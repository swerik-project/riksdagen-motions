<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00372">
  <teiHeader>
    <fileDesc>
      <titleStmt>
        <title>Rättssäker debitering och uppbörd av avgifter till trossamfund</title>
        <author corresp="i-BUYvEhrSc9gnHcd6iS4eDJ i-nX9ipUS8FhkbQHkWWytwf">av Allan Widman och Ulf Nilsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäker debitering och uppbörd av avgifter till trossamfund</title>
          <idno type="rdwebb">GR02K372</idno>
          <rs type="number">K372</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K372/text</ref>
          <ref type="dokument_url_html">http://data.riksdagen.se/dokument/GR02K372</ref>
          <ref type="dokumentstatus_url_xml">http://data.riksdagen.se/dokumentstatus/GR02K372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8EtmpAq25FVJGTaYFZziEW" type="signed"/>
        <correspContext corresp="i-8EtmpAq25FVJGTaYFZziEW">
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-nX9ipUS8FhkbQHkWWytwf"/>
        </correspContext>
        <correspAction xml:id="i-SH8Hqij22G5AvMQR6aD3fb" type="referral">
          <date when="2003-10-15"/>
        </correspAction>
        <correspAction xml:id="i-TMd76f8qtukc4vDFetYgQU" type="dismissal">
          <date when="2003-10-15"/>
        </correspAction>
        <correspAction xml:id="i-6uwqFiVEELpcsrTFtMnsCx" type="submission">
          <date when="2003-10-07"/>
        </correspAction>
        <correspAction xml:id="i-R8F6vGLBXmSYTPEVNVm9Vh" type="assigned"/>
        <correspContext corresp="i-R8F6vGLBXmSYTPEVNVm9Vh">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0372/mot_200304_K_0372-0001.pdf"/>
      <div xml:id="i-CTf3dFWc4UejswhbauoDb6" type="motHeader">
        <div xml:id="i-P1x92BwZ7sd8iTL1bbiGwA" type="motTitle"/>
        <div xml:id="i-KCYjfGw8DVzBUiFq84wSAe" type="motSubmissionInfo"/>
      </div>
      <div xml:id="i-7cXsZ2zXVsih6s3oNQckLE" type="motBody">
        <div xml:id="i-WryzZRFzaoP3YTC6rNezBp">
          <p xml:id="i-WtuiNa5FJ3Lz3463HD5DxR">
            2003/04 mnr: K372 pnr: fp239
          </p>
          <p xml:id="i-G7MQuDpYvVagK785iFKXBS">
            Motion till riksdagen [XXL 2003/04:K372 ki
          </p>
          <p xml:id="i-YaHZNGMVsJAeaafw41PnoG">
            av Allan Widman och Ulf Nilsson (fp) MOT. 2003/04
          </p>
          <p xml:id="i-WRKmGznN4n7xuofYErnJkE">
            Rättssäker debitering och uppbörd av avgifter till trossamfund
          </p>
          <p xml:id="i-6Hr4KmP974kS4wB7i9CMJR">
            Förslag till riksdagsbeslut
          </p>
          <p xml:id="i-13s7xMc9949hFfXN47U3zZ">
            Riksdagen tillkännager för regeringen som sin mening vad i motionen
            anförs om lagen (1999:291) om avgift till registrerat trossamfund.
          </p>
          <p xml:id="i-Mwvu9rZoFEqS9gqwud8L4T">
            Motivering
          </p>
          <p xml:id="i-2A9MKfEhm9NLiVJK1GwYYQ">
            Det inbördes förhållandet mellan staten, Svenska kyrkan och övriga
            trossamfund förändrades när lagen (1998:1593) om trossamfund (LTS)
            och lagen (1998:1591) om Svenska kyrkan (LSK) trädde i kraft i
            början av 2000. Svenska kyrkan har skilts från staten genom att
            hon och hennes stift, församlingar och samfälligheter är egna
            rättssubjekt som för egen räkning kan förvärva rättigheter och
            ådra sig skyldigheter och föra talan inför domstol och andra myndigheter.
            I samband med reformen infördes en ny föreningstyp ”registrerat
            trossamfund”. Svenska kyrkan är ett registrerat trossamfund enligt
            5 8 LTS. Övriga registrerade trossamfund bildas som föreningar
            och registreras enligt LTS. Avsikten har varit att registrerade
            trossamfund skall likna de ideella föreningarna; om LTS inte innehåller
            andra bestämmelser skall vad som gäller för ideella föreningar
            tillämpas (prop. 1997/98:116, 22 och 180). Regleringen i LTS är
            minimalistisk och avses reglera frågor där större stadga än vad
            reglerna om ideella föreningar ger ansetts önskvärd (prop. 1997/98:116,
            33). Associationerna brukar delas in i föreningar (sammanslutningar
            där antalet medlemmar respektive delägare kan variera utan att
            stadgarna behöver ändras — associationen är ”öppen”) och bolag
            (sammanslutningar där motsatsen gäller — associationen är ”sluten”).
            De likheter som avsetts råda mellan registrerade trossamfund och
            ideella och (i vissa avseenden) ekonomiska föreningar innebär
            att registrerade trossamfund skall betraktas som föreningar. Enligt
            Lagrådet ligger den nya associationstypen till sin natur
          </p>
          <pb facs="riksdagen-motions-pdf/data/200304/mot_200304_K_0372/mot_200304_K_0372-0002.pdf"/>
          <p xml:id="i-EHCbAUHaGFNHpctxGBkdVU">
            2003/04:K372
          </p>
          <p xml:id="i-XA9mHqZ8NTWixHuSEYsWtj">
            mycket nära en vanlig ideell förening, men krav ställs på viss
            verksamhet (religiös verksamhet, i vilken det ingår att anordna
            gudstjänst) och registrering. Någon associationsrättslig huvudform,
            i paritet med bolag och föreningar, är det inte fråga om, utan
            snarare en associationsform på samma nivå som de ekonomiska och
            ideella föreningarna (prop. 1997/98:116 bil. 5, 180). Lagrådet
            beskrev förhållandet så att LTS ”såvitt angår den frikyrkliga
            olkrörelsen utgör ett substitut för den lag om ideella föreningar
            som aldrig gått att skapa inom svensk rätt” (prop. 1997/98:116
            bil. 5, 181; jfr. prop. 1951:100, 58). Riksskatteverket (RSV)
            (SOU = 1997:46, 98), Bokföringsnämnden och Sveriges Advokatsamfund
            intar motsvarande ståndpunkt. De registrerade trossamfunden har
            karakteriserats som ”registrerade ideella föreningar”. Utöver
            t.ex. ekonomiska föreningar, bostadsrättsföreningar, understödsföreningar,
            kooperativa hyresrättsföreningar och (vanliga) ideella föreningar
            har svensk rätt genom LTS alltså tillförts en ny sorts förening
            ”av ideell natur”. De juridiska
          </p>
          <p xml:id="i-Mg4ptVp6JcUEcYcGTLWprE">
            personer som uppstår genom registrering som registrerat trossamfund
            är således föreningar som ägnar sig åt religiös verksamhet. Registrerade
            trossamfund har vissa grundläggande drag gemensamma med andra
            associationer: de måste ägna sig åt viss närmare angiven verksamhet,
            och rättspersonlighet förutsätter registrering. Både Svenska kyrkan
            och andra registrerade trossamfund kan få hjälp av staten med
            beräkning, debitering och redovisning av avgifter från dem som
            tillhör de registrerade trossamfunden samt med att ta in avgifterna
            (16 $ LTS). Regeringen beslutar huruvida visst registrerat trossamfund
            — med undantag av Svenska kyrkan — skall få sådant bistånd (Svenska
            kyrkan är tillförsäkrad detta bistånd i lag) (2 8 lagen (1999:291)
            om avgift till registrerat trossamfund (AvgL)). Uppbördshjälpen
            är blott ett alternativ till kontant understöd (prop. 1995/96:80,
            29 och prop. 1998/99:124, 63 f.) Avgiften till registrerat trossamfund
            är av privaträttslig (och inte av offentligrättslig) natur. De
            avgifter som tas in med statlig hjälp skall beräknas på grundval
            av den till kommunal inkomstskatt beskattningsbara förvärvsinkomsten
            (4 8 AvgL). Det registrerade trossamfundet skall varje år till
            RSV lämna de uppgifter som behövs för att beräkna, debitera, redovisa
            och ta in avgifterna; uppgifterna skall gälla för visst inkomstår
            och får endast avse personer som är skyldiga att betala kyrkoavgift
            till Svenska kyrkan respektive har eller anses ha samtyckt till
            att betala avgift till det registrerade trossamfundet (6 8 AvgL).
            Andra registrerade trossamfund än Svenska kyrkan skall innan uppgifterna
            lämnas inhämta skriftligt samtycke från de personer vilkas avgifter
            skall tas in med statlig hjälp; samtycket skall avse avgiftsskyldigheten
            till det registrerade trossamfundet och att avgifterna tas in
            med statlig hjälp (7 8 AvgL). I utredningsdirektiven underströks
            vikten av att medlemmarna själva skall avgöra huruvida de vill
            betala avgift i samband med skatten (Dir. 1995:162 (Årsboken,
            849; SOU 1997:46, 121)), och kommittén uttalade att ”samfundens
            medlemmar skall inte tvingas att betala avgift via skattesystemet.
            Avgiften är en privaträttslig avgift. De enskilda skall själva
          </p>
          <pb facs="riksdagen-motions-pdf/data/200304/mot_200304_K_0372/mot_200304_K_0372-0003.pdf"/>
          <p xml:id="i-5NUBSoQxaojopVTareRHtm">
            kunna bestämma om den [sc. avgiften] skall betalas tillsammans
            med skatten eller på något annat sätt” (SOU 1997:46, 90). Vid
            en tidigare tidpunkt i reformprocessen uttalades att ”från allmän
            synpunkt är det naturligtvis av vikt att tillse att ingen som
            ej är medlem påförs avgift” (SOU 1992:9, 397). Lagen föreskriver
            vidare att om det registrerade trossamfundets stadgar innehåller
            regler om skyldighet för medlemmarna att betala avgift till trossamfundet
            i den ordning som gäller för skatter och avgifter enligt skattebetalningslagen
            (1997:483), medlemmarna skall anses ha lämnat sådant samtycke
            (8 8 AvgL). Endast ett registrerat trossamfund använder sig för
            närvarande av ”samtycke via stadgarna” (Romersk-katolska kyrkan).
            Lagen kräver alltså verkligt samtycke som kan avges antingen i
            särskild ordning eller genom att en person träder in som medlem
            i ett registrerat trossamfund vars stadgar innehåller erforderliga
            bestämmelser. I svensk rätt har det förekommit tre olika modeller
            för medlemskap i trossamfundens civila organisationer: (i) obligatoriskt
            medlemskap, (ii) automatiskt medlemskap med rätt till utträde
            och (iii) frivilligt medlemskap efter individuellt samtycke. Fram
            till 1951 års religionsfrihetslag gällde obligatoriskt medlemskap
            i Svenska kyrkan för evangelisk-lutherska trosbekännare och i
            de judiska församlingarna för judiska bekännare. För Övriga trosbekännare
            var medlemskap i de juridiska personer som trossamfunden förfogar
            över frivilligt (den vanligaste formen för trossamfunden utanför
            Svenska kyrkan och de judiska församlingarna var den ideella föreningen).
            Det obligatoriska medlemskapet avskaffades i och med religionsfrihetslagen
            1951 eftersom det ansågs strida mot religionsfriheten redan under
            1809 års regeringsform som denna tillämpades vid den tiden (se
            för de evangelisk-lutherska bekännarna 1951:100, 47 f. och för
            de judiska bekännarna prop. 1951:100, 124). Däremot infördes ett
            automatiskt medlemskap i Svenska kyrkan med rätt till utträde
            för de evangelisk-lutherska trosbekännarna, men också denna modell
            ansågs strida mot religionsfriheten i 1974 års regeringsform men
            tolererades i övergångsbestämmelserna. Denna modell avskaffades
            1996 när regeln infördes om att det är dopet, om det innefattar
            en viljeyttring att tillhöra Svenska kyrkan (prop. 1994/95:226,
            17), antingen av dopkandidaten själv eller av dennes förmyndare,
            som ger medlemskap. Eftersom LTS helt saknar regler om medlemskap
            skall för registrerade trossamfund samma principer gälla som för
            ideella föreningar. Uttalandet i förarbetena att trossamfunden
            som regel själva bör reglera sina medlems- och tillhörighetsregler
            (prop. 1997/98:116, 23) utgör en förklaring till varför lagen
            — i förhållande till reglerna om ideella föreningar som supplerar
            LTS — inte innehåller någon reglering av medlemskapet. Förarbetena
            säger alltså att registrerade trossamfund har samma frihet att
            utforma sina medlems- och anknytningsregler som (andra) ideella
            föreningar. Registrerade trossamfund får själva bestämma förutsättningarna
            för medlemskap (jfr. prop. 1951:100, 59) inom föreningsrättens
            ram. De är i detta avseende kompatibla med den grundlagsstadgade
            religionsfriheten och är inte några tvångssammanslutningar (prop.
            1995/96:80, 20). Det är därför
          </p>
          <p xml:id="i-2WWjCixscWBktRkMHmf73p">
            2003/04:K372
          </p>
          <pb facs="riksdagen-motions-pdf/data/200304/mot_200304_K_0372/mot_200304_K_0372-0004.pdf"/>
          <p xml:id="i-8viH1CxfrLTrDtJEBGDgim">
            2003/04:K372
          </p>
          <p xml:id="i-5ZunXnkz23eXRMjCRP3fwm">
            följdriktigt att t.ex. Svenska kyrkans kyrkoordning säger att
            ”en person som är svensk medborgare, eller utländsk medborgare
            bosatt i Sverige, får tillhöra Svenska kyrkan” (29:1). Motsvarande
            bestämmelse återfinns i 8 6 Stadgar för den Svenska Ortodoxa Kyrkan.
            Medlemskap i en förening förutsätter någon form av viljeförklaring
            eller samtycke från medlemmens sida (även om samtycket i och för
            sig — men under vissa omständigheter och med vissa begränsningar
            — kan lämnas konkludent: jfr. NJA 1958, 438), vilket följer av
            att medlemskapet i svensk rätt uppfattas som varande av avtalsrättslig
            art. Härigenom skiljer sig associationerna från andra helt eller
            delvis offentligrättsliga organisationer som grundas på rättsligt
            tvång. Som huvudregel gäller enligt svensk rätt att ett avtal
            är bindande endast för parterna (förpliktande tredjemansavtal
            erkänns inte); dessa kan inte utan särskilt lagstöd eller utan
            särskilt bemyndigande (fullmakt) eller kompetens på annan grund
            träffa avtal som är bindande för andra än dem själva. För medlemskap
            i registrerade trossamfund krävs att medlemmen inträtt i samfundet
            enligt svensk associationsrätt. Dopet kan ge upphov till medlemskap
            enligt svensk rätt bara om det är ett uttryck för en vilja att
            bli medlem — antingen av dopkandidaten själv eller av dennes förmyndare
            (prop. 1994/95:226, 17). Blotta faktum att t.ex. en person som
            döpts enligt ett visst samfunds ritual i ett annat land flyttar
            till Sverige medför inte att den personen därigenom blir medlem
            i ett visst registrerat trossamfund och därmed omfattas av dess
            stadgar (med åtföljande skyldighet att erlägga kyrkoavgift genom
            statlig uppbörd). Regleringen innebär inte att ett registrerat
            trossamfund kan kringgå kravet att samtycke lämnas genom att använda
            stadgar till vilka medlemmarna inte lämnat sitt samtycke, utan
            verkligt samtycke krävs, vilket det registrerade trossamfundet
            bär bevisbördan för enligt allmänna principer (SOU 1997:45, 59).
            Samfundens egna registreringar bedöms ha ett ringa bevisvärde,
            och inte heller Svenska kyrkans kyrkoböcker (ens när hon ansvarade
            för folkbokföringen) skall tillmätas ”vitsord” (prop. 1951:100,
            61). LTS och AvgL har inte givit företrädare för registrerade
            trossamfund rätt att expropriera medel från personer som företrädarna
            anser omfattas av stadgarna. Riksdagen har inte delegerat (och
            kan inte heller delegera) lagstiftande behörighet till företrädarna
            för de registrerade trossamfunden (jfr. prop. 1995/96:80, 18).
            Om registrerade trossamfund själva tilläts avgöra vem som är medlem
            (utan att samtycke skulle krävas) och sedan meddela interna föreskrifter
            som binder medlemmarna, skulle de i praktiken komma i åtnjutande
            av den normgivningsmakt staten avsett förvägra dem (prop. 1995/96:80,
            16). Det nya avgiftssystemet innebär att religiösa organisationer
            använder sig av det svenska samhällets organiserade våldsmakt
            för att driva in avgifterna från de troende. Det är möjligt att
            genom t.ex. bankernas autogirosystem få till stånd en smidig ”uppbörd”
            utan statlig inblandning (jfr. SOU 1997:45, 60). Avgifterna —
            till de = registrerade = trossamfunden behandlas i uppbördshänseende
            som skatt och drivs in av kronofogdemyndigheten (jfr. prop. 1998/99:38,
            215 och 227; SOU 1997:45, 58; och SOU 1997:46, 62 ff.), vilket
            av många kan uppfattas som stötande. Det är inte möjligt att inom
          </p>
          <pb facs="riksdagen-motions-pdf/data/200304/mot_200304_K_0372/mot_200304_K_0372-0005.pdf"/>
          <p xml:id="i-9dAnDCwWwxuUKNywTXCanE">
            ramen för skattekontosystemet skilja ut det debiteringsunderlag
            som utgör grunden för uppbörden för de registrerade trossamfundens
            räkning (prop. 1998/99:38, 217 och RSV i SOU 1997:46, 58 f). Det
            är nämligen en viktig utgångspunkt i skattekontosystemet att en
            inbetalning eller annan kreditering inte kan styras till en viss
            skatt (debitering) på skattekontot (Sallnäs Magnusson, SvSkT 1997,
            608). Det finns inte för avgiften någon särskild exekutionstitel
            (prop. 1996/97:100, 355 och prop. 1998/99:38, 215). Ett resultat
            av systemet skulle alltså kunna vara att en medlem i ett registrerat
            trossamfund försätts i konkurs efter det att kronofogdemyndigheten
            inte kunnat driva in medel från medlemmen (jfr. konkurslagen 1:2
            jfrd. med 2:8), utan att det registrerade trossamfundet kan efterge
            den del av skattefordran som är hänförlig till avgiften till samfundet.
            (I indrivningshänseende kommer den del av debetbeloppet som är
            hänförlig till avgifter till registrerade trossamfund att också
            de behandlas inom ramen för allmänt mål enligt UB 1:6 (SOU 1997:46,
            63).) Riksskatteverket har diskuterat möjliga modeller för att
            hantera klagomål från enskilda i sin egen utredning (SOU 1997:46,
            98 f.; RSV:s formuleringar har anpassats efter terminologin i,
            och som följer av, LTS). Skattemyndigheten eller RSV bör vid misstanke
            om fel först kontrollera att den aktuella personen verkligen finns
            med bland de uppgifter som det registrerade trossamfundet lämnat.
            Om personen inte finns med eller myndigheterna har begått andra
            fel måste dessa fel rättas till. Om uppgifterna i skatteregistret
            stämmer överens med de uppgifter som det registrerade trossamfundet
            lämnat finns flera alternativ till hantering. Alternativ 1. Uppgift
            om personen finns med i filen från det registrerade trossamfundet.
            Skattemyndigheten accepterar den enskildes påstående och tar bort
            uppgiften ur registret. Alternativet är rättssäkert för den enskilde.
            Denna lösning berövar däremot det registrerade trossamfundet den
            uppbördshjälp som det fått rätt till för det all den enskilde
            oriktigt bestrider betalningsskyldighet. I sådana situationer
            står det dock det registrerade trossamfundet fritt att stämma
            in medlemmen vid domstol. Denna lösning innebär att det registrerade
            trossamfundet hänvisas till samma indrivningsmekanismer vid tvist
            som gäller för alla andra privata rättssubjekt (inklusive ideella
            föreningar). Justitieombudsmannen har i ett annat sammanhang påpekat
            att ”när ena parten i en tvist mellan två enskilda ges rätt att
            utöva av staten sanktionerad makt mot sin motpart, finns det en
            påtaglig risk att maktutövningen inte kommer att präglas av den
            saklighet och opartiskhet som krävs av en myndighet utan att man
            fördenskull kan hävda att det är fråga om ett straffbart förfarande”
            (se JO:s yttrande till Ds 2002:25, 2002-09-09, dnr 2198- 2002,
            2). ”Det är en självklarhet i en rättsstat att befogenheten att
            fatta beslut som innebär allvarliga ingrepp i enskildas personliga
            förhållanden [såsom t.ex. den statliga uppbördshjälpen: prop.
            1998/99:38, 229 och SOU 1997:45, 59] skall tillkomma kompetenta
            organ som därvid har att sakligt och opartiskt tillämpa handläggningsrutiner
            som till fullo tillgodoser rättsäkerhetens krav” (se yttrandet,
            5). Motsvarande hänsyn torde göra sig gällande också i detta sammanhang.
          </p>
          <p xml:id="i-GJMVQUSQMCpR2ookbZtYqh">
            2003/04:K372
          </p>
          <pb facs="riksdagen-motions-pdf/data/200304/mot_200304_K_0372/mot_200304_K_0372-0006.pdf"/>
          <p xml:id="i-4JrQWnW6a7c9pDMJWCEBnd">
            2003/04:K372
          </p>
          <p xml:id="i-ELhNiv35TkYxfXNqKdTdKn">
            Alternativ 2. Skatteförvaltningen befattar sig över huvud taget
            inte med frågor som rör avgift till registrerat trossamfund. Den
            enskilde hänvisas till det registrerade trossamfundet och/eller
            till allmän domstol. Endast det registrerade samfundets rättelse
            eller domstols dom godtas som grund för ändring i skatteregistret.
            Skatteförvaltningen skulle enligt RSV helst inte vilja hantera
            frågor om avgift till registrerade trossamfund eftersom avgiften
            är av privaträttslig natur. Frågor om medlemskap i en förening
            bör enligt RSV inte hanteras i en skatteprocess utan handläggas
            av allmän domstol. Alternativet är dock tveksamt från rättssäkerhetssynpunkt,
            särskilt med tanke på att avgiften behandlas som skatt och därmed
            kan lämnas för indrivning till kronofogdemyndigheten. Denna lösning
            skulle innebära att den enskilde — vem som helst, inte endast
            medlemmarna i ett registrerat trossamfund — berövas det skydd
            som normalt erbjuds genom att den som vill göra gällande ett betalningskrav
            har att styrka kravet och sedan föra talan vid domstol vid tvist
            (denna möjlighet har ju sedan länge stått öppen för de ideella
            föreningarna). Emellertid synes skattemyndigheten för närvarande
            dock tillämpa just detta alternativ vid klagomål. Alternativ 3.
            Skattemyndigheten begär från det registrerade trossamfundet utredning
            om medlemskap (vad gäller Svenska kyrkan och de registrerade trossamfund
            som har erforderliga stadgebestämmelser) eller ett skriftligt
            medgivande från den enskilde daterat senast den 1 november året
            före det inkomstår oenigheten gäller (vad gäller övriga registrerade
            trossamfund). Om det registrerade trossamfundet kan visa handlingen
            godtar skattemyndigheten detta och ändrar inte i registret utan
            hänvisar den enskilde till det registrerade trossamfundet. Om
            bevis/medgivande inte kan visas upp tar skattemyndigheten bort
            uppgifterna om personens avgiftsskyldighet. Skattemyndigheten
            blandar sig i förhållandet mellan det registrerade trossamfundet
            och den enskilde men beaktar bara den ena partens uppgifter. Alternativ
            4. Skattemyndigheten begär från det registrerade trossamfundet
            utredning om medlemskap (vad gäller Svenska kyrkan och de registrerade
            trossamfund som har erforderliga stadgebestämmelser) eller ett
            skriftligt medgivande från den enskilde daterat senast den 1 november
            året före det inkomstår oenigheten gäller (vad gäller övriga registrerade
            trossamfund). Om det registrerade trossamfundet kan visa handlingen
            ger skattemyndigheten den enskilde möjlighet att visa upp ett
            bevis om att betalningsskyldighet till det registrerade trossamfundet
            inte fanns vid denna tidpunkt. Om den enskilde kan visa denna
            handling godtar skattemyndigheten den enskildes uppgifter. Detta
            alternativ stämmer i princip överens med den tidigare hanteringen
            av frågor om tillhörighet till Svenska kyrkan. Alternativet förutsätter
            att Svenska kyrkan och de registrerade trossamfund som har = erforderliga
            stadgebestämmelser vid utträde ur respektive förening, och övriga
            registrerade trossamfund när någon återkallar sitt medgivande,
            utfärdar bevis om att den enskilde inte längre är betalningsskyldig
            till det registrerade trossamfundet.
          </p>
          <pb facs="riksdagen-motions-pdf/data/200304/mot_200304_K_0372/mot_200304_K_0372-0007.pdf"/>
          <p xml:id="i-BWy3z48JwRFjEQjxEyYxvQ">
            Frågan kom emellertid inte att regleras i lag eller annan författning,
            men med tanke på att den statliga uppbörden ur den enskildes synpunkt
            är en ingripande åtgärd (prop. 1998/99:38, 229 och SOU 1997:45,
            59), att det också från allmän synpunkt naturligtvis är av vikt
            att tillse att ingen som inte är medlem påförs avgift (SOU 1992:9,
            397), och att det måste vara förhållandevis lätt för de registrerade
            trossamfunden att styrka medlemskap eller att samtycke annars
            lämnats, kan det inte råda något tvivel om att endast alternativ
            1 kan vara godtagbart. Det finns inget skäl till att det skulle
            underlättas för registrerade trossamfund att med statlig hjälp
            ta in avgifter från personer som inte är medlemmar eller som inte
            har samtyckt — ty det skulle bli resultatet om bördan av att visa
            att medlemskap inte föreligger eller att samtycke inte har givits
            vältrades över på den enskilde, som ju kan vara vem som helst
            vars personnummer de registrerade trossamfunden kan komma i besittning
            av, även personer som helt saknar anknytning till de registrerade
            trossamfunden men som av misstag eller i bedrägligt syfte har
            inrapporterats som medlem eller som att ha avgivit samtycke. Enligt
            uppgifter från RSV har det registrerade trossamfund — Romersk-
            Katolska Kyrkan — som ensamt låtit bli att inhämta de enskildas
            samtycke, per den 17 september 2003, till RSV lämnat in rättelser
            avseende 11 389 personer som under inkomståren 2001-2003 felaktigt
            kan ha påförts kyrkoavgift. RSV förväntar sig ytterligare rättelser
            under innevarande höst.
          </p>
          <p xml:id="i-DoS47p16iikJR4rcKNLHYY" type="date">
            Stockholm den 6 oktober 2003
          </p>
          <p type="signatureBlock" id="i-4kf1gpbHQJfHHA7hPWmJX7">
            Allan Widman (fp) Ulf Nilsson (fp)
          </p>
          <p xml:id="i-XeeygREwsZuYnBBQwBY8vf">
            2003/04:K372
          </p>
        </div>
      </div>
    </body>
  </text>
</TEI>
