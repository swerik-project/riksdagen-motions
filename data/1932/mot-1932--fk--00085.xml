<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__85/mot_1932__fk__85-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 85. 9
          </p>
          <p>
            Nr 85.
          </p>
          <p>
            Av herr Bergman m. fl., angående användningen av till stats-
            verket inflytande rusdrycksmedel.
          </p>
          <p>
            I statsverkspropositionen förutsättes en vittgående ändring,
            man kan utan överdrift säga ett väsentligt upphävande av den ordning
            för rus- drycksmedlens användning, som den nuvarande regeringens
            statsminister och finansminister förut kraftigt bidragit att genomdriva
            och bevara. 1913 års riksdag beträdde utan tvivel en principiellt
            riktig väg, då den beslöt att i möjligaste mån avveckla det allmännas
            beroende av in- komster, som härflöte från konsumtionen av starka
            drycker. Genom in- dragning av brännvinsförsäljningsmedlen till
            statsverket frigjordes i själva verket kommuner, landsting och
            .hushållningssällskap från detta beroende, och genom begränsning
            av rätten att vid statsregleringens uppgörande räkna med de alltså
            i rikligare mån till staten ingående medlen av hithörande slag
            sökte man råda bot för faran att öka statens beroende av samma
            grumliga och för en sund nationell ekonomi på längden högst farliga
            inkomstkälla. Det bestämdes, att endast ett belopp av 41.9 miljo-
            ner kronor skulle få användas för de årliga budgetbehoven och
            att över- skottet skulle tillföras en »statsverkets fond av rusdrycksmedel»,
            avsedd att i första rummet användas för reglering av sådana ekonomiska
            förhål- landen, som bleve en följd av mera ingripande åtgärder
            till rusdrycks- hanteringens begränsande eller avveckling. Där
            särskilda omständighe- ter därtill föranledde, kunde fondens medel
            även få användas för andra sociala ändamål. För att ytterligare
            successivt begränsa statens beroende av dylika in- komster bestämdes,
            att, därest för en treårsperiod årsmedeltalet av stats- inkomster
            från alkoholhanteringen skulle understiga summan 41.9 miljo- ner
            kronor, för framtiden detta lägre medeltal skulle gälla som den
            maxi- migräns, utöver vilken staten icke finge för budgetära ändamål
            använda ifrågavarande inkomster. Den tankegång, som föresvävat
            dem, som fö- reslagit denna bestämmelse, var närmast den, att
            sedan lokalt veto, som man då hoppades, inom kort blivit infört,
            en successiv minskning av kon- sumtionen på ort efter ort skulle
            inträda och följaktligen totalinkomster- na till statsverket av
            denna konsumtion successivt minskas. Som bekant svekos dessa förhoppningar,
            i det riksdagen 1917 på grund av första kam- marens motstånd beslöt
            en ny försäljningslag utan det lokala vetot. Ge- nom oförutsedda
            omständigheter föranledda av världskriget och mer el-
          </p>
          <pb facs="riksdagen-motions-pdf/data/1932/mot_1932__fk__85/mot_1932__fk__85-002.pdf"/>
          <p>
            10 Motioner i Första kammaren, Nr 85.
          </p>
          <p>
            ler mindre oberoende av den inhemska nykterhetspolitiken inträdde
            emel lertid särskilt under åren 1916—1918 så ovanliga förhållanden
            i avseende på tillgången till rusdrycker, att konsumtionen av
            desamma nedgick till ett lika glädjande som oanat minimum. Verkningarna
            härav voro i av- seende på det allmänna nykterhetstillståndet
            i stort sett synnerligen för- delaktiga, fylleriförseelserna sjönko
            t. ex. i Stockholm till cirka 3,100 år 1917 från att år 1913 ha
            utgjort cirka 15,000 och under följande året på grund av det i
            huvudstaden redan då försöksvis införda kontrollsyste- met ha
            nedgått till omkring 10,000. Det s. k. Brattsystemet hade således
            haft en i viss mån fördelaktig in- verkan i jämförelse med det
            förut tillämpade, av mindre kontroll utmärk- ta systemet, men
            Brattsystemet visade sig däremot vida underlägset det förbudsliknande
            tillstånd, som oberoende av detta system uppkom ge- nom havens
            spärrning för tillförsel av utländska rusdrycker och genom det
            av näringskrisen framkallade nödtvånget att inställa brännvins-
            bränningen och minska tilldelningen av korn till bryggerierna.
            Tack vare dessa förhållanden nedgingo under dessa år givetvis
            inkom- sterna till staten av rusdrycksmedel på ett av 1913 års
            lagstiftare givetvis fullkomligt oanat sätt. Under det man räknat
            med en långsam och suc- cessiv nedgång, skedde nu en plötslig
            och oerhört stark minskning. Det- ta medförde, att de rusdrycksmedel,
            som enligt 1913 års beslut skulle få användas till budgetära ändamål,
            hastigt sjönko ned till det låga årsme- deltalet av 18.8 miljoner
            kronor. Då efter kristidens slut de svenska statsmakterna ej voro
            lika kloka som de amerikanska att bevara kristi- dens lyckliga
            relativa alkoholfrihet genom fortsatt förbud mot tillverk- ning
            och import, steg ånyo alkoholkonsumtionen med dess oundvikliga
            följder, stigande fyllerifrekvens och allsköns återkommande elände,
            och givetvis också med den endast skenbart glädjande, djupare
            sett ganska bedrövliga effekten att statens förtjänst på samma
            elände sprang i höj- den. Enligt 1913 års alltjämt gällande bestämmelser
            blev nu avsättnin- gen till rusdrycksmedelsfonden abnormt stor
            och frestelsen för statsver- ket att tillgripa dessa medel för
            den på grund av kristidens svåra hus- hållning och ökade skuldsättning
            allt besvärligare statsregleringen blev alldeles för övermäktig.
            Vi förbigå en redogörelse för de kända ut- vägar, på vilka man
            år efter år kringgick bestämmelserna och spoliera- de fonden.
            Det bör rättvisligen medgivas, att omständigheterna varit abnorma,
            och att förfarandet låter förklara om än icke försvara sig. Emellertid
            var det klart, att så som det dittills tillgått, kunde det icke
            få fortgå. 1924 års riksdag begärde därför en provisorisk omläggning
            av grunderna för avsättning till rusdrycksmedelsfonden, men den
            foga- de till denna begäran det betydelsefulla tillägget, att
            vid en sådan om- läggning skulle iakttagas att det syfte för vilket
            fonden bildats icke skulle få åsidosättas. Detta syfte var, som
            här ovan är relaterat, att successivt minska och i varje fall
            icke öka budgetens beroende av alko-
          </p>
          <pb facs="riksdagen-motions-pdf/data/1932/mot_1932__fk__85/mot_1932__fk__85-003.pdf"/>
          <p>
            Motioner i Första kammaren, Nr 85. 11
          </p>
          <p>
            holinkomster. Kungl. Maj:t föreslog då 1925 att endast fixera
            en ärs- avsättning av 4 miljoner kronor till fonden förutom ränteavkastning,
            och att för övrigt låta allt som inflöte till statsverket från
            alkoholhanterin- gen tillgodogöras för statsbudgetens behov. Men
            uppenbarligen blev därigenom det syfte, som enligt riksdagens
            skrivelse alltjämt skulle be- aktas, på eklatantaste sätt åsidosatt.
            Riksdagen beslöt också att bifalla motioner, som med bibehållande
            av viss fixerad begränsning av de alko- holmedel, som skulle få
            användas till budgetregleringen, gingo ut på att vad som utöver
            denna gränssumma inflöte skulle ingå dels till rus- drycksmedelsfonden
            i så stor utsträckning att denna därigenom med tillägg av sin
            ränteavkastning erhölle årligen 5 miljoner kronor, dels i övrigt
            användas till amortering av statsskulden. Denna ordning skulle
            gälla till och med utgången av budgetåret 1931/1932. Vi stå alltså
            nu inför nödvändigheten att antingen automatiskt åter- gå till
            1913 års bestämmelser eller bestämma oss för en annan ordning.
            Det enda logiskt tillfredsställande sättet för en användning av
            statens alkoholinkomster, vilken icke fastlåser statens ekonomiska
            intresse vid dem, vore, om de i sin helhet kunde användas uteslutande
            till sådana sam- hällsbehov, som framkallas genom konsumtionen
            av alkoholhaltiga dryc- ker och som genom dessa dryckers effektiva
            minskning eller försvinnan- de ur folkvanorna skulle minskas respektive
            upphöra att existera. En utredning med stöd av ekonomiska erfarenheter
            från sådana förbuds- länder, där ett i stort sett effektivt förbud
            under längre tid existerat, skulle måhända kunna bilda basis för
            en plan till en sådan socialt oan- tastlig användning av statens
            hithörande inkomster. Det medgives emellertid, att ett exakt resultat
            givetvis icke torde på denna väg med säkerhet kunna på förhand
            uträknas, då de mångskiftande förhållanden, i vilka alkoholbruket
            i ett land ingriper, äro så komplicerade, att de all- tid till
            en del undandraga sig förhandsberäkningar. Men vissa dylika utgiftsposter
            kunna dock utan svårighet påvisas. Det är t. ex. uppen- bart,
            att en icke oväsentlig del av utgifterna för polis- och fångvårds-
            väsendet höra hit, likaså en icke ringa del av kostnaderna för
            sjukvård och fattigvård, kostnaderna för motarbetande av alkoholbruket
            och be- kämpande av alkoholismens följder samt omhändertagande
            av dess of- fer. Vissa belopp torde sålunda kunna med trygghet
            ur alkoholmedlen anvisas för statsregleringen med hänsyn till
            sådana behov som de nämn- da. Därest medel ur nämnda källa skola
            få användas till andra ända- mål än de nämnda, måste dessa ändamål
            vara sådana, att deras tillgodo- seende icke innebär något permanent
            behov för staten av alkoholin- komster. Framför allt viktigt är,
            att statens beroende av alkoholin- komsterna ej får tillåtas växa,
            en övre gräns för användningen av hit- hörande medel måste ovillkorligen
            sättas. Vad Kungl. Maj:t nu före- slår upphäver principen om en
            sådan gräns. Det angives visserligen vara avsett endast som provisorium
            för tre år. Men denna tid synes oss
          </p>
          <pb facs="riksdagen-motions-pdf/data/1932/mot_1932__fk__85/mot_1932__fk__85-004.pdf"/>
          <p>
            12 Motioner i Första kammaren, Nr 85.
          </p>
          <p>
            först och främst för lång. Ju längre denna nya frihet får bestå,
            att så gott som obegränsat (om man bortser från de föreslagna
            mindre ansla- gen till rusdrycksmedelsfonden och till statsskuldamorteringen)
            få an- vända inflytande alkoholmedel till vilka budgetbehov som
            helst, desto svårare torde det bliva att sedan komma ifrån en
            sådan för statsreglerin- gen bekväm anordning. Däremot kan man
            villigt medgiva, att det extra- ordinära krisläge, vari statens
            finanser Just nu råkat, är sådant, att en ökning av de för budgeten
            användbara medlen är motiverad. Natur- ligast vore då, att ett
            sådant provisorium finge gälla blott för det bud- getår, varöver
            1932 års riksdag bestämmer. Allra högst kan medgivas, synes det
            oss, att ett provisorium avses gälla för två år. Inom den tiden
            måste alla behövliga utredningar kunna vara utförda. Huvud- saken
            äro dock, att en allvarlig och djupgående undersökning och därpå
            grundat förslag göres med utgångspunkt från den av nykterhetsrörelsen
            fasthållna grundsatsen om ett successivt nedbringande av det budgetära
            beroendet av alkoholinkomster. Vi erinra därom, att i framställningar
            från nykterhetsgruppernas sida under fjolåret hemställdes om sådan
            utredning. Vi förnya med energi denna framställning och hemställa,
          </p>
          <p>
            1) att riksdagen måtte endast så tillvida godkän- na Kungl. Maj:ts
            förslag till ändrade regler för an- vändningen av till statsverket
            inflytande rusdrycks- medel, att det nu föreslagna provisoriet
            måtte upp- höra med budgetåret 1933/1934, samt 2) att riksdagen
            måtte hos Kungl. Maj:t begära, att Kungl. Maj:t ville föranstalta
            en ingående utred- ning med beaktande av ovan angivna synpunkter
            och förelägga riksdagen det förslag till ordning i före- varande
            avseende, vartill utredningen kan föranleda.
          </p>
          <p>
            Stockholm den 21 januari 1932.
          </p>
          <p>
            J. Bergman. Oscar Ericson. Robert Johansson-Dahr.
          </p>
        </div>
      </div>
    </body>
  </text>
</TEI>
