<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0222/mot_200203_MJ_0222-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            46
          </p>
          <p>
            2002/03 mnr: MJ222 pnr: c462
          </p>
          <p>
            Motion till riksdagen 2002/03:MJ222
          </p>
          <p>
            av Agne Hansson (c)
          </p>
          <p>
            Färdigställandet av Emåprojektet
          </p>
          <p>
            Sammanfattning
          </p>
          <p>
            Åtgärdsarbetet mot översvämningarna i Emån har genomförts i en
            första etapp med mycket gott resultat. Miljökonsekvensbeskrivningar
            inför en andra och avslutande etapp är nästan färdigställda. De
            har tvingats avbrytas genom att statliga kreditgarantier avbröts
            under innevarande budgetår. Att avbryta kreditgarantigivningen
            i nuvarande läge som omöjliggör = att miljökonsekvensbeskrivningarna
            inte kan fullföljas är mycket olyckligt och kan förhindra fortsatt
            rationell jordbruksproduktion och riskera stora miljövärden. Jag
            föreslår att ekonomiska garantier från staten ges så att miljökonsekvensbeskrivningen
            kan färdigställas och åtgärderna mot översvämningarna i Emån fullföljas.
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om fortsatt kreditgarantigivning och statsbidragsgivning
            till åtgärder mot översvämningar i Emån.
          </p>
          <p>
            Åtgärder mot översvämningar i en första etapp
          </p>
          <p>
            Riksdagen beslutade 1979 att åkermark utmed Emån skulle skyddas
            mot översvämningar. Vissa platåer invallades 1988 och 1989 efter
            att utredningarna var klara. Några platåer återstår dock, bl.a.
            Fliserydsplatån, den platå som har de största problemen och som
            ligger nedströms de invallade platåerna. Här pågår utredningarna
            fortfarande. Riksdagens beslut var motiverat av att mycket stora
            arealer, ca 3 200 ha, odlingsmark ofta påverkades av översvämningar
            vid vårflöden i Emån. Översvämningskatastrofernas omfattning kunde
            inräknas ungefär vart tredje år innan åtgärdsarbetet startade.
          </p>
          <pb facs="riksdagen-motions-pdf/data/200203/mot_200203_MJ_0222/mot_200203_MJ_0222-0002.pdf"/>
          <p>
            2002/03:MJ222
          </p>
          <p>
            47
          </p>
          <p>
            Översvämningarna medför stora kostnader i berörda kommuner. I
            första hand drabbar det jordbrukarna hårt. Men det får också mer
            vidsträckta konsekvenser som minskade skatteintäkter p g a minskade
            inkomster i berörda lantbruksföretag och kostnader för att återställa
            förstörda vägar, broar, byggnader m m. Kommunala va-anläggningar
            får ökade kostnader. Reningsverk slås ut. Det får också konsekvenser
            för sysselsättningen. I berörda kommuner behövs all sysselsättning,
            också den inom lantbruket. Det öppna landskapet behöver värnas,
            det öppna landskap som lantbruket skapar. Vid besvärliga översvämningar
            minskar möjligheten att behålla en levande landsbygd, dess sysselsättning
            och det öppna landskapet. Översvämningar på åkermark leder till
            ett kraftigt ökat läckage av kväve och fosfor ut i Emån och till
            slut i Kalmarsund och Östersjön. Studier av SLU, Sveriges lantbruksuniversitet
            visar att vid översvämningar ökar det totala fosforläckaget med
            ca 900 procent och totalkväveläckaget med 35 procent jämfört med
            om det inte sker översvämning. Översvämningar motverkar alltså
            möjligheten att uppnå de miljömål som riksdagen tidigare har uttalat.
          </p>
          <p>
            Färdigställ regeringens begärda MKB- utredning
          </p>
          <p>
            1996 gav länsstyrelsen tillstånd till de föreslagna åtgärderna
            i en andra etapp efter en mycket omfattande MKB-utredning som
            inte visade några negativa effekter på miljön. Beslutet överklagades
            av Naturvårdsverket och regeringen, som därefter återförvisade
            ärendet till länsstyrelsen för komplettering av MKB:n. Man ville
            se helheten, i en samlad MKB, längs med hela ån och vad som hände
            om man inget gjorde. Under åren 1999-2001 var kostnaden för den
            av regeringen begärda MKB:n ca 3,6 milj.kr. Pengar som anvisades
            från det så kallade Emå- anslaget. I 2002 års budgetproposition
            anvisades inga ytterligare statsbidrag i form av kreditgarantier
            till åtgärder mot översvämningar av Emån. Riksdagsbeslutet som
            = följde på regeringens förslag innebar att Jordbruksverket omedelbart
            avbröt allt ytterligare utredningsarbete som inte var direkt avtalsbundet.
            Konsekvenserna av de plötsligt indragna statsgarantierna har inneburit
            att det i dag finns ett antal separata utredningar som inte värderats
            och sammanställts. Det insamlade utredningsmaterialet är heller
            inte tillgängligt för vare sig berörda näringsidkare, myndigheter
            eller allmänheten. Mot den bakgrunden har materialet ett mycket
            begränsat värde både som beslutsunderlag och som en mer allmän
            informationskälla om Emån. Detta är mycket olyckligt. När riksdagen
            bestämde att Emån skulle vara ett riksintresse fastslog man att
            begreppet riksintresse var knutet till ett öppet jordbrukslandskap
            och att ett
          </p>
          <pb facs="riksdagen-motions-pdf/data/200203/mot_200203_MJ_0222/mot_200203_MJ_0222-0003.pdf"/>
          <p>
            levande jordbruk var en förutsättning för att bevara riksintresset.
            Det är därför av synnerlig stor betydelse att i första hand MKB-utredningen
            blir färdigställd, men även att statsbidrag för att skydda åkermarken
            åter beviljas så att man kan se att förutsättningarna för ett
            levande jordbruk finns. Den beräknade kostnaden för återstående
            delar av MKB:s färdigställande är ca 900.000 kr. De redan investerade
            pengarna i MKB-arbetet är ca 3,6 milj.kr för ett material som
            inte är tillgängligt för någon om inte återstående delar färdigställs.
            Det torde vara uppenbart för var och en att ett avbrytande av
            projektet i detta sena skede utan att fullfölja, det är ur alla
            synpunkter olyckligt. Det innebär bl.a. att 3,6 miljoner bokstavligen
            är kastade i ån. De bör omgående upp på land så att miljön runt
            Emåprojektet klarläggs och åtgärderna kan fortsätta med beaktande
            av de stora miljövärden som finns i området. Statliga kreditgarantier
            bör ges så att miljökonsekvensbeskrivningarna kan fullföljas som
            planerat.
          </p>
          <p>
            Stockholm den 14 oktober 2002
          </p>
          <p>
            Agne Hansson (c)
          </p>
          <p>
            2002/03:MJ222
          </p>
          <p>
            48
          </p>
        </div>
      </div>
    </body>
  </text>
</TEI>
