<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00838">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__838/mot_1967__ak__838-001.pdf"/>
      <fw xml:id="i-Vzwwd82gtVY2oYU4P7abXE">
        Motioner i Andra kammaren, nr. 838 år 1967
      </fw>
      <div xml:id="i-U16GU6qLp5n15swa725a36" type="motHeader">
        <div xml:id="i-3bvW2aUNPudYeFJkaMrk5x" type="motTitle"/>
        <div xml:id="i-M7H1ZtKPZvpceccJYF84Ks" type="motSubmissionInfo"/>
      </div>
      <div xml:id="i-UUDLTfBPjDxRLEbH4cKBTZ" type="motBody">
        <div xml:id="i-VxgDq2b3M6g1Qnm4Q36m8N">
          <p xml:id="i-9gfR18MbVmGgHScacnELWu">
            Nn
          </p>
          <p xml:id="i-THz3dsaYVrFKVSFskMv5wt">
            Nr 838
          </p>
          <p xml:id="i-PFhtNAa4Wi6nVax9VDGgQ1">
            Av herr Jansson m. fl., angående könsrollerna.
          </p>
          <p xml:id="i-YMec4MjjtyPdj1DN3FJhSd">
            Den aktuella könsrollsdebatten syftar främst till att ange vägar
            och me- toder att vidga demokratien i vårt samhälle. Utgångspunkterna
            är att det alltjämt uppställs normer och görs värderingar varierande
            allteftersom det är fråga om en man eller en kvinna. Den enskilde
            individens anlag och förut- sättningar är ej utslagsgivande. Det
            förekommer således på olika områden en diskriminering, som främst
            drabbar kvinnan, men som också får nega- tiva verkningar för mannen.
            Denna diskriminering är oförenlig med jäm- likhet mellan medborgarna
            och bidrar till att beskära demokratien. I den pågående debatten
            har djupt konservativa ståndpunkter och kon- serverande attityder
            angripits. Orättvisor i nuvarande sociallagstiftning, som i olika
            avseenden bygger på den s. k. huvudförsörjarprincipen, har på-
            visats. Bristsituationen på barntillsynens och den kollektiva
            servicens om- råde har anförts som påtagliga hinder för ökad jämlikhet
            mellan kvinnor och män. Kvinnornas ställning på arbetsmarknaden,
            med stark koncentra- tion till mindre kvalificerade och lågavlönade
            yrkesområden, har utgjort en av de mest påtagliga illustrationerna
            till nuvarande könsrollsfördelning. Arbetsfördelningen inom familjen
            har attackerats, och den gängse upp- fattningen att kvinnan är
            den som främst är ansvarig för hemmets skötsel och barnens vård
            har kritiserats. Debatten har lett till en viss omsvängning i
            betraktelsesättet, men några avgörande förändringar på det praktisk-politiska
            planet i syfte att jämna vägen för kvinnornas fulla deltagande
            i förvärvs- och samhällsliv har dock inte skett. Den dolda arbetslösheten
            bland kvinnorna är alltjämt mycket stor. Ar- betskraftsmätningar
            har uppskattat den till drygt 100 000, men i realiteten torde
            den vara betydligt större. Geografisk bundenhet, brist på yrkesutbild-
            ning, otillräckliga resurser i fråga om daghem och fritidshem,
            avsaknaden av kollektiva serviceinrättningar är avgörande hinder
            för en ökad för- värvsintensitet bland kvinnorna. En obligatorisk
            arbetslöshetsförsäkring omfattande alla, även dem som önskar men
            som av skilda skäl inte kan ta ett förvärvsarbete, borde införas.
            Skolans fostran liksom vägledning i fråga om yrkesval följer alltjämt
            rådande könsrollsmönster. Såväl skola som småbarnsinstitutioner
            måste tilldelas en nyckelroll när det gäller fostran till en ny
            syn på människo- rollen. Massmediernas roll får härvid inte förbises.
          </p>
          <pb facs="riksdagen-motions-pdf/data/1967/mot_1967__ak__838/mot_1967__ak__838-002.pdf"/>
          <fw xml:id="i-65yx1hGC1nFMPkS8RDVzFM">
            Motioner i Andra.-kammaren, nr. 838 år 1967 3
          </fw>
          <p xml:id="i-72is1e8twPUXwuHvSHQebx">
            Planering av kollektiva serviceinrättningar får inte längre skjutas
            på framtiden. Behovet av kollektivhus och servicecentra är redan
            stort och kommer att öka oavlåtligt. Den kollektiva servicen måste
            emellertid ut- formas så att den inte endast blir tillgänglig
            för de ekonomiskt bäst bär- kraftiga familjerna, utan även så
            att lågavlönade, barnfamiljer och pensio- närer kan tillgodogöra
            sig tjänsterna i fråga. Samhällets utveckling kräver kvinnornas
            insatser i förvärvslivet, men det får inte vara som låglönearbetare.
            Bruttonationalprodukt och levnads- standard skulle kunna öka avsevärt
            vid en utjämning av nuvarande köns- roller. Avskaffandet av speciella
            rollfack för män och kvinnor är inte bara ett kvinnointresse utan
            ett allmänt samhällsintresse. I samtliga nordiska länder pågår
            för närvarande en intensiv debatt om könsrollsproblematiken. Både
            på regeringsplan och i organisationer bedrivs också ett omfattande
            utredningsarbete. Sociologisk och annan samhälls- forskning ger
            betydande bidrag till belysning av mäns och kvinnors roller i
            samhället. Med hänsyn till att förhållandena i de nordiska länderna
            är ganska likartade vore det ändamålsenligt om pågående och planerad
            forsk- ning kunde koordineras, att regelbunden kontakt etablerades
            och en allmän informationstjänst för utredning och forskning upprättades
            så att onödigt dubbelarbete kunde undvikas och i stället ersättas
            med supplerande verksam- het. Sådana åtgärder skulle kunna leda
            till en effektivisering av forsknings- och utredningsarbetet och
            snabbare föra fram till ett politiskt och socialt reformarbete
            i syfte att ändra nu rådande rollfördelning mellan män och kvinnor.
            Med stöd av vad som ovan anförts hemställes, att riksdagen i skrivelse
            till Kungl. Maj:t anhåller om att initiativ tages till en samordning
            av den forskning och ut- redande verksamhet som bedrivits och
            bedrives i de nordiska länderna i syfte att snabbare åstadkomma
            åtgärder för att ändra rådande rollfördelning mellan män och kvinnor.
            Stockholm i januari 1967
          </p>
          <p xml:id="i-CYDBKgvz5bjCjg2uC2FPen">
            Axel Jansson (k) Gösta Andersson (k) Erik Karlsson (k)
          </p>
        </div>
      </div>
    </body>
  </text>
</TEI>
