<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-02991">
  <teiHeader>
    <fileDesc>
      <titleStmt>
        <title>Dalhalla – en nationell sommarscen för Kungliga Operan</title>
        <author corresp="i-CdKPr5PV7B8cJEHJFtQGGn i-FucmvyHZ22CXcKRGnfjaC4">av Peter Helander och Anders Åkesson (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2991 av Peter Helander och Anders Åkesson (båda C)</title>
          <idno type="rdwebb">H4022991</idno>
          <rs type="number">2991</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4022991/text</ref>
          <ref type="dokument_url_html">http://data.riksdagen.se/dokument/H4022991</ref>
          <ref type="dokumentstatus_url_xml">http://data.riksdagen.se/dokumentstatus/H4022991</ref>
          <ref type="docx">http://data.riksdagen.se/fil/FF433F05-3190-4A30-AA51-11B91971C3B1</ref>
          <ref type="pdf">http://data.riksdagen.se/fil/06D07461-5966-4CE0-B7F8-F50A2CD1D596</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9JPGpvXGc8yCmfocz1ZFxD" type="signed"/>
        <correspContext corresp="i-9JPGpvXGc8yCmfocz1ZFxD">
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-3BVDW2SEHVcFBFd8ZrpjyN" type="submitted">
          <date when="2016-10-05"/>
          <time when="14:44:42"/>
        </correspAction>
        <correspAction xml:id="i-6rSiS2sK1sLd7VQsGJhZns" type="reviewed">
          <date when="2016-10-05"/>
          <time when="20:03:16"/>
        </correspAction>
        <correspAction xml:id="i-8XvRDZr2KBzoZsenK1mJUS" type="referred">
          <date when="2016-10-14"/>
        </correspAction>
        <correspAction xml:id="i-VDhCMYgZnDM14XGjNx17wb" type="assigned">
          <date when="2017-04-28"/>
          <time when="08:44:06"/>
        </correspAction>
        <correspContext corresp="i-VDhCMYgZnDM14XGjNx17wb">
          <ref type="assignedTo">Kulturutskottet</ref>
        </correspContext>
        <correspAction xml:id="i-2W3sVA3VnRBdZFi6WuaHRX" type="behandlas_i"/>
        <correspContext corresp="i-2W3sVA3VnRBdZFi6WuaHRX">
          <ref type="uppgift">2016/17:KrU5</ref>
          <ref type="ref_dok_id">H401KrU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2991 av Peter Helander och Anders
          Åkesson (båda C) Dalhalla – en nationell sommarscen för Kungliga
          Operan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-C7XS72uDnNZYx3kSPRTUfH">
            Förslag till riksdagsbeslut
          </head>
          <list>
            <item xml:id="i-DoQ2isSkz6nbXKfncA1FLS" sortKey="Yrkande 1">
              Riksdagen ställer sig bakom det som anförs i motionen om att
              utveckla Dalhalla till en nationell sommarscen för Kungliga Operan
              för att därmed stimulera spridning av operakonsten såväl geografiskt
              som befolkningsmässigt och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-429cPfcVtGJS2a1XGKVojP" type="h1">
            Motivering
          </head>
          <p xml:id="i-SEKSyd3fXJ7UGARL2AJGXK">
            Mitt under brinnande krig fick Winston Churchill kritik i parlamentet
            för att han lade så mycket pengar på kultur. Hans svar: ”Vad skulle
            vi annars ha att slåss för?” Detta citat tillskrivs Winston Churchill
            som antagligen inte sagt det men det beskriver ändå en sanning,
            nämligen att vi behöver kultur för att leva.
          </p>
          <p xml:id="i-BkZ4H5JxtXomqVQsqE5HtG">
            Kulturen har sitt egenvärde. Ett kulturliv där alla är välkomna
            och kan delta är en viktig kraft för ett samhälle som håller ihop
            på lång sikt.
          </p>
          <p xml:id="i-TUmgUpDF2HRBPr7oFco9Dy">
            För oss och Centerpartiet är det därför viktigt och väsentligt
            att kulturen är just tillgänglig och det ska inte spela någon
            roll var i landet man bor för att kunna få ta del av kultur.
          </p>
          <p xml:id="i-HTYQdorZC38QES2phvwp2r">
            Kulturen har en stor roll i vårt samhälle som en mötesplats där
            vi kan utvecklas i spännande möten med varandra. Där vi kan få
            nya perspektiv och känna sammanhang i tillvaron och där vår kreativitet
            och förståelse för andra kan utvecklas. Kultur har en viktig utvecklingspotential.
            Inte minst när det gäller den regionala tillväxten. De kulturella
            och kreativa näringarna är en sektor med hög tillväxt och är en
            motor i besöksnäringen. Det finns potential i hela landet att
            genom kultur öka tillväxten och därmed skapa arbetstillfällen.
          </p>
          <p xml:id="i-VsbAk5Y4nmJgWN7bmaT97a">
            Samtidigt ligger i dag mycket nationell expertis i storstäder
            och då främst i Stockholm. Det gör att vi missar massor av talang
            och kreativitet ute i landet som borde komma fler till del.
          </p>
          <p xml:id="i-XGwYQKEfYuLygSaGYzqPW2">
            För att fler ska kunna ta del av, delta i och utveckla kulturen
            så bör vi hitta en ny modell som gör att vi lyfter fram spetskompetensen
            där den finns i landet. Som vi ser det så borde detta ske i samverkan
            mellan regionerna och staten genom en ny modell för den nationella
            kulturpolitiken. Där förutom regionerna och kommunerna, med dess
            politiker och tjänstemän, också den professionella kulturen liksom
            den ideella kulturverksamheten i hela landet får möjlighet att
            vara med och delta i och påverka den nationella kulturpolitiken.
            Då skulle vi kanske kunna se Rockarkivet i Hultsfred eller Folkmusikens
            hus i Rättvik som den nationella angelägenhet det faktiskt är.
            Måste verksamhet ligga i Stockholm för att betraktas som en nationell
            angelägenhet? Varför kan inte Dalhalla bli en nationell sommarscen
            för Kungliga Operan?
          </p>
          <p xml:id="i-CH8TGhnJZrxjq3WwqfrqET">
            Dalhalla utanför Rättvik i Dalarna är en fantastisk plats för
            opera! Dess läge i naturen, dess amfiteaterliknande utformning
            och dess nybyggda och välgenomtänkta scenöverbyggnad gör att detta
            gamla kalkbrott går att jämföra med de största operascenerna i
            världen. Dalhalla är numera något så häftigt och spännande som
            en komplett opera, utan väggar! Operaföreställningarna framhäver
            Dalhallas bästa sidor. Magnifika skådespel, kostymprakt och levande
            musik förstärks av arenans mäktiga natursceneri. Dalhallas omtalade
            akustik kommer dessutom till sin rätt då mycket lite ljudförstärkning
            behöver användas, något som är ganska unikt för en utomhusarena.
            Operaföreställningar är Dalhallas signum och ursprungstanken med
            denna unika arena. Bland världens operaarenor tillhör Dalhalla
            de mest fascinerande. Därför skulle Dalhalla vara en unik och
            fantastisk miljö för Kungliga Operan under en sommarmånad.
          </p>
          <p xml:id="i-CFko8eKoqVQzRTj1FmKvxg">
            Med en tydlig nationell ambition och genom att locka med Sveriges
            välutbildade och duktiga sångare, dansare och musiker kan vi utveckla
            Dalhalla till ett ”skyltfönster” där vi marknadsför Sverige mot
            den internationella marknaden.
          </p>
          <p xml:id="i-FrNGE4TQdSBTDGMcFxXma9">
            Dalhalla skulle kunna vara en än större publikdragare än vad
            som är fallet i dag. En stor del av publiken, 89 %, är besökare
            från andra delar än Siljansbygden som är upptagningsområdet för
            de lokala besökarna. Andelen internationella besökare på operaföreställningarna
            är 7 % och det skulle kunna öka genom närvaro av Kungliga Operan
            vilket i sin tur skulle öka Sveriges exportinkomster.
          </p>
          <p xml:id="i-2qUE5ggUDt3Wd3WPoBihDR">
            Våra nordiska grannländer satsar på sina nationella utescener
            för opera. De fyra nordiska utescenerna för opera är i sina länder
            utmärkta spridare av operakonsten såväl geografiskt som befolkningsmässigt.
            Genom att ”tröskeleffekten” för att bevista en operaföreställning
            på dessa platser ofta upplevs som mycket lägre än på de mer traditionella
            operainstitutionerna medverkar man till att sprida intresset för
            operakonsten. Så både Sverige, Dalarna som turistregion och operakonsten
            skulle tjäna på att Dalhalla Opera ges förutsättningar för att
            utvecklas vidare till Sveriges sommararena för högklassig opera.
          </p>
          <p xml:id="i-HDAjEMpA8JosKY62ePcsL6">
            Eftersom Kungliga Operan finansieras till stor del av skatteintäkter
            från hela landet är det också rimligt att Kungliga Operans verksamhet
            kommer hela landet till del. Där är Dalhalla en möjlighet för
            att sprida den kultur som är värd att slåss för!
          </p>
        </div>
        <div type="motSignatures">
          <list>
            <item xml:id="i-8hFLgMwrdn6CY2LqueyWKR">
              Peter Helander (C)
            </item>
            <item xml:id="i-Hxgxmi2bWQ2LtGZM7HGkN6">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
