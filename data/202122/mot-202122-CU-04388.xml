<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-04388">
  <teiHeader>
    <fileDesc>
      <titleStmt>
        <title>med anledning av prop. 2021/22:85 En ny konsumentköplag</title>
        <author corresp="i-KmY3t8VznGaS11qXwo1gNg">av Elisabeth Falkhaven m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4388 av Elisabeth Falkhaven m.fl. (MP)</title>
          <idno type="rdwebb">H9024388</idno>
          <rs type="number">4388</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9024388/text</ref>
          <ref type="dokument_url_html">http://data.riksdagen.se/dokument/H9024388</ref>
          <ref type="dokumentstatus_url_xml">http://data.riksdagen.se/dokumentstatus/H9024388</ref>
          <ref type="docx">http://data.riksdagen.se/fil/691BA8A9-C06E-4573-9813-E3AD06F00715</ref>
          <ref type="pdf">http://data.riksdagen.se/fil/FA0A8DEA-62B2-4D95-B655-28D55C442D89</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-TP1gKqVgWU4EH5fBdPaTQB</idno>
            <name>Amanda Palmstierna</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XM1AhViBeMreesLiUW7YRG" type="basedOn"/>
        <correspContext corresp="i-XM1AhViBeMreesLiUW7YRG">
          <ref>Proposition 2021/22:85</ref>
        </correspContext>
        <correspAction xml:id="i-9tt1TbV9zawrx7VxrPCcPE" type="signed"/>
        <correspContext corresp="i-9tt1TbV9zawrx7VxrPCcPE">
          <note type="signatory" corresp="i-KmY3t8VznGaS11qXwo1gNg"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-TP1gKqVgWU4EH5fBdPaTQB"/>
        </correspContext>
        <correspAction xml:id="i-RrDBhZ2fsJBjCB9niEHdj6" type="submitted">
          <date when="2022-02-02"/>
          <time when="16:19:46"/>
        </correspAction>
        <correspAction xml:id="i-5eug6DUeyWHheNEepBCEmc" type="dismissed">
          <date when="2022-02-03"/>
        </correspAction>
        <correspAction xml:id="i-GgfF8EdTDCBoXXVd6pPSci" type="reviewed">
          <date when="2022-02-03"/>
          <time when="12:26:10"/>
        </correspAction>
        <correspAction xml:id="i-Es7NVfu74ex5jiBZFgPyvR" type="referred">
          <date when="2022-02-04"/>
        </correspAction>
        <correspAction xml:id="i-LFyMtNg1cQjkdP2MZb4vPq" type="assigned">
          <date when="2022-10-12"/>
          <time when="11:30:15"/>
        </correspAction>
        <correspContext corresp="i-LFyMtNg1cQjkdP2MZb4vPq">
          <ref type="assignedTo">Civilutskottet</ref>
        </correspContext>
        <correspAction xml:id="i-2u7do6hsMLQF3uB8QtbcCo" type="behandlas_i"/>
        <correspContext corresp="i-2u7do6hsMLQF3uB8QtbcCo">
          <ref type="uppgift">2021/22:CU3</ref>
          <ref type="ref_dok_id">H901CU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU3</ref>
          <ref type="ref_dok_titel">En ny konsumentköplag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PBfjF1aHBgqHF5C9xuTvQG" type="motHeader">
        <div xml:id="i-32t5geqd8Yvxmg4HXa5BVC" type="motTitle">
          Motion till riksdagen 2021/22:4388 av Elisabeth Falkhaven m.fl.
          (MP) med anledning av prop. 2021/22:85 En ny konsumentköplag
        </div>
      </div>
      <div xml:id="i-B44zvkEuwRTL5angtFq5rg" type="motBody">
        <div xml:id="i-KYVqvVJNck4GLinCe4zgGX" type="motProposal" subtype="förslag">
          <head xml:id="i-UsGVwLgKhzKa7yF9KBcT7s">
            Förslag till riksdagsbeslut
          </head>
          <list xml:id="i-BeFpqAr8dhzXtVLtnZEVBz" style="ol">
            <item xml:id="i-QnQzU8b8qxV2DmnY2dQmRQ">
              Riksdagen ställer sig bakom det som anförs i motionen om att
              skyndsamt tillsätta en utredning för att arbeta fram underlag
              till en särskild lagstiftning som hanterar köp och försäljning
              av levande djur där djurens välmående är en tydlig parameter,
              liksom köparens och säljarens ansvar, och tillkännager detta för
              regeringen.
            </item>
            <item xml:id="i-SM6BNDJ9JvEJrL4Ds5VXKk">
              Riksdagen ställer sig bakom det som anförs i motionen om att
              en utvärdering av konsumentköplagen med avseende på handel med
              levande djur bör göras tre år efter lagens genomförande och tillkännager
              detta för regeringen.
            </item>
          </list>
        </div>
        <div xml:id="i-WCpmiuvJmuNVqKubJ8unnP" type="motContent">
          <head xml:id="i-BdzMdAjS7wvY75KaPvTAKK" type="h1">
            Motivering
          </head>
          <p xml:id="i-SRWyJBKx2SxiXzHZJLdDoy">
            Det är bra att Sverige får en starkare konsumentköplag. Det har
            funnits ett behov av det länge och det är oerhört viktigt för
            konsumenter, som oftast befinner sig i ett underläge när de köper
            en vara, att det finns ett starkt konsumentskydd.
          </p>
          <p xml:id="i-3CxzikPB6vTDwzbKfGhMpJ">
            Propositionen är ett tydligt steg framåt i de delar som Miljöpartiet
            drivit på under sin tid i regeringen, bl.a. angående två års presumtionsregel
            för varor generellt, vilket är bra eftersom det ger incitament
            till hållbarare varor. Sverige behöver ligga i framkant. Det är
            också bra att vi äntligen skrivit in några särskilda regler för
            levande djur, vilket är välbehövligt eftersom djur är levande
            varelser. Däremot är propositionen inte tillräcklig och det finns
            farhågor att lagstiftningen kan bidra till att djur blir negativt
            påverkade.
          </p>
          <p xml:id="i-2iSNyp3AfTJtXFV59t6A1H">
            Vi ifrågasätter varför regeringen inte har tagit till vara möjligheten
            att undanta försäljning av levande djur från den föreslagna lagen
            om konsumentskydd vid köp och vissa andra avtal, i enlighet med
            möjligheten som ges i EU:s direktiv (2019/771). Det var en brist
            att utredningen som låg till grund för propositionen inte hade
            till uppdrag att utreda hur reglerna påverkar djur utan enbart
            skulle se till relationen konsumenter/näringsidkare. Därför anser
            vi att det behöver tillsättas en ny utredning som tittar på handel
            med levande djur utifrån konsumentens och djurens perspektiv.
          </p>
          <p xml:id="i-Q8cdXMaRXXmr2rMv9zQuo2">
            Konsumentköplagens hela syfte är att skydda konsumenter vid köp
            av varor där köparen är konsument och säljaren är näringsidkare.
            Djurens perspektiv har aldrig täckts in, vilket är en brist. I
            den nya konsumentköplagen finns ett fåtal särregleringar för djur,
            men inte i den utsträckning som är behövligt.
          </p>
          <head xml:id="i-RigQt9FohAtBwLStw66S5i" type="h2">
            Miljöpartiet anser att det behövs en särskild lagstiftning då
            det gäller handel med levande djur
          </head>
          <p xml:id="i-Pi3vQmVgVHf2mnmxkCczTW">
            Det finns flera anledningar till att levande djur borde hanteras
            separat från konsument­köplagen. Efter att ha tagit del av alla
            remissvar som inkommit kring förslaget på ny konsumentköplag ser
            vi att för lite av det som djurskydds­organisationerna förordat
            som förändringar tagits hänsyn till i propositionen som nu ligger
            på bordet. Utredningen och flera remissinstanser har bl.a. pekat
            på flera risker för djurvälfärden vid tvist, vilket Miljöpartiet
            håller med om. Tillräcklig hänsyn har dock inte tagits till de
            riskerna vid utformningen av propositionen.
          </p>
          <p xml:id="i-4Lvd6QfEdPtQGxrnDFiuUB">
            De synpunkter som förts fram i remissvaren som inkommit från
            SKK, Sverak och Veterinärförbundet borde ha legat till grund för
            regeringens förslag.
          </p>
          <p xml:id="i-9SHiHiEzne7jN2ePBvEona">
            Miljöpartiet anser därför att en ny grundlig utredning om handel
            med levande djur måste göras. Effekterna för djurvälfärden vid
            köp och försäljning av djur måste finnas med och tas relevant
            hänsyn till.
          </p>
          <p xml:id="i-5wmbLf6sC8KWD6QR2XH4mM">
            Miljöpartiet anser också att en utvärdering av konsumentköplagen
            med avseende på handel med levande djur bör göras tre år efter
            lagens genomförande. Flera anledningar till att vi anser detta
            punktas upp här nedan.
          </p>
          <list xml:id="i-WFGtgKc9G1YaBXHoyH5XFo" style="ul">
            <item xml:id="i-RsFss7wcTcTNTeFhRsm8zx">
              Levande djur är väsentligen annorlunda beskaffade än de varor
              som lagen i allmänhet avser. En hundvalp eller kattunge som lämnar
              uppfödaren vid bara några få veckors ålder kommer att utvecklas
              till stor del utifrån sin miljö, mat och övrig omvårdnad hos den
              som köper den lilla varelsen. Det går inte att likställa levande
              djur med döda ting, vilket alla egentligen förstår. Köper du en
              levande varelse formar du dess framtid helt enkelt. Konsumenten
              har alltså inte bara rättigheter utan även skyldigheter gentemot
              ett levande djur. Försäljning av djur och relationen mellan säljare
              och köpare är mer komplex.
            </item>
            <item xml:id="i-SRLsT9BHyopxvCwSWPj5Tu">
              Djurskyddslagen reglerar djurskyddet men reglerar inte konsumentskyddet
              vid handel med djur och därför finns en gråzon mellan lagrummen.
            </item>
            <item xml:id="i-14NnmGZi3QHAErcrxNnczE">
              Djur är till skillnad från saker kännande varelser. Det kan kännas
              självklart men tas inte hänsyn till i konsumentköplagen.
            </item>
            <item xml:id="i-Rxxvsb4NHsfaRxad6nJmDu">
              Konsumentköplagen är orimlig att applicera på levande varelser
              eftersom de inte kan ”varudeklareras” att gälla över tid som det
              går att göra med en sak.
            </item>
            <item xml:id="i-V4dKMGo2Vzmcsxpud9oWym">
              Det är olämpligt att ha samma felbegrepp för levande djur som
              för saker.
            </item>
            <item xml:id="i-Efqg3kCJjuUmqG26T6Merf">
              Att presumtionsregeln om att fel som visar sig inom sex månader
              (enligt förslaget till ny lag) ska anses ha funnits vid avlämnandet
              är inte rimlig att applicera på levande djur då det är särskilt
              svårt att i efterhand bedöma om det är säljarens eller köparens
              ansvar. Djur är i sig föränderliga och påverkas av exempelvis
              miljöombyte eller nya hanterings- och träningsrutiner.
            </item>
            <item xml:id="i-UzDtd6pKZUQdFwvezmQVrR">
              Konsumentköplagen utgår från att köparen är i underläge både
              ekonomiskt och med sämre kunskaper än säljaren och att skyddsbehovet
              därmed är stort. Men, som även betänkandet tar upp, så stämmer
              inte det alltid vid handel med djur. Det kan ibland till och med
              vara tvärtom. När säljaren inte längre kan tillse att djuret behandlas,
              utfodras och tränas så att inga skador uppstår, kan säljaren heller
              inte ta ansvaret för djuret. Det ankommer oftast helt på köparen,
              därav vilar ansvaret tungt även på köparen för eventuellt uppkomna
              skador på djuret.
            </item>
            <item xml:id="i-KvbYRRHatjoXo2Gk4g8mZv">
              Det finns ingen möjlighet att vid besiktning i samband med avlämnandet
              misstänka och därmed upptäcka dolda fel som inte påverkar djurets
              funktion (exempelvis en inre anatomisk avvikelse utan några som
              helst störningar av djurets funktion och hälsa). Det är också
              mycket svårt, ofta omöjligt, att i efterhand kunna göra en bedömning
              av huruvida skadan fanns vid försäljningen. Både säljare och köpare
              blir då missnöjda på grund av detta och veterinärer dras oförskyllt
              in i påfrestande konflikter och tvister med båda parter.
            </item>
            <item xml:id="i-NAenqfSiCH8zHiamkd6pzj">
              Dolda fel, dvs. sådant som inte kunnat upptäckas vid besiktningen
              och som säljaren inte känt till, är ett särskilt problem, även
              för veterinärkåren. Till exempel: En häst som säljs har inga symtom
              på sjukdom eller skada men röntgas av olika skäl hos nya ägaren.
              En avvikelse upptäcks och ägaren åberopar då ”dolt fel” och vill
              lämna tillbaka hästen/få omleverans – trots att hästens hälsa
              eller funktion inte är påverkad. Oavsett vem som har rätten på
              sin sida så sätts en process igång som kan pågå mycket länge och
              är kostsam och där djuret ofta lider skada genom att det blir
              mer eller mindre ”övergivet”.
            </item>
            <item xml:id="i-PfGb2HUagEKLJF1cz44Xbo">
              Konsumentköplagens starka konsumentskydd riskerar att bli ”processdrivande”
              och då det gäller handel med djur innebär det en ökad risk för
              att även ”varan” (djuret) kommer till skada.
            </item>
            <item xml:id="i-5rKoyLZozwwA1mvCG4jDVu">
              En omvänd bevisbörda blir orimlig i sig och ställer ofta krav
              på en veterinär som inte kan uppfyllas på ett tillfredsställande
              sätt.
            </item>
            <item xml:id="i-HsYrPDkKwbh1m3EjAzgybS">
              Att byta ut levande djur eller häva köp fungerar inte på samma
              sätt som för ett skadat kylskåp. Dels har köparen en känslomässig
              relation till varan/djuret, dels finns inga likvärdiga kopior.
            </item>
            <item xml:id="i-VnC12DSJnUXvJWnvZKizcT">
              Även reglerna om prisavdrag och skadestånd är illa anpassade
              för ”fel” i levande djur. Det visas bl.a. av att Högsta domstolen
              i ett prejudikat från 2001 konstaterat att djur inte är ”vilken
              egendom som helst” och gjort undantag från principen om ersättningstak
              när det varit fråga om skadestånd för veterinärkostnader (NJA
              2001 s. 65 I &amp; II).
            </item>
            <item xml:id="i-WAhxYZJsiLtCF8yZXV2suh">
              Ett levande djurs egenskaper kan inte garanteras eller förutsättas
              på samma sätt som för andra varor. Föreningar som SKK har exempelvis
              villkor i sitt obligatoriska köpeavtal för hund som säger att
              hunden säljs som sällskapsdjur. Konsument­köplagens tvingande
              regler trumfar emellertid sådana villkor i konsument­förhållanden,
              vilket gör att avvikelser från befogade förväntningar om exempelvis
              jaktegenskaper kan utgöra fel.
            </item>
            <item xml:id="i-6CnjqnjkuWRdd88GkAxsjd">
              När det gäller hundsmuggling har tullen inte tillräckliga verktyg
              att använda sig av eftersom hundarna ses som varor som har fri
              rörlighet över gränserna enligt EU:s lagar om fri rörlighet av
              varor.
            </item>
          </list>
          <p xml:id="i-AEq9q5gkCKBoQsEEvNjLEm">
            Den köprättsliga regleringen är designad för varor vars kvalitet
            och egenskaper på olika sätt kan mätas och garanteras. Djur är
            levande varelser och den köprättsliga regleringen är därför illa
            anpassad för handel med levande djur. En liknande slutsats drogs
            vid införandet av konsumenttjänstlagen. Djur är i och för sig
            egendom och skulle därför omfattas av konsumenttjänstlagens tillämpningsområde,
            men de reglerna är anpassade för s.k. resultattjänster. Eftersom
            arbete på levande djur karaktäriseras av en plikt att visa omsorg,
            snarare än att prestera ett visst resultat, undantogs levande
            djur från lagens tillämpningsområde. Att undanta levande djur
            även från den köprättsliga regleringen och införa särskilda regler
            för handel med djur skulle forma en mer enhetlig förmögen­hetsrätt
            som, utöver fördelar för djurvälfärden, kan leda till en mer förutsägbar
            och ändamålsenlig rättstillämpning.
          </p>
        </div>
        <div xml:id="i-T1T4sMczrQY3wgm7ZFZDs1" type="signatureBlock">
          <list xml:id="i-3VEkpcvEHjq2BMbPcbLugb">
            <item xml:id="i-VHazcTP85Cb4BLxZ6Sr5tM" who="i-KmY3t8VznGaS11qXwo1gNg" type="signature">
              Elisabeth Falkhaven (MP)
            </item>
            <item xml:id="i-KmSM7zbGw5R5uVpowRzMYC" who="i-DeptGBZtEQx7vKbsL6e4hX" type="signature">
              Emma Hult (MP)
            </item>
            <item xml:id="i-LL4NCsbTvzgACeQwhvKXye" who="i-TP1gKqVgWU4EH5fBdPaTQB" type="signature">
              Amanda Palmstierna (MP)
            </item>
          </list>
        </div>
      </div>
    </body>
  </text>
</TEI>
