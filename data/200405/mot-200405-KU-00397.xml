<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00397">
  <teiHeader>
    <fileDesc>
      <titleStmt>
        <title>De sverigefinska minoriteterna</title>
        <author corresp="i-D6V9ti7ETxin1WbJjDaShE i-9LE4uwYS8LySpZjtTwxjti">av Nina Lundström och Heli Berg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De sverigefinska minoriteterna</title>
          <idno type="rdwebb">GS02K397</idno>
          <rs type="number">K397</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K397/text</ref>
          <ref type="dokument_url_html">http://data.riksdagen.se/dokument/GS02K397</ref>
          <ref type="dokumentstatus_url_xml">http://data.riksdagen.se/dokumentstatus/GS02K397</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-9LE4uwYS8LySpZjtTwxjti</idno>
            <name>Heli Berg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-dqthsh7KwHqhrWPVAuv9D" type="signed"/>
        <correspContext corresp="i-dqthsh7KwHqhrWPVAuv9D">
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-9LE4uwYS8LySpZjtTwxjti"/>
        </correspContext>
        <correspAction xml:id="i-AphAzVzH7diHXbJQaraFot" type="referral">
          <date when="2004-10-14"/>
        </correspAction>
        <correspAction xml:id="i-872EvQareVXxkMFUaNBBTG" type="dismissal">
          <date when="2004-10-14"/>
        </correspAction>
        <correspAction xml:id="i-M9QAMYpLUhsHGESqDgrEWJ" type="submission">
          <date when="2004-10-05"/>
        </correspAction>
        <correspAction xml:id="i-KuhYQ9M6aALm9tfjKBg5oo" type="assigned"/>
        <correspContext corresp="i-KuhYQ9M6aALm9tfjKBg5oo">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_397/mot_200405_K_397-0001.pdf"/>
      <pb facs="riksdagen-motions-pdf/data/200405/mot_200405_K_397/mot_200405_K_397-0001.pdf"/>
      <div xml:id="i-SKKi8hurqg2jmXLgSnMWoQ" type="motHeader">
        <div xml:id="i-91XZjFmGQPuDQxp3f9oa3d" type="motTitle"/>
        <div xml:id="i-4QsF8tKwo4mQ7SNEmff514" type="motSubmissionInfo"/>
      </div>
      <div xml:id="i-6JDRL12ZMGW2P4JMf1a8bm" type="motBody">
        <div xml:id="i-WELcZLTizp8qKQKYKbwDLC">
          <p xml:id="i-FhRk4cY3ecUXZgHFT2q4kB">
            2004/05 mnr: K397 pnr: fp1079
          </p>
          <p xml:id="i-3nd75CrdM87w8TnXcJshM6">
            Motion till riksdagen 2004/05:K397
          </p>
          <p xml:id="i-K2xws4JrB35ZbB3uGbssRj">
            av Nina Lundström och Heli Berg (fp)
          </p>
          <p xml:id="i-J2eZpwQ4qCUF1RPeiyTBNt">
            De sverigefinska minoriteterna
          </p>
          <p xml:id="i-Ec6yBcH2JaFQsaDLLSThUY">
            Förslag till riksdagsbeslut
          </p>
          <p xml:id="i-PowTXwDFKjy7xRqNZG6HkD">
            1. Riksdagen tillkännager för regeringen som sin mening vad i
            motionen anförs om sverigefinska minoritetens ställning och rättigheter
            i Sverige kontra förvaltningsområden. 2. Riksdagen tillkännager
            för regeringen som sin mening vad i motionen anförs om att konsekvenserna
            av den nationella minoritetspolitiken får genomslag även lokalt
            och regionalt. 3. Riksdagen tillkännager för regeringen som sin
            mening vad i motionen anförs om inflytande, vård och omsorg för
            den åldrande sverigefinska minoriteten. 4. Riksdagen tillkännager
            för regeringen som sin mening vad i motionen anförs om att hedra
            de finska soldaternas insatser och om behovet av forskning kring
            krigsbarnens levnadsöden och historia.
          </p>
          <p xml:id="i-Chnu4DM7CkGPkSidND4LDM">
            Motivering
          </p>
          <p xml:id="i-6MmnYgvPGhutRf8195QP1W">
            Regeringens och riksdagens minoritetspolitiska beslut innebär
            att samer, sverigefinnar, tornedalingar, romer och judar erkänns
            som nationella minoriteter i Sverige. Sveriges riksdag beslutade
            enhälligt i december 1999 om en samlad minoritetspolitik till
            skydd för de nationella minoriteterna i Sverige. Beslutet innebär
            att Sverige genom att underteckna och ratificera två av Europarådets
            antagna konventioner åtagit sig att stärka de nationella minoriteterna
            i Sverige. Det innebär också att deras möjligheter till inflytande
            skall stärkas och deras språk ges det stöd som behövs för att
            de skall hållas levande. Genom lagstiftning (SFS 1999:1175/1176)
            garanteras enskilda laglig rätt att använda samiska, finska och
            meänkieli i kontakter med myndigheter och domstolar i vissa geografiska
            områden, s.k. förvaltningsområden. För finska och meänkieli omfattas
            förvaltningsområdet av Gällivare, Haparanda, Kiruna, Pajala och
            Övertorneå. Den största gruppen av nationella minoriteter är
          </p>
          <pb facs="riksdagen-motions-pdf/data/200405/mot_200405_K_397/mot_200405_K_397-0002.pdf"/>
          <p xml:id="i-iSGUrVtg5aNR7BfAYA8Um">
            2004/05:K397
          </p>
          <p xml:id="i-W3xzePr8C8tWBBM1jCv7mE">
            sverigefinnarna, men 95 procent av dem bor utanför de refererade
            örvaltningsområdena. Inom förvaltningsområdet har individen rätt
            att använda t.ex finska eller meänkieli i kontakterna med de lokala
            myndigheterna i ovanstående områden. Kommunerna inom respektive
            förvaltningsområde förväntas erbjuda äldreomsorg där åtminstone
            delar av verksamheten bedrivs på finska eller meänkieli (och samiska).
            Minoritetspolitiken är ett politikområde som behöver utvecklas,
            och kritik inns mot att förvaltningsområdet begränsats till de
            fem nordliga ommunerna då många sverigefinländare återfinns t.ex.
            i Mälardalen. Ett utökande av områdena behöver ta sikte på hur
            alla, oavsett var de är bosatta, ska ha likvärdiga möjligheter
            att kunna kommunicera på minoritetsspråken. Den rådande ordningen
            med att successivt utökande av förvaltningsområdena geografiskt
            må vara en bra planeringsförutsättning men den har inte sin utgångspunkt
            i hur man ska möjliggöra likvärdiga förutsättningar för individer
            utifrån deras behov och frikopplat från bostadsort/ region. Målet
            måste nu vara att istället som utgångspunkt ha allas likvärdiga
            möjligheter oavsett bostadsort samt att utifrån en sådan målsättning
            skapa nya lösningar för de behov som finns men också tydliggöra
            utmaningar och därigenom anpassa ambitionsnivån utifrån mål och
            medel. Detta bör riksdagen som sin mening ge regeringen till känna.
            Socialstyrelsen har kartlagt och redovisat exempel på hur kommunal
            äldreomsorg kan organiseras för äldre sverigefinnars behov, vilket
            redovisas i rapporten Äldreomsorg för finsktalande i Sverige.
            Där framgår bland annat att i och med att Sveriges äldre befolkning
            ökar kommer även fler att efterfråga finskspråkig äldreomsorg.
            Rapporten beskriver vidare att det finns några seniorboenden och
            särskilda boenden där man kan få hjälp av finsktalande personal
            samt att det i några kommuner finns hemtjänstgrupper där insatserna
            kontinuerligt kan ges på finska. Bristerna finns i att få kommuner
            samarbetar kring äldreomsorg för sverigefinnar. Den enskildes
            möjligheter att få sina behov tillgodosedda är beroende av bostadsort,
            och det finns små möjligheter idag att ställa krav på att få vård
            och omsorg för äldre på sitt minoritetsspråk. Indelningen i förvaltningsområden
            löser inte detta utan befäster att villkoren för individerna ser
            olika ut beroende
          </p>
          <p xml:id="i-4ZaVhvXsbpdrEHLiEHgf6m">
            på geografi. Detta är ett av flera skäl för att vidga diskussionen
            om förvaltningsområden, vilket innebär att den geografiska indelningen
            i förvaltningsområden kan verka som en god tanke men dess konsekvenser
            leder fel genom att medborgare inte ges likvärdiga möjligheter
            och rättigheter, oavsett bostadsort. Kunskapen hos den kommunala
            organisationen om minoritetslagstiftningen och den sverigefinska
            minoritetens behov behöver förstärkas. Det behövs informationsinsatser
            samt spridning av goda exempel på hur man kan lösa behov hos den
            åldrande finska befolkningen. Svenska Kommunförbundet och Landstingsförbundet
            har en viktig roll tillsammans med berörda departement och myndigheter
            för att ge information om behovet av finskspråkig äldreomsorg
            och hemsjukvård. Ett ökat samarbete kommuner emellan vad gäller
            äldrefrågor är en viktig
          </p>
          <pb facs="riksdagen-motions-pdf/data/200405/mot_200405_K_397/mot_200405_K_397-0003.pdf"/>
          <p xml:id="i-PZEnczpxkj7yLz1mpTMbgB">
            utvecklingsmöjlighet. Socialstyrelsens rapport Äldreomsorg för
            finsktalande i Sverige påvisar att det inte behöver kosta mer
            med finskspråkig äldreomsorg, vilket är viktigt att framhålla
            i tider när besparingar ofta begränsar tänkbara utvecklingsmöjligheter.
            I Sveriges rapport till Europarådet om ramkonventionen om skydd
            för nationella minoriteter (rapport avgiven i enlighet med ramkonventionens
            artikel 25, punkt 1), skriver regeringen: ”Inflytande och delaktighet
            för de nationella minoriteterna är av stor betydelse inom minoritetspolitiken.
            Särskilda åtgärder har vidtagits för att stödja minoriteternas
            möjlighet till inflytande. Bland annat hålls regelbundet samrådsmöten
            med företrädare för regeringen och minoriteternas organisationer.
            Särskilda medel har också tilldelats organisationer som företräder
            nationella minoriteter för att öka deras möjligheter till inflytande
            i frågor som berör dem.” I riksdagens minoritetspolitiska beslut
            betonas betydelsen av inflytande som berör de nationella minoriteterna.
            Vi menar att de nationella minoritetsorganisationerna representation
            i olika forum behöver belysas och förstärkas. Ett exempel är att
            idag = prioriteras de = stora pensionärsorganisationerna, vilket
            påverkar minoritetsorganisationernas möjlighet att delta i den
            demokratiska processen och få inflytande i frågor. För att öka
            de finskspråkiga pensionärernas möjligheter att påverka i viktiga
            frågor som berör våra nationella minoriteter och pensionärer behöver
            t.ex. organisationer såsom Sverigefinska Pensionärer erbjudas
            representation i statliga kommittéer som berör de aktuella frågeställningarna.
            Dessa bör i sin tur även stimulera kommuner och landsting så att
            representation kommer till stånd i kommunernas och landstingens
            pensionärsråd för att på så sätt bidra till en positiv utvecklingen
            även på lokal och regional nivå.
          </p>
          <p xml:id="i-D9y65SHLyuSeNkC1vbgf9V">
            En staty för den finska soldaten och krigsbarnens historia
          </p>
          <p xml:id="i-jmAij3xpBUqMa3NzZcsVc">
            I år är det 60 år sedan andra världskriget upphörde. Sverige
            har lyckosamt inga krigskyrkogårdar med rader av vita kors, men
            det har många andra länder. Under året har många anhöriga till
            de finska soldaterna besökt både kyrkogårdar men också historiska
            platser för att hedra alla de som deltog i kriget samt alla de
            som omkom. Svenska frivilliga deltog även i kriget. Ca 120 av
            dem stupade. Under åren 1939-1945 stupade över 80 000 finska soldater
            vilka även bidrog till Sveriges frihet. 48 000 barn miste sin
            far. Den finska soldaten är värd en egen staty i Sverige, företrädesvis
            i Stockholm. Det ska vara ett historiskt monument som inte endast
            hedrar de finska soldaternas insatser men också för att uppmärksamma
            krigsbarnens historia, lämpligen i ett samarbete våra länder emellan.
            De till Sverige förflyttade krigsbarnens öden har varit obelysta
            under årtionden. Forskningen om deras levnadsöden och framtid
            är obefintlig. Det är dags att vidta forskningsinsatser kring
            krigsbarnens levnadsöde och villkor, och det är av stor vikt att
            ekonomiska förutsättningar skapas för att möjliggöra denna forskning
            som kan både bidra till ökad kunskap om de
          </p>
          <p xml:id="i-4iUCK7sp4gEZLNmFNtDMWD">
            2004/05:K397
          </p>
          <pb facs="riksdagen-motions-pdf/data/200405/mot_200405_K_397/mot_200405_K_397-0004.pdf"/>
          <p xml:id="i-62UbcARMqk6UGKy5A4SetH">
            2004/05:K397
          </p>
          <p xml:id="i-7ktYCSk9HiX3wxtsZJiTqN">
            finska krigsbarnens levnadsöden men också ge kunskap om hur samhällen
            har att inför framtiden hantera barns levnadsvillkor — och överlevnadsvillkor
            — i krigssituation.
          </p>
          <p xml:id="i-EUKrH33RP8K2hNSswrURRD" type="date">
            Stockholm den 4 oktober 2004 Nina Lundström (fp) Heli Berg (fp)
          </p>
        </div>
      </div>
    </body>
  </text>
</TEI>
