<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00068">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__68/mot_1956__ak__68-001.pdf"/>
      <fw xml:id="i-RPaPn8xW2sjrgsf9oHohEu">
        Motioner i Andra kammaren, nr 68 år 1956 9
      </fw>
      <div xml:id="i-FDgbQ7Ur3MkwgEfQy8Da9n" type="motHeader">
        <div xml:id="i-Nj1LZQSTNWVHCmPDR2Gh2r" type="motTitle"/>
        <div xml:id="i-2JhGrjnJFxALvrGBMxPX3B" type="motSubmissionInfo"/>
      </div>
      <div xml:id="i-EVA7jfpvWcS2fobDa9W9fS" type="motBody">
        <div xml:id="i-RAXnHwVuqYmUZ84yes2ti7">
          <p xml:id="i-4wuJkeHjXjH47z1K24zn17">
            Nr 68
          </p>
          <p xml:id="i-UvxGqga1i431orvsYqBvRR">
            Av herrar Nilsson i Göteborg och Cassel, om förhöjt statsbidrag
            till Nationalföreningen för trafiksäkerhetens främjande.
          </p>
          <p xml:id="i-B96Cf7rEkuRaPTKfipoxyQ">
            Det löpande arbetet för att nedbringa vägtrafikolyckorna och
            minska deras skadeverkningar omfattar schematiskt sett åtgärder
            av följande slag: 1) Förbättringar av vägar och fordon. 2) Övervakning
            av trafikanterna och kontroll av deras fordon. 3) Undersökning
            och forskning angående olyckornas art och orsaker. 4) Undervisning
            och upplysning. Under nuvarande skede, då vägtrafiken genom motoriseringen
            kraftigt ökar, är en intensifiering av trafiksäkerhetsarbetet
            i dess ovan angivna gre- nar nödvändig. Därom råder icke mer än
            en mening. Av årets statsverksproposition, sjätte huvudtiteln,
            framgår att en fortsatt välbehövlig upprustning av trafiksäkerhetsarbetet
            i vidsträckt mening avses skola ske. Ökade medel föreslås sålunda
            för vägbyggande och vägunderhåll, förbättring av säkerheten vid
            järnvägskorsningar, bilinspektionsverksam- heten, trafikövervakningen
            genom statspolis och även en begränsad utvidg- ning av undersökningsverksamheten
            rörande vägtrafikolyckor. Därmed blir trafiksäkerhetsarbetet enligt
            punkterna 1—3 ovan tillgodo- sett i växlande utsträckning. Däremot
            föreslås icke ökade ekonomiska möj- ligheter för det arbete, som
            angives under punkt 4 och som omfattar påver- kan av trafikanterna.
            En intensifiering av denna betydelsefulla verksamhet bör ske genom
            ökat ekonomiskt stöd åt Nationalföreningen för trafiksäker- hetens
            främjande (NTF), som är specialorgan för trafiksäkerhetsupplys-
            ningen i riket. I statsverkspropositionen föreslås för NTF ett
            statsbidrag för 1956/57 av 350 000 kr. eller samma belopp som
            för innevarande budgetår. NTF hade äskat ett anslag av 500 000
            kr. för att kunna bibehålla i stort sett samma ekonomiska underlag
            för sin verksamhet som under budgetåret 1955/56, då tillgängliga
            rörelsemedel, vari ingår ett tillfälligt jubileumsanslag från
            Tra- fikförsäkringsföreningen, uppgå till i runt tal 600 000 kr.
            Om NTF icke kommer i åtnjutande av förhöjt statsbidrag, komma
            föreningens samlade rörelsemedel för 1956/57 att stanna vid 478
            500 kr. Härav blir följden, att NTF:s verksamhet blir hämmad i
            ett skede, då en kraftig utveckling av upplysningsarbetet i stället
            borde äga rum. Enbart under år 1955 ha 140 000 bilar och motorcyklar
            nyinregistrerats, och därtill ha 75 000—100 000 nya mopeder tagits
            i bruk. Motoriseringen kommer med säkerhet att fortgå även under
            de närmaste åren. Olycksriskerna och deras
          </p>
          <pb facs="riksdagen-motions-pdf/data/1956/mot_1956__ak__68/mot_1956__ak__68-002.pdf"/>
          <fw xml:id="i-EgzwwTnTHXmBXk7mbQhufv">
            10 Motioner i Andra kammaren, nr 68 år 1956
          </fw>
          <p xml:id="i-HD5QPaF1YLr4dLVgwUJxaw">
            ekonomiska, sociala och humanitära skadeverkningar, som blivit
            ett allt större problem, komma icke att avtaga utan i stället
            avsevärt tilltaga. Genom NTF:s mångsidiga verksamhet under senare
            år har en viktig grund lagts för en förbättrad trafikkultur, och
            föreningen har icke minst vinnlagt sig om att utveckla trafikundervisningen
            i skolor och förskolor samt att höja undervisningens standard
            i körskolorna. Genom energisk upplysningsverk- samhet bland allmänheten
            har NTF väsentligt bidragit till att uppamma det jämförelsevis
            starka intresse för trafiksäkerhetsfrågorna, som för närva- rande
            råder i detta land. Trots den våldsamma trafikökningen har trafikolycksfrekvensen
            i Sverige under de allra senaste åren hållit sig på en relativt
            jämn nivå. Om prelimi- nära uppgifter visa sig hållbara, torde
            man t. o. m. för år 1955 kunna räkna med en obetydlig minskning
            av de svåraste trafikolyckorna vid jämförelse med år 1954. Detta
            skulle innebära en i relation till trafikvolymen starkt förbättrad
            trafikolycksfrekvens. Till denna trots lägets allvar gynnsamma
            utveckling ha många insatser bidragit, icke minst upplysningsarbetet
            bland trafikanterna. Med minskade rörelsemedel för NTF kan upplysningsverksamhet
            bland trafikanterna under budgetåret 1956/57 icke bedrivas ens
            i nuvarande om- fattning. En önskvärd utvidgning av kurs- och
            instruktionsverksamheten för lärare, förskollärare, poliser, bilskolemän
            och lokala frivilliga krafter i trafiksäkerhetsarbetet kommer
            sålunda icke att kunna ske. De ökade an- språken från de många
            lokala trafiksäkerhetsorgan, som genom NTF:s ar- bete kommit i
            gång och i stor utsträckning taga värdefulla initiativ till upp-
            lysning i städer och kommuner, kunna icke bli tillgodosedda. Möjligheten
            att för den allmänna upplysningen utnyttja moderna reklammedel
            blir starkt begränsad. Mot bakgrunden av att betydande ekonomiska
            värden, för år 1952 beräknade till 300 miljoner kr. och numera
            avsevärt större, årligen gå förlorade genom vägtrafikolyckor och
            en del av dessa värden kan räddas genom ett ständigt fortgående
            upplysningsarbete, vilket icke torde kunna bestridas, framstår
            NTF:s äskande om högre anslag för 1956/57 såsom väl motiverat.
            Med stöd av vad ovan anförts och under hänvisning till NTF:s motivering
            i föreningens anslagsäskande den 31/8 1955 hemställa vi, att riksdagen
            måtte besluta att höja statsbidraget till Na- tionalföreningen
            för trafiksäkerhetens främjande för bud- getåret 1956/57 till
            500 000 kr. i stället för det i statsverks- propositionen föreslagna
            bidraget av 350 000 kr.
          </p>
          <p xml:id="i-J8w1tpo8PDpj7QfGojj6nz">
            Stockholm den 19 januari 1956
          </p>
          <p xml:id="i-6QQGmRzPvno7hZXTfZZPEm">
            Olof Nilsson Leif Cassel Göteborg
          </p>
        </div>
      </div>
    </body>
  </text>
</TEI>
