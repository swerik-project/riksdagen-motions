<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__290/mot_1938__fk__290-001.pdf"/>
      <fw xml:id="i-EYZGjMEBSm7CMEepj9V5hf">
        Motioner i Första kammaren, Nr 290. 3
      </fw>
      <div type="motHeader" xml:id="i-5J8w1ttd4BdFBPGA2zavWG">
        <div type="motTitle" xml:id="i-KwiekMULUQk4W26A2swbWj"/>
        <div type="motSubmissionInfo" xml:id="i-PmfytQMPZum5BXKkgm9zTX"/>
      </div>
      <div type="motBody" xml:id="i-5gvc3wFvxjXBGNbmDi5siS">
        <div xml:id="i-PwzJNf81f4Gsfgg4HZWAi2">
          <p xml:id="i-6dJff9Xs7XdvvifNmuhVwC">
            Nr 290.
          </p>
          <p xml:id="i-3MacJUuegT338F1urqwhMA">
            Av herr Velander m. fl., i anledning av Kungl. Maj:ts proposition
          </p>
          <p xml:id="i-3Zs5kjW9ETH3Bd2t3DUva5">
            med förslag till sjöarbetstidslag m. m.
          </p>
          <p xml:id="i-Nk5g9qXNQd9jmn9iULtqfg">
            Med proposition nr 223 har Kungl. Maj:t framlagt förslag till
            ny sjöar- betstidslag och samtidigt anhållit om riksdagens yttrande
            beträffande ett av internationella arbetskonferensen år 1936 antaget
            förslag till konvention an- gående arbetstid och bemanning å fartyg
            med en därtill fogad rekommen- dation i samma ämne samt ett vid
            samma tillfälle antaget förslag till revi- derad konvention angående
            fastställande av minimiålder för användning till skeppstjänst.
            Lagförslaget innebär, förutom åtskilliga andra skärpningar i arbetstids-
            lagstiftningen, generell tillämpning av åttatimmarsprincipen för
            såväl däcks- som maskinmanskap å alla större fartyg och för maskinbesättningen
            jäm- väl å medelstora fartyg samt mindre fartyg i utgående trafik.
            Förslaget är grundat på ovannämnda arbetstidskonvention och avsett
            att tillhopa med tilltänkta administrativa föreskrifter möjliggöra
            svensk ratificering av den- na konvention; i annan ordning framlagd
            proposition (nr 224) innehåller förslag till lagändringar, avsedda
            att möjliggöra ratificering jämväl av mi- nimiålderskonventionen.
            I fråga om ratificering av sjöarbetstids- och bemanningskonventionen
            föreslås villkor för ikraftträdande i form av förbehåll om ratifikation
            av, förutom Danmark, Finland och Norge, jämväl Nederländerna,
            Storbritan- nien och Sovjetunionen. Oberoende härav avses dock
            lagen skola träda i kraft den 1 januari 1939, utan avvaktande
            sålunda av vare sig att konven- tionen bliver internationellt
            gällande eller att de uppställda villkoren för Sveriges ratifikation
            inträda. Inom den svenska sjöfartsnäringen har detta lagförslag
            framkallat livlig oro och stora bekymmer, såväl med hänsyn till
            de omedelbara verkningar- na därav, som även och ej minst emedan
            det förefaller att vittna om bris- tande förståelse för den svenska
            sjöfartens betydelse för landet, bristande insikt om sjöfartens
            ekonomiska villkor och särskilt bristande hänsyn till de svårigheter,
            som den internationella konkurrensen skapar för sjöfarten. Högkonjunkturen,
            som för sjöfarten varit ytterst kortvarig, är på återgång och
            kan förväntas hava förbytts i sin motsats vid den tidpunkt, då
            den till- tänkta lagens ekonomiska konsekvenser med full styrka
            komma att göra sig gällande. Fullt säkert låta sig kostnaderna
            för den föreslagna reformen väl icke beräknas, men att de under
            alla förhållanden måste bliva betydan- de är obestridligt och
            jämväl från Kungl. Maj:ts sida vitsordat. För den svenska sjöfartsnäringen,
            som hårt drabbats av den senaste krisen och på
          </p>
          <pb facs="riksdagen-motions-pdf/data/1938/mot_1938__fk__290/mot_1938__fk__290-002.pdf"/>
          <fw xml:id="i-8QGr9hnqXbf8qaWAmQF7oj">
            4 Motioner i Första kammaren, Nr 290.
          </fw>
          <p xml:id="i-DLcY9kCBafh8J5Vaw6E27s">
            många håll ännu icke helt övervunnit verkningarna därav, kan
            den nya lagstiftningen förväntas komma att innebära ett svårt
            bakslag. Riktigheten av detta påstående bestyrkes av de undersökningar
            och utredningar, som verkställts av de sakkunniga ämbetsverken
            — kommerskollegium och social- styrelsen —, vilka därav föranletts
            till det uttalande, att i den mån de vid tiden för ämbetsverkens
            utlåtande (juni 1937) rådande goda fraktmarknads- förhållandena
            mera väsentligt försämrades, ett genomförande av de till- tänkta
            reformerna förr eller senare måste vålla svårigheter, ej minst
            med hänsyn till möjligheterna att tillgodose det erkända behovet
            av en fortgå- ende modernisering av den svenska handelsflottans
            tonnage. Härav fram- kallade betänkligheter hava ämbetsverken
            funnit av naturliga skäl göra sig särskilt starkt gällande med
            avseende å de föreslagna reformernas verknin- gar på sjöfartens
            ekonomi och räntabilitet under förnyade krisartade för- hållanden.
            De framhålla härutinnan till särskilt beaktande, hurusom ett lag-
            fästande av anställningsförhållandena ju alltid beröva dessa den
            smidig- het och anpassningsbarhet de äga så länge de äro underkastade
            parternas avtalsmässiga förfogande. Den allvarliga innebörden
            av dessa varnande ord framhäves av det be- klagliga sakförhållande,
            att den svenska handelsflottan under åren 1931— 1936 företett
            en fortgående minskning om sammanlagt 248 fartyg och 226 467 bruttoton,
            eller omkring 12,6 Z av hela tonnagebeståndet vid 1931 års ingång.
            Lagrådet har även uttalat enahanda betänkligheter. Mot denna bakgrund
            tecknar sig Kungl. Maj:ts förslag såsom ett för riksviktiga intressen
            ytterst riskabelt projekt, ägnat att äventyra ej blott en ur nationalekonomisk
            synpunkt viktig näringsgrens upprätthållande, utan även en för
            landets försvar och för folkförsörjningen i händelse av av- spärrning
            omistlig faktors fortbestånd. Föredragande departementschefen
            har i propositionen erinrat om den återhållsamhet, som de svenska
            statsmakterna hittills ålagt sig, då det gällt reformering av
            sjöarbetstidslagstiftningen, och framhållit, att denna åter- hållsamhet
            huvudsakligen föranletts av hänsyn till sjöfartens starka bero-
            ende av den utländska konkurrensen. Liknande skäl har han funnit
            alit- jämt mana till en viss försiktighet. De vederbörliga konsekvenserna
            av den sålunda tillkännagivna uppfattningen har han emellertid
            icke dragit, ty dessa måste uppenbarligen framför allt sträcka
            sig till själva lagstiftningens genomförande. Det framstår såsom
            ett ovärdigt spegelfäkteri att göra svensk ratificering av konventionen
            beroende på vissa villkor — liksom om man åsyftade att säkerställa
            internationell enhetlighet såsom förutsättning för konventionsreglernas
            tillämpning för Sveriges del — men samtidigt, utan hänsyn till
            sakens internationella sida, föreslå genomförande av nya lag-
            regler, som icke blott innebära tillämpning av konventionen, utan
            till och med, såsom av socialpolitiska delegationen påvisats,
            gå väsentligt därutöver.
          </p>
          <pb facs="riksdagen-motions-pdf/data/1938/mot_1938__fk__290/mot_1938__fk__290-003.pdf"/>
          <fw xml:id="i-SEhieivFUEbd5WfTsL3pTG">
            Motioner i Första kammaren, Nr 290. 5
          </fw>
          <p xml:id="i-9SVhsBX7qGtbw1rTQgoeCb">
            Om sålunda lösningen av frågan om den svenska sjöarbetstidslagens
            re- formering enligt Kungl. Maj:ts egna utgångspunkter utan minsta
            tvivel bor- de anstå till dess den internationella konventionen
            i ämnet mera allmänt tillämpas av alla betydande sjöfartsländer,
            så skulle emellertid icke ens detta sakligt sett innebära tillfyllestgörande
            garanti mot faran för lagstift- ningens hämmande inverkan för
            den svenska sjöfartsnäringen i konkurrens med andra länders handelsflottor.
            Anledningen härtill är densamma som föranledde de svenska redarna
            att utebliva från sjöfartskonferensen i Ge- neve 1936, nämligen
            att utbredningen av subventionsväsendet numera gör det meningslöst
            att tala om internationell likformighet, oavsett huru många ratifikationer
            som komma att inregistreras. Subventioner användas ju även till
            driftkostnader, och det är fullt befogat att antaga, att ett genomföran-
            de av arbetstids- och bemanningskonventionen i andra länder skulle
            kom- ma att medföra ökade subventioner med direkt syfte att täcka
            de av kon- ventionerna framkallade ökade kostnaderna. Härå kan
            exempel hämtas från Frankrike, varest subventioner utgå i förhållande
            till sjöfolkets löne- och arbetstidsförhållanden. För att internationell
            likställighet skall bliva något mera än ett tomt ord, fordras
            först och främst att subventionsväsen- det avskaffas. De skandinaviska
            redareföreningarna hava hos sina respek- tive regeringar hemställt,
            att dessa måtte, om möjligt med bistånd av Eng- land, taga initiativ
            till de statliga subventionernas avskaffande. Även denna fråga
            har från Kungl. Maj:ts sida uppmärksammats; dock har den icke
            föranlett annat än ett vagt uttalande av föredragande departe-
            mentschefen om att han icke vore främmande för tanken att i samförstånd
            med de övriga nordiska länderna söka igångsätta en internationell
            aktion för subventionssystemets bekämpande. Från denna tanke till
            dess förverk- ligande är kanske långt nog, och än mera avlägsna
            te sig möjligheterna att på denna väg under nu rådande internationella
            förhållanden nå något re- sultat genom en internationell aktion
            av dylik art. Detta torde också vara regeringens uppfattning,
            ty propositionen innehåller en antydan om nödvän- digheten av
            att till prövning upptaga frågan om åtgärder från det allmän-
            nas sida till stöd för vår sjöfartsnäring, för den händelse denna
            genom sub- ventionsåtgärder för främmande länders fartyg eller
            på grund av andra omständigheter skulle försättas i ett så oförmånligt
            läge, att dess konkur- rensförmåga och ekonomiska bärkraft icke
            skulle förslå. Statligt understöd är alltså den emotsedda följden
            av ett genomförande av Kungl. Maj:ts för- slag. En lagstiftning
            med dylika konsekvenser kan icke vara att anbefalla. Att subventionsväsendet
            är av ondo, torde här i landet vara en oomtvistlig mening. Hellre
            än att med artificiella metoder söka vidmakthålla den sven- ska
            handelsflottan under ekonomiskt omöjliga förhållanden, tillskapade
            ge- nom en för långt driven socialpolitik, böra statsmakterna
            sörja för beva- randet av sjöfartsnäringens sunda utvecklingsmöjligheter.
            Slutsatsen av vad här andragits synes således ofrånkomligen bliva
            den,
          </p>
          <pb facs="riksdagen-motions-pdf/data/1938/mot_1938__fk__290/mot_1938__fk__290-004.pdf"/>
          <fw xml:id="i-8s2MTnxTXsBRfVzqGNknTV">
            6 Motioner i Första kammaren, Nr 290.
          </fw>
          <p xml:id="i-HbYxNEkQgupyeSDLF574nQ">
            att alla de skäl, som hittills avhållit de svenska statsmakterna
            från att skri- da till en reformering av sjöarbetstidslagstiftningen,
            utan tillfredsställande säkerhet för att den svenska handelsflottan
            icke därigenom vållats sådant hinder och avbräck att den icke
            längre kan hålla stånd i den internatio- nella konkurrensen, med
            oförminskad styrka alltjämt göra sig gällande. Hänsyn till rikets
            väl, den svenska handelssjöfartens bestånd och sjöfol- kets sannskyldiga
            nytta kräva uppenbarligen stor varsamhet vid lagstift- ning på
            detta område, och med fortsatta sociala reformer inom detsamma
            bör därför tillsvidare anstå i avvaktan på den internationella
            utvecklingen och framför allt inträdandet av normala förhållandet
            i de ekonomiska rela- tionerna mellan folken. Under åberopande
            av vad sålunda anförts få vi hemställa,
          </p>
          <p xml:id="i-Jj4a9d1qhZEUFCvkDQ3QTf">
            att riksdagen måtte dels, med avslag å Kungl. Maj:ts proposition
            nr 223, för sin del antaga lag om fortsatt giltig- het tills vidare
            av nu gällande sjöarbetstidslag, dels ock för- klara, att internationella
            arbetsorganisationens förslag till konventioner angående arbetstid
            och bemanning å fartyg samt angående minimiålder för användning
            till skeppstjänst icke för närvarande kunna ratificeras av Sverige,
            samt ait rekommendationen angående arbetstid och bemanning å far-
            tyg ej heller för närvarande bör föranleda till någon åtgärd från
            de svenska statsmakternas sida.
          </p>
          <p xml:id="i-V8NSbuZTBZDGTXp4hqXURU" type="date">
            Stockholm den 23 mars 1938.
          </p>
          <p xml:id="i-LCb2UgKpFuMMkvuSZXNt4a">
            Gustaf Velander. Gustaf Tamm. M. Svensson. Fritiof Domö.
          </p>
          <p xml:id="i-EaiAp9XiDp9SgsPsEjRDkh">
            J. B. Johansson. Nils Gabrielsson. Th. Borell.
          </p>
        </div>
      </div>
    </body>
  </text>
</TEI>
