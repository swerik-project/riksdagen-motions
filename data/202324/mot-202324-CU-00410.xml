<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00410">
  <teiHeader>
    <fileDesc>
      <titleStmt>
        <title>Hållbar vattenförsörjning och vattenhantering</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:410 av Mikael Eskilandersson m.fl. (SD)</title>
          <idno type="rdwebb">HB02410</idno>
          <rs type="number">410</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02410/text</ref>
          <ref type="dokument_url_html">https://data.riksdagen.se/dokument/HB02410</ref>
          <ref type="dokumentstatus_url_xml">https://data.riksdagen.se/dokumentstatus/HB02410</ref>
          <ref type="pdf">https://data.riksdagen.se/fil/A09CB01A-2FD8-4015-9BF4-428974B89A4C</ref>
          <ref type="docx">https://data.riksdagen.se/fil/55416DF0-E78E-40BA-879F-67039E3C5AAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BfeR19UnV1uqBmfHcTAcJf" type="signed"/>
        <correspContext corresp="i-BfeR19UnV1uqBmfHcTAcJf">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction xml:id="i-WfXopGPRT1MGGLvJP6Eipv" type="submitted">
          <date when="2023-09-29"/>
          <time when="14:56:37"/>
        </correspAction>
        <correspAction xml:id="i-M4Bg6mZmAFBvRuF632vNBk" type="reviewed">
          <date when="2023-10-02"/>
          <time when="12:28:04"/>
        </correspAction>
        <correspAction xml:id="i-F9QFj7FyvJ4NoZ2wAerYDv" type="referred">
          <date when="2023-10-17"/>
        </correspAction>
        <correspAction xml:id="i-E6LMJdckWmrpvXAYpV7WQG" type="assigned">
          <date when="2024-05-02"/>
          <time when="15:55:15"/>
        </correspAction>
        <correspContext corresp="i-E6LMJdckWmrpvXAYpV7WQG">
          <ref type="assignedTo">Civilutskottet</ref>
        </correspContext>
        <correspAction xml:id="i-J4vkSNK1T6X6pKoFFCjmyA" type="behandlas_i"/>
        <correspContext corresp="i-J4vkSNK1T6X6pKoFFCjmyA">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qukpwa8cNEfaMXtrcfRWsp" type="behandlas_i"/>
        <correspContext corresp="i-Qukpwa8cNEfaMXtrcfRWsp">
          <ref type="uppgift">2023/24:MJU12</ref>
          <ref type="ref_dok_id">HB01MJU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU12</ref>
          <ref type="ref_dok_titel">Naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:410 av Mikael Eskilandersson m.fl.
          (SD) Hållbar vattenförsörjning och vattenhantering
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4dcqwuh74umM1GmaCSiAxV">
            Förslag till riksdagsbeslut
          </head>
          <list>
            <item xml:id="i-MQbMDktuXSn5bKxxWFvJF7" sortKey="Yrkande 1">
              Riksdagen ställer sig bakom det som anförs i motionen om bred
              översyn av vattenlagen och tillkännager detta för regeringen.
            </item>
          </list>
          <list>
            <item xml:id="i-2Cz53Whuiy4nRZf7wNiLLM" sortKey="Yrkande 2">
              Riksdagen ställer sig bakom det som anförs i motionen om att
              undersöka behovet av nationella riktlinjer för långsiktigt hållbara
              renoveringsplaner för va-systemen lokalt och tillkännager detta
              för regeringen.
            </item>
          </list>
          <list>
            <item xml:id="i-3CMX2dxK8vz8HjVD6STNT6" sortKey="Yrkande 3">
              Riksdagen ställer sig bakom det som anförs i motionen om att
              införa en procentuell gräns för hur stort vattenläckaget får vara
              från va-ledningar och tillkännager detta för regeringen.
            </item>
          </list>
          <list>
            <item xml:id="i-7a4geDWPXRf2pPUSRTXi4z" sortKey="Yrkande 4">
              Riksdagen ställer sig bakom det som anförs i motionen om att
              planera för kompetensförsörjningsbehovet på va-området och tillkännager
              detta för regeringen.
            </item>
          </list>
          <list>
            <item xml:id="i-FoE9J2AodPQggvqeHM9hfL" sortKey="Yrkande 5">
              Riksdagen ställer sig bakom det som anförs i motionen om att
              lägga vikt vid forskning om och teknologisk utveckling av artificiell
              intelligens för vattenrening och tillkännager detta för regeringen.
            </item>
          </list>
          <list>
            <item xml:id="i-6dVxawcZQpjJQqQZBM5xov" sortKey="Yrkande 6">
              Riksdagen ställer sig bakom det som anförs i motionen om att
              effektivisera ansvaret för vatten- och dricksvattenförsörjning
              så att antalet ansvariga instanser blir lägre och tillkännager
              detta för regeringen.
            </item>
          </list>
          <list>
            <item xml:id="i-5nsjqpGHzL6A4vVkn61kTH" sortKey="Yrkande 7">
              Riksdagen ställer sig bakom det som anförs i motionen om att
              skapa en nationell övergripande strategi för hur oväder som för
              med sig exempelvis skyfall och översvämning ska hanteras och tillkännager
              detta för regeringen.
            </item>
          </list>
          <list>
            <item xml:id="i-Lnpr6BPR1GekKZTtonnnTG" sortKey="Yrkande 8">
              Riksdagen ställer sig bakom det som anförs i motionen om att
              ta fram nationella riktlinjer för stadsplanering för vattenhantering
              ur beredskapssynpunkt i kommunerna och tillkännager detta för
              regeringen.
            </item>
          </list>
          <list>
            <item xml:id="i-WKeabEdrNV33pCBDRQGk4L" sortKey="Yrkande 9">
              Riksdagen ställer sig bakom det som anförs i motionen om att
              skapa va-planer i nära samverkan med fastighetsägare och tillkännager
              detta för regeringen.
            </item>
          </list>
          <list>
            <item xml:id="i-DLGZ7vEayHCbskJoF8m8hn" sortKey="Yrkande 10">
              Riksdagen ställer sig bakom det som anförs i motionen om flexibilitet
              i val av lösning för vatten och avlopp och tillkännager detta
              för regeringen.
            </item>
          </list>
          <list>
            <item xml:id="i-B1sGgQdLYNrbiiinxQYAeY" sortKey="Yrkande 11">
              Riksdagen ställer sig bakom det som anförs i motionen om att
              den som har ett enskilt avlopp som uppfyller gällande miljö- och
              hälsokrav i normalfallet inte ska påtvingas ett kommunalt avlopp
              och tillkännager detta för regeringen.
            </item>
          </list>
          <list>
            <item xml:id="i-KCicTKoyE28XipxKyHtL7Y" sortKey="Yrkande 12">
              Riksdagen ställer sig bakom det som anförs i motionen om det
              negativa för husägare med införande av avloppsdeklarationer och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-62j2H2mdbPHgpi3QQD4kDE" type="h1">
            Översyn av vattenlagen
          </head>
          <p xml:id="i-MCvA92iBdAbQVcPwXVdZqs">
            Vattentjänster är olika tjänster för vattenförsörjning och avlopp.
            Vattentjänstlagen har som syfte att säkerställa att vattenförsörjning
            och avlopp ordnas med långsiktighet med hänsyn till miljön och
            människors hälsa. Kommunerna är skyldiga att ordna vattentjänster.
          </p>
          <p xml:id="i-4LzNAa39Zm8nRLTuP5Bosr">
            Med avseende på både vattenförsörjning och skydd av ekosystem
            ska tydliga regler och direktiv till våra kommuner säkerställa
            en god vattentillgång idag och till framtida generationer. Vårt
            vatten är en del av ett kretslopp, det påverkas av yttre omständlig­heter.
            En ökad förståelse för en god och ansvarsfull vattenhushållning
            bidrar till att minska de effekter som påverkar vårt vattenkretslopp
            negativt. Tillgång till vatten och dricksvatten är livsavgörande
            och vi måste säkerställa en god vattenförsörjning och vattenkvalitet
            för Sveriges invånare.
          </p>
          <p xml:id="i-NaqKEBkTEY7uDomBy6o24Z">
            Händelser såsom krig i vårt närområde innebär ökat fokus på försvaret
            och att en ökad civilberedskap i Sverige pågår. En förhöjd beredskap
            när det gäller vatten­försörjning är nödvändig. Vi måste verka
            för att totalförsvarsaspekten bejakas då det även innefattar vattenförsörjningen
            i en nödsituation. Vid ett angrepp inom Sveriges gränser är risken
            för miljöbrott hög. Krig kan bedrivas i olika dimensioner. Historiskt
            sett vet vi att det är en del av krigföringen att störa ut ekosystem
            och att förstöra miljö. Det behöver även planeras för väderrelaterade
            händelser som orsakar förödelse och omfattande kostnader.
          </p>
          <p xml:id="i-5TxMSAc9E9HJMMtBxykBqX">
            Vattenlagstiftningen bör ses över när det gäller dessa aspekter.
            Den behöver anpassas till nya utmaningar kring hur vattenförsörjningen
            säkras samt hur vi ur ett resursbejakande perspektiv nyttjar vatten
            på ett mer miljövänligt och kostnadseffektivt sätt. Det kan bland
            annat handla om att ta fram ny lagstiftning kring bevattning,
            se över kommuners ansvar kring beredskap och tillgång på dricksvatten
            vid nödsituationer.
          </p>
          <head xml:id="i-JjFtqLVLXLH3jkN1Hxm6HD" type="h2">
            Tydliga underhållsplaner i kommunerna
          </head>
          <p xml:id="i-UU6Z17uJgqTXPMZNK85ANy">
            Ledningsnäten är, och kommer på andra platser i en nära framtid
            att vara, i behov av underhåll. Det förekommer ofta läckage. Punktsatsningar
            för att ”lappa och laga” utan en plan eller tillräcklig budget,
            blir i längden både kostsamt och ohållbart ur kvalitets- och beredskapssynpunkt.
            Investeringsbehovet är stort och det behövs tydliga och långsiktiga
            planer för underhållet av vatteninfrastrukturen.
          </p>
          <p xml:id="i-RTnXH2RRRpg9XeN6pX4Dw4">
            Det behövs tydligare styrning eftersom det finns uppenbara brister.
            Det ligger ett stort ansvar på våra 290 kommuner att underhålla
            och förnya vatten- och avlopps­stammarna. För att bibehålla en
            god vattenförsörjning för alla i Sverige samt ett fullt fungerande
            avloppssystem så behövs ansvarsfull planering i kommunerna. Det
            bör undersökas om det finns behov av nationella riktlinjer för
            långsiktigt hållbara renoveringsplaner för va-systemen lokalt.
            Det finns också behov av att avsätta särskilda medel för nödvändigt
            underhåll och framtida utbyte av va-stammar. Plan för detta finns
            i vissa kommuner, men i många kommuner brister det. Kostnaderna
            är i samtliga fall mycket höga för den här typen av underhåll
            och utbyte. Bristen på en tydlig plan för dagens och framtidens
            renoveringsbehov kan hämma utvecklingen för kommuner och regioner
            och innebära att kommuner tvingas kostnadsbespara inom andra samhälls­viktiga
            områden. Det skulle kunna undvikas om särskilda medel fonderas.
          </p>
          <p xml:id="i-TztzxVQYfxpHmDpx5ZgonD">
            Fjärrvärme är ett bra sätt att ta vara på överskottsvärme, det
            är en bra förnybar energikälla. Elementen och vattnet värms många
            gånger av sådant som ej kan återvinnas och det bidrar till ett
            samband och ett positivt kretslopp för både hushåll och företag.
            Vårt vatten och våra stammar är en viktig del i att kunna bibehålla
            detta kretslopp. Även stammar för fjärrvärmen är i behov av regelbunden
            tillsyn och underhåll.
          </p>
          <head xml:id="i-SGdLafb443KjgGQbT2fhq6" type="h2">
            Inför en gräns för vattenläckage från va-ledningar
          </head>
          <p xml:id="i-G6sktRmnpNoxkADZvsePQP">
            I Danmark finns regler kring vattenläckaget från va-ledningar.
            Där finns ett krav på att läckage över en viss gräns inte får
            förekomma. Det kan vara ett bra sätt att ta kontroll över läckage
            och ett bra sätt att ta kontroll över den egna planeringen för
            vatten­försörjning i kommuner. Man bör undersöka möjligheterna
            att införa en rimlig procentuell gräns för vattenläckage från
            ledningar även i Sverige.
          </p>
          <head xml:id="i-C72zxsvjdURdfjKre1HGHA" type="h2">
            Kompetensförsörjning och samverkan
          </head>
          <p xml:id="i-SdpCUGMmWkNFndyZ1k4CHx">
            Det behövs ett förebyggande arbete när det gäller att tillse
            att kompetensbehovet uppfylls när det gäller kunskapsförsörjningen
            på va-området. I en rapport om kompetensförsörjningsbehovet för
            Svenskt Vattens medlemmar från år 2020 framgår att va-branschen
            urholkas på kompetens och att det krävs ett strategiskt arbete
            i konkurrens med andra branscher. Branschen är samhällsbyggande
            och handlar om hållbarhet på centralt viktiga områden.
          </p>
          <p xml:id="i-BuaBqG8B1qKGDXUyGfExWp">
            Det måste finnas personal med rätt kompetens som kan ta sig an
            arbetet med att underhålla och byta ut stora delar av vatteninfrastrukturen.
            Nu och framåt kommer stora delar av infrastrukturen för vatten
            och avlopp att behöva underhållas och bytas ut vilket innebär
            att efterfrågan på arbetskraft med rätt kompetens kommer att öka.
            För att inte stå oförberedda inför detta behöver ett initierat
            arbete ske med berörda instanser för att se till att rätt typ
            av och mängd utbildning för detta område säkerställs. Utbildnings­nivån
            behöver vara i fas med den omställning vi ser. Skolverket bör
            säkerställa att adekvata utbildningar planeras efter nutida och
            framtidens behov så att arbetskraft finns att tillgå för va-området.
          </p>
          <p xml:id="i-MY7EiUaPJQ7G6egBnpKBfD">
            Samverkan mellan kommuner och med närliggande kommuners hantering
            av va-system bör underlättas och uppmuntras eftersom det kan finnas
            synenergieffekter av ett sådant samarbete.
          </p>
          <head xml:id="i-Ai4Y6B39GWTJaYPsjwQDs2" type="h2">
            Vattenrening
          </head>
          <p xml:id="i-H1WBVcvp5T7KHXGQe6JmS5">
            Den högaktuella planeringen av att värna dricksvattenreserven
            är en viktig del i arbetet för att bibehålla en god tillgång och
            kvalitet på dricksvattnet i hela Sverige. Mindre än hälften av
            befolkningen får idag dricksvatten från ett vattenskyddsområde
            med skydd enligt miljöbalken. Det är nödvändigt för kommunerna
            att skydda och förvalta strategiska dricksvattenförekomster. Samtidigt
            måste vattenskyddsområden bildas på rättssäkert sätt med skälig
            ersättning till markägarna och ersättningsformerna behöver utredas.
            Att behålla kvaliteten och tillgången på dricksvatten är av stor
            vikt för ett fungerande samhälle och ur hälsosynpunkt.
          </p>
          <p xml:id="i-P3jfQTq16TmGHGVqTCQeVL">
            Vid påverkan av väderhändelser sker påfrestningar på vattenbeståndet
            och det är viktigt att reningsverken håller en hög kvalitet. En
            stor del av avlopps- och vatten­reningsverken måste utvecklas
            eller förnyas så att de uppfyller aktuella krav på framtidens
            funktion och säkerhet. Reningen av dricksvattnet måste säkras
            och utvärdering av ny teknik ska ske fortlöpande. Artificiell
            intelligens, AI, ger framtida möjligheter till automatiserade
            system för bland annat vattenrening. Forskning och utveckling
            på området ska bevakas för att i framtiden vid behov implementera
            ny teknik i befintliga och nya va-system.
          </p>
          <p xml:id="i-WU78CkgqK5KU2F7DSB2c27">
            Mängden kemikalier som används i våra dagliga liv ökar, och en
            stor del av dessa kemikalier hamnar i vattenbeståndet. Mediciner,
            mikroplaster och antibiotika följer med i avloppsvattnet och risken
            är överhängande att det tas upp av våra kroppar. En fullgod läkemedelsrening
            av vatten måste ske och den teknikbaserade utrustningen kring
            reningsverken hålla hög standard. Behovet av läkemedelsrening
            kommer med stor säkerhet att öka eftersom läkemedelsindustrin
            ständigt utvecklas. Rening av vattnet måste hålla jämna steg med
            övrig utveckling, för att säkerställa en god vatten­renhållning.
            Den innovativa utvecklingen behöver följas och vid behov bör nuvarande
            reningssystem uppgraderas för att bidra till bättre vattenkvalitet.
          </p>
          <head xml:id="i-HCKJSZANnNVDapsfjD9mSQ" type="h2">
            Beredskap
          </head>
          <p xml:id="i-TMMujKAwEU7Zv6LKUeGCa5">
            Ansvaret för rent vatten är uppdelat på olika ansvarsområden
            på olika nivåer i kommunal, regional och nationell regi. Kommunerna
            ansvarar för planeringen av vattenresurserna och har ansvaret
            vid kriser. Länsstyrelserna har övergripande samordningsansvar
            i länen. Flera olika statliga myndigheter har även olika delansvar
            för bland annat skydd av vatten. Dessutom pågår 2023 ett nationellt
            krisberedskapsarbete för dricksvattenförsörjningen. Det är inte
            minst viktigt då omvärldsläget är oroligt och behoven av att bygga
            ut vårt eget försvar och beredskapsplanera generellt är stora.
            När det gäller ansvar för dricksvattenfrågor, vattentillgång och
            beredskap, tycks det behövas en förenklad, mer effektiv och mindre
            spridd ansvarsfördelning, så att administration, byråkrati, svårarbetbarhet
            och frågetecken minskas om vilken instans som ansvarar för vad
            och vilket arbete och vilken tillsyn som utförs.
          </p>
          <p xml:id="i-B9yM5Edczs1QqYxmKHaMUE">
            Vattenförsörjningen är livsnödvändig. Kommuners beredskap för
            översvämningar behöver hålla en hög säkerhetsnivå då risken att
            vattenburna bakterier och sjukdomar kan spridas till vårt dricksvatten
            är överhängande, och det i sin tur kan få förödande konsekvenser
            för gamla, små barn och sjuka personer. För stora massor av vatten
            som vid exempelvis översvämning överraskar samhällen och markägare
            förstör även mark, vegetation och anläggningar samt kan i allvarliga
            fall medföra förorening av dricks­vatten. Inte sällan ställer
            oväder till stor förödelse och omfattande kostnader för att åtgärda
            förödelse som detta kan orsaka. Planering för vattenförsörjning
            vid risk för torka är ytterligare ett behov. Inte sällan saknas
            beredskap, planer och ekonomi för detta i kommunerna.
          </p>
          <p xml:id="i-RtTxSYhX3g9eK9ewqJuhZo">
            Avloppssystemen är gamla i Sverige och inte avsedda för att hantera
            flöden som uppkommer vid översvämningar och skyfall. Det saknas
            i många kommuner planering mot väderbetingade händelser såsom
            skyfall och översvämning. Vattenbrist kan också uppstå genom uteblivet
            regn.
          </p>
          <p xml:id="i-Un7siC9WKgf24MUeArejdE">
            Det saknas enligt expertis också övergripande strategier nationellt
            för hur oväder som för med sig exempelvis skyfall och översvämning,
            ska hanteras. Teknikkonsult­företag har föreslagit strategier
            för att säkra vattenförsörjningen och hanteringen av vatteninfrastrukturen,
            exempelvis genom att planerat återinföra utrymmen för vatten i
            städer och att samla upp vatten, inte endast leda bort det. Det
            kan ske genom naturliga sätt att leda, avskilja och lagra vatten,
            genom återöppning av åar och floder, skapande av bassänger, genomtränglig
            stenbeläggning, dagvattenbäddar och mer grönska i städer som håller
            fukt och står emot värme och torka. Vattenhantering vid vattenbrist
            kan exempelvis ske genom att återanvända och rena uppsamlat vatten
            och spillvatten. Olika kvaliteter på vatten för olika ändamål
            kan vara ett sätt att möta eventuell vattenbrist.
          </p>
          <p xml:id="i-UFVVARSj4SDmzD86XPJXfk">
            Vi i Sverigedemokraterna yrkade avslag på den föregående regeringens
            proposition 2021/22:208 Vägar till hållbara vattentjänster, på
            grund av att huvudförslaget hade nackdelar. Som ett delförslag
            ingick att vattentjänstplanen ska innehålla en redogörelse för
            kommunens bedömning av vilka åtgärder som behöver vidtas för att
            de allmänna va-anläggningarna ska fungera vid en ökad belastning
            som uppkommer vid skyfall. Det handlar alltså endast om att bedömning
            ska göras i vattentjänstplan för vidhållen funktion av va-anläggningar
            vid skyfall.
          </p>
          <p xml:id="i-QuhEFJ56qCcFLRGenLxEQb">
            Det bör skapas nationell övergripande strategi och riktlinjer
            för stadsplanering för vattenhantering ur beredskapssynpunkt.
            Det bör ingå i kommuners planering att upprätta planer som innebär
            preventiv planering och skydd mot oväder såsom skyfall samt för
            planering för nödvattenreservoarer och återanvändning av vatten.
            För detta behöver kommunerna få nationell stöttning.
          </p>
          <p xml:id="i-AYn4gsFEjvQSq43uQLB1xz">
            Vattenlagstiftningen bör ses över så att den även svarar upp
            mot ett smartare sätt att stadsplanera för att bemöta stora plötsliga
            mängder vatten via exempelvis över­svämning, att samla upp och
            återanvända vatten. Nationell och lokal krisberedskap behöver
            också vägas in i lagstiftningen.
          </p>
          <p xml:id="i-7qQj3vadtQw8TCGEWxWzWs">
            Vi ser också ett behov av att stärka kunskaperna kring hanteringen
            av den lokala vattenförsörjningen som rening och skydd av dricksvattentäkter.
          </p>
          <p xml:id="i-12qWfqa4hYDHCzspE8FKKt">
            De översvämningar som drabbade Gävle i augusti 2021 orsakade
            omfattande skador, vilket drabbade privatpersoner och deras hus.
            Alla vattenskador är inte ersättningsbara. Information om vad
            som gäller, behoven av skydd för privatpersoner och deras hus,
            är inte lättillgänglig. Det finns behov av utökad information,
            samordnade insatser inom kommunikation till samhället och till
            privatpersoner om beredskap, skydd och planering till följd av
            skador från översvämning, skred och ras.
          </p>
          <head xml:id="i-86NzDBe8Fr8yw3Z8UYKcUi" type="h1">
            Kommunal vatten- och avloppsplan
          </head>
          <p xml:id="i-Et29NSNev1MVeXoUxmmQ6E">
            Kommunala vatten- och avloppsplaner är viktiga för att skapa
            långsiktig planering för kommunens utbyggnad och framväxt. Va-planering
            handlar också om i vilken ordning olika geografiska områden ska
            åtgärdas, vem som ska utföra arbetet och hur delaktighet och engagemang
            hos berörda aktörer skapas. För att minska konflikter kring utbyggnad
            av kommunalt vatten och avlopp behöver dessa planer vara baserade
            på längre sikt för att skapa förutseende för fastighetsägare.
          </p>
          <p xml:id="i-5YhjuEAHPhkkkzqFQvYzfc">
            En investering i vatten och avlopp är mycket kostsam, varför
            fastighetsägare ska kunna känna sig trygga med hur planeringen
            ser ut i kommunen. Vid utbyggnad bör samråd vara ett obligatoriskt
            förfarande för att öka förståelsen för anslutning och med syftet
            att finna bästa lösningen. De hushåll som vill vänta med anslutning
            bör kunna göra det.
          </p>
          <p xml:id="i-CqFdRTz4zBVhx1Ymy1ktBe">
            Ett tillkännagivande har riktats till regeringen om att en fastighetsägare
            med enskilt avlopp inte ska kunna tvingas att ansluta sig till
            det kommunala vatten- och avlopps­nätet. Detta under förutsättning
            att det egna avloppet uppfyller de gällande miljö- och hälsokraven.
          </p>
          <p xml:id="i-BfbmNV6Jgy2eJta1j4FFzq">
            Det finns behov av större flexibilitet i val av lösning för vatten
            och avlopp på landsbygden. Dagens regler om anslutning av enskilda
            avlopp till kommunala avlopps­nät innebär oproportionerligt höga
            kostnader för den enskilde. Fastighetsägare som har ett enskilt
            avlopp som uppfyller gällande miljö- och hälsokrav ska inte behöva
            ansluta till ett kommunalt avlopp. Tvång innebär höga kostnader
            för fastighetsägare och det kan försämra krisberedskapen på landsbygden.
            Kommunen ansvarar för planläggningen av mark och vatten och för
            att marken används till det den är mest lämpad för och att den
            bara planläggs om det är lämpligt från allmän synpunkt. I bedömningen
            av om marken är lämplig ska enligt Boverket och kommunen särskilt
            ta hänsyn till bland annat hälsa och säkerhet, vattenförsörjning
            och avlopp samt olyckor, översvämning och erosion. Detta ansvar
            innebär att kommunen vid detaljplaneläggningen ska ha försäkrat
            sig om att dagvattenhanteringen går att lösa inom planområdet
            och att man kan visa hur det kan göras.
          </p>
          <p xml:id="i-4sRvJ6Jw9PpCqSxu3XT7CS">
            2022 behandlades i civilutskottet den föregående regeringens
            förslag i proposi­tionen Vägar till hållbara vattentjänster som
            handlar om hantering av och planering för vatten- och avloppslösningar.
            Kommunen ska ta särskild hänsyn till förutsättningarna för att
            tillgodose behovet av en vattentjänst genom en enskild anläggning.
            Vi anser att aktuella regler ska ses över så att enskilda fastighetsägare
            som investerat i vatten- och avloppsanläggningar per automatik
            ej ska tvingas överge befintlig anläggning till förmån för ett
            kommunalt va-system. Det föreslås också att varje kommun ska ha
            en vattentjänstplan. Dessutom föreslås bemyndigande som möjliggör
            att meddela föreskrifter om skyldighet att kontrollera små avloppsanläggningars
            funktion och att lämna uppgifter till tillsynsmyndigheten. Vi
            är inte motståndare till kommunala va-planer, men de kommuner
            som önskar upprätta va-planer kan genomföra detta oberoende av
            om lagen införs eller ej. Vi är negativa till förslaget om bemyndigandet
            som möjliggör meddelande av föreskrifter och skyldighet gällande
            små avlopps­anläggningar. Därigenom möjliggörs nämligen införande
            av avloppsdeklarationer, vilket kan bli mycket kostsamt och besvärligt
            för husägare.
          </p>
          <p xml:id="i-NjhSh1RQgdUrhQ8Ewo2hMZ">
            En översyn bör göras av vad planen kan eller ska innehålla för
            att på bästa sätt skapa rätt förutsättningar för kommunen att
            planera utbyggnad och skapa goda samhällsekonomiska effekter samt
            för att på bästa sätt gynna enskilda fastighetsägare. Ansvaret
            kring vattenhanteringen bör bli tydligare och regeringen bör agera
            förebyggande genom att kräva att kommuner upprättar lokala underhålls-
            och åtgärdsplaner.
          </p>
        </div>
        <div type="motSignatures">
          <list>
            <item xml:id="i-6U3uaUcREiavGtkT6h5KB1" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-2QVeyFbcMEgm3eCA1QK6Tk" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-L8N7LmKBLNHEswaH63tJAp" who="i-4rA8nu7Qns2drm1ePJStLd">
              Martin Westmont (SD)
            </item>
            <item xml:id="i-8VaztEz2N4VvgT1swi6gfJ" who="i-DNNiNSDxQTnBcHkT2viXX4">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
