<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00279">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__279/mot_1914_a_ak__279-001.pdf"/>
      <div xml:id="i-Vifug9n47WLKwUL1qk9Abt" type="motHeader">
        <div xml:id="i-MbheCEjujz2zLBQAthRFpV" type="motTitle"/>
        <div xml:id="i-Pqw8v9VMymGiSwJeL3yKDZ" type="motSubmissionInfo"/>
      </div>
      <div xml:id="i-YCv2YbtGkCCBc9R5dPisq" type="motBody">
        <div xml:id="i-63WQn7VbpqPnnKNhq483s3">
          <p xml:id="i-3fhmo4kkUjUwocAoBfo2YQ">
            Motioner i Andra kammaren, Nr 279. 13
          </p>
          <p xml:id="i-EFpVMmBqWBswMzRXjGB8tx">
            Nr 279.
          </p>
          <p xml:id="i-Wdf6MoGtyriovsfXZt3SWM">
            Av herr Månsson, om skrivelse till Kungl. Maj:t angående ut-
            arbetande av förslag till nästkommande fredskonferens om bildande
            av en internationell exekutiv makt till för- hindrande av krigsutbrott
            m. m.
          </p>
          <p xml:id="i-HwCE9ALopDAVCjhvDJJaN4">
            De växande krigsrustningarna sluka i de flesta s. k. kulturländer
            så betydande summor av statsutgifterna att de nu utgöra en outhärdlig
            börda, under vilken folken digna. Allt som ej oundgängligen behöves
            för de allra nödtorftigaste åt- gärder 1 kulturellt syfte öses
            ut på härar och flottor eller som det, ehuru ej så litet oegentligt
            heter, till betryggande försvarsåtgärder. Ty dessa föranstaltningar
            för att med våldsmakt trygga en nations existens bli aldrig betryggande.
            Icke ens en stormakt, som ger ut miljarder till krigsredskap och
            krigiska övningar, känner sig trygg i medvetandet om att de utgivna
            medlen säkerställt den för faran att duka under i ett krig med
            en annan stormakt, långt mindre att de verkat avskräckande för
            ett krigsföretag överhuvudtaget mot densamma och sålunda betryggat
            veder- börande krigsbudgetsbetyngda stat. Allt vad dessa bortkastade
            miljarder inbragt i form av krigsredskap är endast att anse som
            till detta dyra pris köpta speltärningar, med vilka staten kan
            komma att spela ett dyrbart men till resultatet högst osäkert
            spel om sin självständighet. Överallt visa utgifterna för dessa
            improduktiva militära ändamål tendens att bli allt mer ruinerande
            för nationerna. Exempel på en så känd sak är det väl ej skäl att
            belasta riksdagstrycket med; upplys- ningar om detta sorgliga
            faktum fås lätt genom att se några minuter i några årgångar av
            vilken uppslagsbok i ämnet som helst. Detta meningslösa ödslande
            av frambragta värden, vilka skulle tjäna till att framskapa välstånd
            och trevnad, om de anbragtes i upplys-
          </p>
          <pb facs="riksdagen-motions-pdf/data/1914/mot_1914_a_ak__279/mot_1914_a_ak__279-002.pdf"/>
          <p xml:id="i-SbnB5gVucqFqLRsd9Jrskc">
            14 Motioner i Andra kammaren, Nr 279.
          </p>
          <p xml:id="i-7rJStMYFW71jmJmcEsMQYD">
            ningens, jordbrukets, industriens och handelns tjänst samt till
            att värdigt trygga de gamla och utslitna medborgarne vid inträffande
            oförmåga till arbete, är en oavbrutet fortgående förbrytelse mot
            mänskligheten och måste komma denna att vidtaga de kraftigaste
            åtgärder för att åväga- bringa en annan sakernas ordning. De dignande
            folken måste utfinna vägar, som leda till ett sådant tillstånd
            att de nu för krigsrustningar utgående miljarderna kronor och
            miljonerna dagsverken kunna användas i samhällsutvecklingens tjänst.
            I alla tider, även de mörkaste, har möjligheten att åstadkomma
            ett sådant tillstånd sysselsatt och hägrat för mänsklighetens
            ädlaste och deras antal, som drömma därom, växer även under dessa
            rustnings- rasgeriets tider för var dag som går. I och med fredskonferensernas
            tillkomst och skiljedomstolens i Haag bildande trodde man att
            tiden för rustningsbegränsningarne och alla internationella tvisters
            biläggande på fredlig väg skulle vara kommen. Men den ena fredskonferensen
            sammanträder efter den andra utan att några genomgripande förslag
            komma fram för att med kraft förmå nationerna att hänskjuta alla
            sina stridigheter till skiljedomstols av- görande och under tiden
            växa utgifterna för krigstillberedelserna på ett sätt som aldrig
            förr. Visserligen ha genom dessa fredskonferenser och genom skilje-
            domstolens i Haag tillkomst en del förr ofta till krigiska förvecklingar
            ledande arter av tvister bilagts på fredlig väg, varvid skiljedomstolens
            utslag blivit respekterat av de nationer som varit parter i målen.
            Men de farligaste och oftast till explosioner ledande stridigheterna,
            som angå en nations vitala intressen, självständighet eller integritet,
            äro fortfarande undandragna skiljedomstolens domvärjo. Endast
            mellan Holland och Danmark har 1904 avslutats en skiljedomskonvention,
            av innehåll att alla tvister mellan dessa länder äro underkastade
            obligatorisk skiljedom. Men då det just är dessa arter av tvister,
            som vanligen föranleda krig, är det för just deras eventuella
            framträdande som de nu utgående stora rustningarna pågå och man
            kan då säga att ej så värst mycket vunnits genom skiljedomstolens
            och fredskonferensernas tillkomst, om man än får vara tacksam
            för det lilla som tills nu åstadkommits. Att man ej kommit längre
            på vägen till fredens tryggande och rustningarnas begränsning
            genom Haagdomstolens tillvaro och arbete än man gjort, torde väl
            till en stor del få tillskrivas det kända för- hållandet att de
            i många stater, särskilt de större, inflytelserika män, som äro
            personligt ekonomiskt intresserade i tillverkning och försäljning
            av krigsmateriel och i det rådande mellanfolkliga osäkerhetstillståndet,
          </p>
          <pb facs="riksdagen-motions-pdf/data/1914/mot_1914_a_ak__279/mot_1914_a_ak__279-003.pdf"/>
          <p xml:id="i-THre83EvJpuCrC2dhn5x5J">
            Motioner i Andra kammaren, Nr 279. 15
          </p>
          <p xml:id="i-KVpgHqKYTXsKFMBYeeunGJ">
            endast föga äro intresserade i fredsarbetets fortskridande och
            att dessa med sitt stora inflytande i samhället ha möjlighet att
            göra sig gällande såväl vid utseendet av ombud till konferenserna
            som vid andra tillfällen av vikt för det officiella fredsarbetets
            dirigering och fart. Detta passiva hinder för detta arbetes raskare
            utveckling kan endast undanröjas genom folkets eget och verkliga
            övertagande av makten i staterna. Men största hindret för skiljedomstolens
            arbete torde ligga i det förhållandet att ej alla mellanfolkliga
            tvister obligatoriskt hänskjutas till skiljedomstolen och att
            denna ej besitter exekutiv befogenhet och ett maktmedel bakom
            sig, genom vilket den kan tvinga en gensträvig part att följa
            domstolens utslag. Skall en gång freden betryggas och de militära
            bördorna avlyftas, måste dessa missförhållanden undanrödjas och
            en sådan exekutiv makt skapas. Stormakternas förhållanden vid
            skilda tillfällen, då det varit fråga om att hindra krig, och
            speciellt under sista Balkankonflikten, då de ej ens kunde hindra
            det lilla Montenegro att störa freden, torde tillräckligt ha ådagalagt
            att en blott överenskommelse dem emellan att garantera att Haagdomstolens
            utslag respekterades ej skulle vara en tillräcklig stark säkerhet
            för freden i Europa och världen i övrigt. Upprättandet av en internationell
            militär poliskår till Haagdom- stolens förfogande skulle ej heller
            vara möjligt eller ens tillrådligt och skulle kunna bli en källa
            till internationella konflikter. Det skulle antagligen vara omöjligt
            att utföra militära tvångsåtgärder mot ett land utan att vederbörande
            lands befolkning reste sig för att avtvå den skymf mot den nationella
            suveräniteten som detta säkert skulle anses innebära. Den vägen
            är alltså otänkbar. Återstår så endast att vederbörande makter
            komma överens om att bilda och till Haagdomstolens fulla förfogande
            ställa en internationell transportarbetarekår att användas av
            domstolen som påtryckningsvapen mot det land, som vägrade att
            efterkomma skiljedomstolens utslag i mellanfolkliga tvister. Undertecknad
            vill ej tillåta sig ens ett försök i syfte att i detalj visa,
            huru en sådan exekutiv makt skulle vara organiserad och arbeta.
            Själv tänker jag mig den dock organiserad efter följande riktlinjer:
            1. De länder som biträda en överenskommelse om att organisera
            och till Haagdomstolens förfogande ställa ett exekutivvapen att
            användas i det fall, att en stat ej respekterar skiljedomstolens
            utslag, skulle förbinda sig att underställa alla dem emellan uppkomna
            tvister denna domstols prövning och att underkasta sig dess beslut.
            2. Alla de som i dessa länder äro anställda eller arbeta i sjö-
          </p>
          <pb facs="riksdagen-motions-pdf/data/1914/mot_1914_a_ak__279/mot_1914_a_ak__279-004.pdf"/>
          <p xml:id="i-8fXmEJfpAuAz8VYpR6aLPw">
            16 Motioner i Andra kammaren, Nr 279.
          </p>
          <p xml:id="i-HAY1PgFtffnwC9hocUux2X">
            fartens, loss- och lastningsarbete, järnvägarnes, postens, telegrafens,
            tele- fonens eller annan trafiktjänst skulle obligatoriskt i och
            med sin anställ- ning i dessa yrken utgöra en avdelning av det
            internationella värnplikts- förbundet, eller vad man vill kalla
            organisationen, för vilken antingen utrikesministern, riksdagens
            president eller annan av regeringen eller riksdagen utsedd person
            kunde vara ordförande. 3. Det internationella värnpliktsförbundet,
            sammansatt av dessa olika länders sålunda bildade organisationer,
            kunde ha sitt säte i Haag och presidenten i Haagdomstolen vara
            dess självskrivne ordförande. 4. Övervägas kan om ej någon form
            av pensionering för de ej i statstjänst varande måtte bildas på
            så sätt, att varje i icke statstrafik anställd till den gemensamma
            pensionskassan skulle betala en del och den stat han tillhör en
            del av de för pensionskassan behövliga utgift- erna, detta för
            att ekonomiskt binda medlemmarne vid organisationerna i fråga.
            Kassan kunde förvaltas av Haagdomstolen och delägare erhålla understöd
            ur densamma vid oförmåga till arbete på grund av ålderdom, olycksfall
            eller sjukdom, eventuellt ock arbetslöshet. Alla de som ej ställde
            sig från domstolen utgående order till efterrättelse skulle förlora
            sin andel i kassan och ej mer vara berättigade att vara anställda
            i trafiktjänst i något land. Härifrån skulle dock undantagas de
            i det land anställda, mot vilket de exekutiva åtgärderna från
            domstolens sida vidtoges, under den tid konflikten varade; detta
            för att undgå eljest måhända oundvikliga inre stridigheter i de
            berörda länderna. 5. Om ett land, vare sig det förklarat sin anslutning
            till det internationella värnpliktsförbundet eller ej, vägrade
            att underställa sina tvister med ett annat land Haagdomstolens
            prövning eller att följa dess utslag, skulle Haagdomstolen, då
            den så aktade nödigt, förklara veder- börande land blockerat,
            så att från de länder, som voro anslutna till internationella
            värnpliktsförbundet, inga varor landsvägs-, järnvägs-, eller sjöledes,
            inga telegram eller någon post, telefonmeddelanden eller underrättelser
            av vad slag det vara må komme dit eller därifrån, inga dess fartyg
            betjänas i de till förbundet anslutna staternas hamnar, ej heller
            från det blockerade landet kommande eller dit destinerade. Säkerligen
            skulle de små och för sin existens nu bävande makterna vara att
            påräkna som villiga att biträda vid bildandet av en dylik" sammanslutning,
            ävensom måhända några av de nu under militära bördor dignande
            stormakterna. Om initiativet utgår från en liten stat som Sverige,
            torde det ock ha mera utsikt att bära frukt än om en av stor-
            makternas regeringar komme med detsamma, då väl den internationella
          </p>
          <pb facs="riksdagen-motions-pdf/data/1914/mot_1914_a_ak__279/mot_1914_a_ak__279-005.pdf"/>
          <p xml:id="i-RYF6RgCyWdEYzW2VBACNpf">
            Motioner i Andra kammaren, Nr 279. 17
          </p>
          <p xml:id="i-PBiRzm33ds51Dj2f5Vkkg9">
            misstänksamheten mer skulle driva sitt spel vid dess behandling
            på fredskonferensen. Undertecknad vågar därtör hemställa,
          </p>
          <p xml:id="i-QWGAHET9Ante5nmX2fsjKD">
            att riksdagen ville i skrivelse till Kungl. Maj:t anhålla det
            det täcktes Kungl. Maj:t att, om möjligt i samråd med andra regeringar,
            låta utarbeta och till nästkommande fredskonferens inkomma med
            ett förslag om bildandet av en internationell exekutiv makt att
            ställas till skiljedomstolens i Haag förfogande i syfte att hindra
            krigsutbrott och att framtvinga begränsning av krigsrustningarna,
            ävensom till nämda konferens frambära ett förslag om att alla
            internationella tvister må vara underkastade skiljedomstolens
            i Haag av- görande i samma mån som den nya exekutivmakten hinner
            organiseras.
          </p>
          <p xml:id="i-75pzqkNi29JqvjQRJwEF8N" type="date">
            Stockholm den 4 februari 1914.
          </p>
          <p xml:id="i-53wPS5w59ZbVGBsbCkzqei">
            Fabian Månsson.
          </p>
          <p xml:id="i-5Rkz2sXPWRU2bqwSE16QC6">
            Bihany till riksdayens protokoll 1914. 4 saml. 130 häft. (Nr
            276—279) 3
          </p>
        </div>
      </div>
    </body>
  </text>
</TEI>
