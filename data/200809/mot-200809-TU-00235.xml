<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00235">
  <teiHeader>
    <fileDesc>
      <titleStmt>
        <title>Infrastrukturansvar för fordonsbränsledistribution</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturansvar för fordonsbränsledistribution</title>
          <idno type="rdwebb">GW02T235</idno>
          <rs type="number">T235</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T235/text</ref>
          <ref type="dokument_url_html">http://data.riksdagen.se/dokument/GW02T235</ref>
          <ref type="dokumentstatus_url_xml">http://data.riksdagen.se/dokumentstatus/GW02T235</ref>
          <ref type="doc">http://data.riksdagen.se/fil/2C8ABBA0-640A-4534-A106-583CA92694EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hnq8S7k6Zs9n35qZod2Fkg" type="signed"/>
        <correspContext corresp="i-Hnq8S7k6Zs9n35qZod2Fkg">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-56MtAaRcxHyi3QCkbJYDYK" type="numbering">
          <date when="2008-10-02"/>
        </correspAction>
        <correspAction xml:id="i-4BtGa7tuiErbFpZxXD623h" type="submission">
          <date when="2008-09-30"/>
        </correspAction>
        <correspAction xml:id="i-TAdbwyWyPnPV1zZtWm6Ue4" type="transfer">
          <date when="2008-09-30"/>
        </correspAction>
        <correspAction xml:id="i-BHEcNnwzPeQ5ta34kGyyDa" type="assigned"/>
        <correspContext corresp="i-BHEcNnwzPeQ5ta34kGyyDa">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BVcxovZGGRgdDWW6RKJHD6" type="motBody">
        <div xml:id="i-GbBY5QVeJayEFP54T5Mnip" type="motProposal" subtype="förslag">
          <head xml:id="i-8sEjmaDLxwxr6wys9AYTLN">
            Förslag till riksdagsbeslut
          </head>
          <p xml:id="i-BX3FNrvWWwc624RcYXFRGE">
            Riksdagen tillkännager för regeringen som sin mening vad som
            anförs i motionen om nödvändigheten av ett infrastrukturansvar
            för de företag som distribuerar fordonsbränslen.
          </p>
        </div>
        <div xml:id="i-GmnYGt1NSF33R3gX4JRY52" type="motContent">
          <head xml:id="i-HfbCEreoTezSNdaDe8E33i" type="h1">
            Bakgrund
          </head>
          <p xml:id="i-XLrEY5UWThn4sc4uz1toz4">
            Antalet tankställen för bilar har mer än halverats de senaste
            30 åren, från drygt 9 000 tankställen 1967 till mindre än 4 000
            idag. Bensinbolagen räknar med fortsatt nedläggning och en halvering
            de närmaste åren. Det skulle innebära ca 2 000 tankställen i landet,
            i huvudsak i tätorter. Landsbygden kan knappast räkna med att
            macken blir kvar. En så kraftig reducering innebär även att många
            tankställen kommer att försvinna till och med i tätorterna.
          </p>
          <p xml:id="i-XgoALcUas8wrX7pzd2QTtQ">
            Bakgrunden är de nya kraven från politiken. Det kostar drygt
            400 000 kr att installera en biogaspump och den marknaden menar
            man sig inte se. Många lokala entreprenörer anser sig inte kunna
            bära den kostnaden.
          </p>
          <p xml:id="i-TVALhEp9sPfREFGzGSWGsH">
            Genom att anlägga ett infrastrukturperspektiv på distributionen
            och koppla försäljningsrätten till ett tydligt täckningsansvar
            så skulle problemet kunna lösas utan bidrag.
          </p>
          <head xml:id="i-CaHwQxDvVNZezqZriRbNmn" type="h1">
            Motivering
          </head>
          <p xml:id="i-QBvu78Unqj2LfYWTawrybN">
            Distribution av bränsle är en lika självklar infrastrukturfråga
            som att sköta vägarna, distribuera post, läkemedel, alkohol, el
            eller sms. Fordon rör sig över hela landet och många storstadsbors
            motiv till att över huvud taget äga ett fordon är att använda
            det för semesterresor, resor till sommarstugan och andra utflyktsmål.
            Det handlar alltså inte enbart om ett landsbygdsproblem som många
            vill göra det till. Att vara inlåst i stadsmiljö är kanske ett
            värre öde än att vara isolerad på landet.
          </p>
          <p xml:id="i-4vBRQL56tfNoa2r5KULwZ6">
            Det råder ingen tvekan om att distribution av fordonsenergi är
            en infrastrukturfråga och inget annat. Därför är det självklart
            så att inget företag skall kunna plocka russinen ur kakan och
            enbart sälja fordonsbränslen i närheten av de stora oljehamnarna
            eller andra tätbefolkade områden där omkostnaden är minimal och
            marginalen därmed störst. Vi har ju erfarenheter i Sverige av
            hur det exempelvis kan gå när man tillåter någon att välja ut
            de enklaste distrikten för postdistribution och slippa ansvaret
            för det glesa svårförsörjda.
          </p>
          <p xml:id="i-5xnWatqXxNmoazvknESU5M">
            Samhället behöver därför genomföra en kraftig reglering av marknaden
            för distribution av fordonsenergi. Detta för att omställningen
            mer är att likna vid en systemförändring än en marknadsanpassning.
            Branschen har redan visat att den under nuvarande villkor inte
            kan ta ansvar för den leveranssäkerhet som konsumenterna måste
            kräva. Samhället kan inte heller acceptera den sårbarhetsnivå
            som blir följden av att omställningen i varje enskilt steg styrs
            av den lokale entreprenörens ekonomiska spelrum.
          </p>
          <p xml:id="i-bHyoJjmxSba7h4EsqGPoA">
            Det är inte heller rimligt att krav på ny teknik skall kunna
            infrias av varje entreprenör för sig; det måste ske på systemnivå.
            Tekniken utvecklas och ingen kan idag med säkerhet förutspå vilka
            väger den kommer att ta. Ingen enskild teknik kommer troligen
            heller att ensam i ett steg kunna ersätta oljan som bas för fordonsbränslen.
          </p>
          <p xml:id="i-JsPpPNESoB4zcXJin17BHh">
            Första alternativ i stor skala blev etanol och nu kompletteras
            det med biogas. Vad som kommer därefter vet vi inte. Elbilar är
            troligen på väg men vilken infrastruktur de kommer att kräva vet
            vi inte. Det är inte självklart att två hål i väggen räcker utan
            det kan mycket väl handla om system med snabbt utbytbara batteripaket
            som skall skiftas i en automat. Tillgängligheten måste kunna garanteras
            långt innan det finns en efterfrågan som kan bära kostnaden. Det
            är enda sättet att hålla det nödvändiga tempot i utvecklingen.
            Vi kan tydligt se att ett helt marknadsstyrt system inte klarar
            av den snabba förändring som är nödvändig.
          </p>
          <p xml:id="i-KLYzQSkCeqM1nWXvUnMsXa">
            Med samma utgångspunkter som samhället baserar sina krav på eldistributörer
            och mobiloperatörer om tillgänglighet och leveranssäkerhet så
            är det inte på något sätt konstigt att betrakta distributionen
            av fordonsenergi som en renodlad infrastrukturfråga. Regelverket
            måste därför anpassas för en ny verklighet.
          </p>
          <head xml:id="i-DhN8doihBiNw1iRLzARPh6" type="h1">
            Åtgärd
          </head>
          <p xml:id="i-ExKjKgy9Xcr38Aa6Nh1sJA">
            Det fordras en tydlig lagstiftning som utgår från att distribution
            av fordonsenergi/bränslen är en infrastrukturfråga. All distribution
            måste därför underställas en tillståndsprövning som förutom dagens
            miljökrav m.m. innehåller ett nationellt täckningskrav. Det bör
            lösas genom avtal mellan olika aktörer så att inte varje företag
            måste finnas på varje ort.
          </p>
          <p xml:id="i-LTQH1FvEvi7xyDd4oVjSXt">
            Regeringen bör snabbt låta utreda hur ett minimalt distributionssystem
            skall se ut vad gäller täckningskravets formulering. Om det skall
            ange att en viss procent av befolkningen skall ha tillgång inom
            ett visst största avstånd eller om en fast kartstruktur skall
            skapas är något utredningen måste finna former för. Vilka villkor
            som skall gälla för befolkningsförändringar måste redan från början
            ingå i paketet för att företag skall kunna räkna på vilka totala
            riskkostnader de drabbas av vid olika utveckling. Självklart skall
            det inte finnas hinder för en tätare etablering än den minimistruktur
            som företagen tvingas åta sig för att få rätt att bedriva försäljning
            av fordonsenergi eller fordonsbränslen.
          </p>
          <p xml:id="i-5EyJe3WNwCzS3eMK3UU9wz">
            På samma sätt som mobiloperatörerna har uppmuntrats, ja nästan
            tvingats, att samnyttja master för att minimera förfulningen av
            vår natur så kan man tänka sig samlösningar för att täcka områden
            med lågt underlag. Förlusten i dessa delar av systemet skall då
            täckas av andra delar av försäljningsnäten.
          </p>
          <p xml:id="i-4ZcZVLYrquLWsMY1emwqFe">
            Små företag som inte själva har möjlighet att vara distributörer
            över hela landet hamnar i en mycket svag förhandlingsposition
            mot de stora bolagen om detta inte regleras. Det lilla företaget
            skall därför inte kunna stängas ute men å andra sidan kunna tvingas
            att delta i underskottstäckning alternativt ha rätt att erhålla
            underskottstäckning beroende på etableringsort. Regelverket måste
            självklart utformas så att inte ett stort antal tankställen kan
            etableras i Svartnäs eller någon annan avlägsen plats och drivas
            enbart med underskottstäckning ur systemet. Systemet skall ju
            inte vara kostnadsdrivande utöver vad som krävs för att klara
            täckningskravet. Det blir ett grannlaga uppdrag för en utredare
            att utforma ett system för detta.
          </p>
          <p xml:id="i-TUVp7pAfbHusDJoWRYDnfp">
            Möjligen är det lämpligt att peka ut några områden i landet med
            litet underlag där samverkan skall vara tvingande för att inte
            något stort bolag skall kunna agera helt på egen hand men även
            för att kostnaderna skall hållas nere.
          </p>
          <p xml:id="i-4GNb6EMeAFXaaWVtwQ4Grz">
            Det är troligen rimligt att alla företag som väljer att stanna
            kvar på den svenska marknaden tvingas vara med och dela på kostnaden
            för de minst intressanta områdena. I övrigt bör samverkan mellan
            företagen kunna ske i vilka konstellationer som helst så länge
            de löser täckningsfrågan för hela landet. Man kan alltså tänka
            sig att någon endast verkar i viss del av landet men exempelvis
            ersätter några andra företag som täcker upp andra delar av landet.
          </p>
          <p xml:id="i-VJETqkUhkU5SySq5gT8pQK">
            Det företag som vägrar att delta i att lösa täckningskravet skall
            självklart inte få tillstånd att över huvud taget sälja fordonsenergi/bränslen
            i landet. Samtliga företag inom sektorn blir därmed beroende av
            att samverka.
          </p>
          <p xml:id="i-C5FMq4GhxV3x3yzHAQmQQc">
            Regler måste även finnas för hur ny teknik skall introduceras.
            Avsikten med hela detta förslag är att nya tekniska lösningar
            snabbt skall få nationell täckning. Biogasbilsägaren i Sörmland
            skall alltså relativt snabbt kunna köra på biogas under semester-
            eller arbetsresor i hela landet och elbilsägare ska inte vara
            hänvisade till större tätorter om batteribytestekniken blir kostsam.
            Den dag vätgasen introduceras så måste även den snabbt bli tillgänglig
            på hela den nationella marknaden. Kanske kommer andra energiformer
            att finns med i den framtida mix som fordras för att ersätta den
            fossila energin.
          </p>
          <p xml:id="i-SQGEbYuv3caNZVqxvT9mMc">
            Regleringen måste därför även innehålla krav på hur ny teknik
            skall introduceras både vad avser tidsaspekt och hur snabbt nationell
            täckning skall nås. Det som återstår för marknaden att hantera
            i detta system är förstås kundpriset. Det som bör regleras vad
            gäller pris är att geografiska skillnader inte får avvika hur
            mycket som helst. Det ligger liksom i själva infrastrukturtanken
            att tillgängligheten inte skall slås ut av prisvariationer.
          </p>
          <p xml:id="i-Hj5cG7UiKGB1XqCB2dFeeH">
            Med en sådan skissad reglering skulle energikostnaden för den
            enskilde mycket väl kunna bli lägre än idag. En genomtänkt struktur
            kan vara mycket lönsam. Man når även syftet att få en nationell
            täckning i rimlig skala utan att använda skattemedel. Skattesubventioner
            till tankställen i olönsamma områden är ingen bra lösning. Att
            internt inom distributionssystemet tvinga fram ett ekonomiskt
            ansvarstagande för hela nätet innebär att storstadsbon bidrar
            till att täcka merkostnaden för tankstället vid semesterdestinationen
            varje gång hon tankar.
          </p>
          <p xml:id="i-HgG8gQr3Fzd4PMEMHB3V5Q">
            Strukturen för fordonsbränsledistribution i Sverige är otymplig
            och gammalmodig. Den passar inte för de utmaningar vi står inför.
            Den förändring som här föreslås är genomgripande men nödvändig.
            Frågan måste därför genomlysas snabbt och grundligt. Förslaget
            är därför att regeringen tillsätter en utredning som förbereder
            denna förändring.
          </p>
          <p xml:id="i-Dy4duYx4ANpJohkAEdcV1s">
            Riksdagen bör ge regeringen till känna det som ovan anförts om
            nödvändigheten att införa ett infrastrukturansvar för distribution
            av fordonsenergi/bränsle med de aspekter som lyfts fram i motionen.
          </p>
        </div>
        <div xml:id="i-H5c8HwKaidfqy78bou1e3C" type="signatureBlock">
          <list xml:id="i-6X6ndh7GtC8NCH2atKrRQd">
            <item xml:id="i-Pqdk65vHCnZNa89vceuPJ" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
