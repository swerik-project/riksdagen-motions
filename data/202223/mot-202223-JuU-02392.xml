<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02392">
  <teiHeader>
    <fileDesc>
      <titleStmt>
        <title>med anledning av prop. 2022/23:106 Skärpt syn på brott mot journalister och vissa andra samhällsnyttiga funktioner</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2392 av Gudrun Nordborg m.fl. (V)</title>
          <idno type="rdwebb">HA022392</idno>
          <rs type="number">2392</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022392/text</ref>
          <ref type="dokument_url_html">https://data.riksdagen.se/dokument/HA022392</ref>
          <ref type="dokumentstatus_url_xml">https://data.riksdagen.se/dokumentstatus/HA022392</ref>
          <ref type="pdf">https://data.riksdagen.se/fil/17372029-31F6-4F73-B41C-42D209BD8BB4</ref>
          <ref type="docx">https://data.riksdagen.se/fil/62F2D211-D260-48CF-A60A-CC5A1BFEBA0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-Fi7riFdi6bHMtKS5AYrKao"/>
        <correspContext corresp="i-Fi7riFdi6bHMtKS5AYrKao">
          <ref>Proposition 2022/23:106</ref>
        </correspContext>
        <correspAction xml:id="i-G8e1FReBWs6bkEqApHKNT9" type="signed"/>
        <correspContext corresp="i-G8e1FReBWs6bkEqApHKNT9">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-Ph352am7oKQ7yDZWyaHELk">
          <date when="2023-05-09"/>
          <time when="11:34:53"/>
        </correspAction>
        <correspAction type="reviewed" xml:id="i-KsCk5X8hTC93vUAQirzkfF">
          <date when="2023-05-11"/>
          <time when="18:18:58"/>
        </correspAction>
        <correspAction type="dismissed" xml:id="i-MbAWyAfbVf2AJvcDqR24qm">
          <date when="2023-05-12"/>
        </correspAction>
        <correspAction type="referred" xml:id="i-H8aBiEfVGKFjURvzxAV719">
          <date when="2023-05-22"/>
        </correspAction>
        <correspAction type="assigned" xml:id="i-C3stpQcSR41AEAEVrT62Y3">
          <date when="2023-06-20"/>
          <time when="16:49:57"/>
        </correspAction>
        <correspContext corresp="i-C3stpQcSR41AEAEVrT62Y3">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-SrtCtmv5r5g9FVwYxdFjXp"/>
        <correspContext corresp="i-SrtCtmv5r5g9FVwYxdFjXp">
          <ref type="uppgift">2022/23:JuU27</ref>
          <ref type="ref_dok_id">HA01JuU27</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU27</ref>
          <ref type="ref_dok_titel">Skärpt syn på brott mot journalister och vissa andra samhällsnyttiga funktioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2392 av Gudrun Nordborg m.fl. (V) med anledning av prop. 2022/23:106 Skärpt syn på brott mot journalister och vissa andra samhällsnyttiga funktioner</div>
      </div>
      <div type="motBody">
        <div type="motProposal" subtype="förslag">
          <head xml:id="i-MjCM6m6vD5JqDTbco9TAoe">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-WHxcCxHQEoyVikrEGairQK">
              Riksdagen avslår proposition 2022/23:106.
            </item>
          </list>
          <list>
            <item sortKey="Yrkande 2" xml:id="i-LZM4ZJmbK3nZW1V7e4DYP">
              Riksdagen ställer sig bakom det som anförs i motionen om att
              regeringen bör återkomma med förslag om en särskild straffskärpningsgrund
              för brott som begåtts mot en person på grund av att han eller
              hon eller någon närstående yrkesmässigt bedrivit nyhetsförmedling
              eller annan journalistik, och detta tillkännager riksdagen för
              regeringen.
            </item>
          </list>
          <list>
            <item sortKey="Yrkande 3" xml:id="i-YbLyHwPfuVH3vqTH8ipFCY">
              Riksdagen ställer sig bakom det som anförs i motionen om att
              regeringen bör återkomma med förslag om ett stärkt straffrättsligt
              skydd för hälso- och sjukvårdspersonal som arbetar med akutintag
              av patienter, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 4" xml:id="i-CjbrpefFZWLEPfLKwKpGk">
              Riksdagen ställer sig bakom det som anförs i motionen om att
              regeringen bör återkomma med förslag om ett stärkt straffrättsligt
              skydd för räddningstjänstpersonal och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9ZJ7Evb4HnRDf9RtPaJ9bx">
            2 Inledning
          </head>
          <p xml:id="i-GF23fQ4XEDMCeFYBGcbind">
            Alla människor har rätt att arbeta i en trygg och säker arbetsmiljö
            som ger yrkesmässig och personlig utveckling, en arbetsmiljö som
            gör det möjligt att avsluta sitt yrkesliv med bibehållen fysisk
            och psykisk hälsa. Att människor, ofta i olika människovårdande
            eller klientnära yrken, utsätts för hot och våld i samband med
            sin yrkesutövning är inte acceptabelt. För att minimera riskerna
            för våld och hot i arbetslivet är det nödvändigt att respektive
            verksamhet har tillräckliga resurser och tillräckligt mycket personal
            för att förebygga och hantera konfliktsituationer. Vidare är väl
            inarbetade säkerhetsrutiner och ett kontinuerligt arbetsmiljöarbete
            av största vikt. Arbetsgivaren har ett ansvar för att ensamarbete
            i potentiellt hotfulla och våldsamma situationer ska undvikas.
          </p>
          <p xml:id="i-VjRjUnmxr4bAobTq5Anyrn">
            Dessvärre har högerregeringens och Sverigedemokraternas senaste
            budget medfört kraftiga nedskärningar i skola, vård och omsorg.
            Regeringen har lagt 6 miljarder kronor på ökade generella statsbidrag
            för 2023 och ca 4 miljarder kronor på riktade statsbidrag till
            kommuner och regioner. Sveriges Kommuner och Regioner (SKR) har
            meddelat att det behöver skjutas till 20 miljarder kronor 2023
            för att kommuner och regioner ska kunna klara sin ekonomi och
            förhindra uppsägningar. Nedskärningarna drabbar redan utsatta
            välfärdsverksamheter och deras anställda och brukare.
          </p>
          <p xml:id="i-H8WtbG5iiVQSsE7uLdwMJq">
            Det finns även stora brister i arbetsmiljön på svensk arbetsmarknad.
            Utvecklingen under den borgerliga regeringen åren 2006–2014 innebar
            en kraftig försvagning av det förebyggande arbetsmiljöarbetet.
            Anslagen till Arbetsmiljöverket skars ned, medlen för den kvalificerade
            skyddsombudsutbildningen togs bort och Arbetslivsinstitutet lades
            ned. Under mandatperioden 2014–2018 genomförde Vänsterpartiet
            och S‑MP-regeringen flera viktiga reformer på arbetsmiljöområdet:
            Arbetsmiljöverkets anslag förstärktes, det statliga bidraget för
            regionala skyddsombud utökades och en ny myndighet för arbets­miljökunskap
            (Mynak) inrättades – en viktig och efterlängtad funktion som helt
            saknats i Sverige sedan den borgerliga regeringen lade ned Arbetslivsinstitutet.
            Därutöver vid­togs ett antal åtgärder för att stärka och utveckla
            arbetsmiljöarbetet: En arbetsmiljö­strategi för det moderna arbetslivet
            togs fram i samråd med arbetsmarknadens parter (skr. 2015/16:80)
            och ett antal viktiga utredningar tillsattes. Sammantaget utgjorde
            dessa reformer och åtgärder en välbehövlig kursändring efter den
            borgerliga regeringens högst medvetna försvagning av det förebyggande
            arbetsmiljöarbetet.
          </p>
          <p xml:id="i-9b2bvL2Z6Kb5C3FETvY2kH">
            Under mandatperioden 2018–2022 prioriterades arbetsmiljöfrågorna
            ned som ett resultat av dels januariavtalet, dels de högerbudgetar
            som riksdagen röstade igenom. S‑MP-regeringen vidtog dock några
            åtgärder för att stärka och utveckla arbetsmiljö­arbetet. En ny
            arbetsmiljöstrategi togs fram (skr. 2020/21:92), Arbetsmiljöverket
            fick en mängd nya uppdrag och ett antal viktiga utredningar tillsattes
            och lämnade sina förslag (t.ex. SOU 2022:45).
          </p>
          <p xml:id="i-DWr2mGiuiziRu7MMqjyvem">
            Vänsterpartiet välkomnar de åtgärder som vidtogs 2014–2022 men
            kan konstatera att strategier, uppdrag och utredningar inte räcker.
            För att på allvar förbättra arbetsmiljön krävs betydligt mer,
            såväl resurser som förändrad lagstiftning. Enligt tidningen Arbetet,
            som granskat det svenska arbetsmiljöarbetet, satsar Sverige betydligt
            mindre på arbets­miljö än våra nordiska grannländer sett till
            antalet sysselsatta. Sammantaget visar Arbetets granskning på
            allvarliga problem och brister inom det svenska arbetsmiljö­arbetet,
            vilket i förlängningen hotar arbetstagares liv och hälsa (Arbetet
            2021-01-27). För att motverka denna utveckling krävs kraftfulla
            åtgärder. Läs mer om våra förslag för en bättre arbetsmiljö i
            motion 2022/23:57. Om våra budgetförslag för en trygg välfärd
            för alla går att läsa i motion 2022/23:1299.
          </p>
          <head type="h1" xml:id="i-PAHCeTDZpwLri3bp25y4oR">
            3 Regeringens förslag
          </head>
          <p xml:id="i-TppDwKcmCzwLrXs3Y8rgDo">
            I syfte att stärka det straffrättsliga skyddet för journalister
            föreslår regeringen i sin proposition att det ska införas en särskild
            straffskärpningsgrund för brott som begåtts mot en person på grund
            av att han eller hon eller någon närstående yrkesmässigt bedrivit
            nyhetsförmedling eller annan journalistik. För att stärka det
            straffrättsliga skyddet för utövare av vissa samhällsnyttiga funktioner
            föreslår regeringen att straff­bestämmelserna om våld eller hot
            mot tjänsteman och förgripelse mot tjänsteman ska gälla också
            om någon förgriper sig mot en utövare av viss samhällsnyttig funktion
            i hans eller hennes tjänsteutövning. Med utövare av viss samhällsnyttig
            funktion avses hälso- och sjukvårdspersonal, socialtjänstpersonal,
            räddningstjänstpersonal och utbild­ningspersonal inom skolväsendet
            och högskolan. Regeringen föreslår även att maximi­straffet för
            brott mot tystnadsplikt ska höjas och att det ska införas ett
            grovt brott mot tystnadsplikt. Vidare föreslås att stämpling till
            våld eller hot mot tjänsteman ska kriminaliseras. Lagändringarna
            föreslås träda i kraft den 1 augusti 2023.
          </p>
          <head type="h1" xml:id="i-6zuH9MCR1FPxUzryQzTsia">
            4 Vänsterpartiets ställningstagande
          </head>
          <p xml:id="i-ENeYmUGjbiK1yz5XU7Edr">
            Vi står delvis bakom regeringens förslag. Vår grundinställning
            är dock att straffskärp­ningar inte är det mest lämpliga sättet
            för att komma till rätta med vare sig hot mot demokratin, arbetsmiljöproblem
            eller budgetunderskott i välfärden. Här nedan redogör vi för de
            viktigaste av våra ställningstaganden gällande förslagen i den
            aktuella propositionen.
          </p>
          <head type="h2" xml:id="i-83EXxtZk7BPgi9CNZHi1EY">
            4.1 En särskild straffskärpningsgrund för brott mot journalister
          </head>
          <p xml:id="i-5UHnPB8d9JXE6MDzSDZBgd">
            Vi håller med regeringen om att angrepp mot journalister är ett
            allvarligt problem. Brott som begås mot en person på grund av
            att han eller hon har bedrivit journalistik är ett angrepp inte
            bara mot den som utsätts för brottet utan i förlängningen även
            mot demokratin och samhället.
          </p>
          <p xml:id="i-KUNrzBcLnxcvnKYfG1LSiK">
            De straffbestämmelser som i dag framför allt kan bli aktuella
            vid brott som begås mot journalister och andra som utövar sin
            yttrandefrihet är straffbestämmelserna i brottsbalken om misshandel
            (3 kap. 5 §), olaga hot (4 kap. 5 §), olaga integritetsintrång
            (4 kap. 6 c §), ofredande (4 kap. 7 §), förtal (5 kap. 1 §), förolämpning
            (5 kap. 3 §) och skadegörelse (12 kap. 1 §). Det är även tänkbart
            att upprepad brottslighet mot en journalist i vissa fall skulle
            kunna bedömas som olaga förföljelse (4 kap. 4 b §). För vissa
            brottsliga angrepp som sker i grundlagsskyddade medier kan särskilda
            straff­bestämmelser i tryckfrihetsförordningen och yttrandefrihetsgrundlagen
            bli tillämpliga.
          </p>
          <p xml:id="i-RfiVzaiz35fpgXJq6hcetP">
            I brottsbalkens straffskärpningsbestämmelse (29 kap. 2 § BrB)
            räknas ett antal omständigheter upp som ska beaktas som försvårande
            vid bedömningen av ett brotts straffvärde. Här anges bl.a. hatbrottsmotiv,
            hedersmotiv, brottslighet i organiserad form, utnyttjande av någons
            svårighet att värja sig, hänsynslöshet och om brottet varit ägnat
            att skada tryggheten och tilliten hos ett barn i dess förhållande
            till en närstående person.
          </p>
          <p xml:id="i-L1ZhKj7hbfV41yt4EQLpBP">
            På senare år har bestämmelsen om straffskärpningsgrunder utvidgats
            genom en rad lagändringar, senast i ett förslag som särskilt tar
            sikte på våldsamma uppgörelser bland kriminella (prop. 2022/23:53,
            mot. 2022/23:2333).
          </p>
          <p xml:id="i-UCZHVYeMMbTiXyQzRhqfNA">
            Flera remissinstanser har ifrågasatt det rimliga i att ständigt
            utvidga straffskärp­nings­bestämmelsen. Justitiekanslern framför
            att en alltför lång katalog av exemplifierande straffskärpningsgrunder
            innebär en risk för att andra försvårande omständigheter som inte
            räknas upp får mindre betydelse. Även Lagrådet skriver i sitt
            yttrande att de tidigare påtalat att regleringen i 29 kap. 2 §
            under senare år kommit att utvidgas till att innehålla en uppräkning
            av allt fler försvårande omständigheter för straffvärdebedömningen
            av tämligen varierande inriktning. Tillvägagångssättet innebär
            enligt Lagrådet en risk för att bestämmelsens generella och exemplifierande
            innebörd kan gå förlorad när allt fler omständigheter särskilt
            ska pekas ut som generella straffskärpningsgrunder. Regler­ingen
            riskerar också att bli svåröverskådlig. Vänsterpartiet instämmer
            i såväl remiss­instansernas som Lagrådets synpunkter på de återkommande
            utvidgningarna av straff­skärpningsbestämmelsen. Vi har dock tidigare
            bl.a. stått bakom förslaget om en straffskärpningsgrund för brott
            som begås mot förtroendevalda (bet. 2019/20:JuU6). Vårt motiv
            var framförallt att brott mot förtroendevalda som begåtts på grund
            av upp­draget inte bara skadar brottsoffret utan även demokratin.
            Hot mot journalister skadar den fria åsiktsbildningen, granskningen
            av våra makthavare, public service och i förlängningen hela vårt
            demokratiska system. Det är ytterst allvarligt att journalister
            undviker att bevaka vissa grupper av individer och att skriva
            om viktiga samhällsfrågor på grund av hot och trakasserier. Vi
            står därför bakom förslaget om en särskild straff­skärpningsgrund
            för brott som begåtts mot en person på grund av att han eller
            hon eller någon närstående yrkesmässigt bedrivit nyhetsförmedling
            eller annan journalistik. I grunden behöver dock det långsiktiga
            arbetet med att stärka demokratin för att komma till rätta med
            problemen intensifieras.
          </p>
          <head type="h2" xml:id="i-2Q8tEeNRgg8gGDcrav6vEg">
            4.2 Stärkt straffrättsligt skydd för utövare av vissa samhällsnyttiga
            funktioner
          </head>
          <p xml:id="i-XMX4sqpRWED9mWS2xBaNVX">
            Vänsterpartiet har tidigare stått bakom regeringens förslag om
            att sabotage mot blåljus­verksamhet, dvs. angrepp mot polis, räddningstjänst
            eller ambulanssjukvård, skulle bli ett särskilt brott (mot. 2019/20:110,
            bet. 2019/20:JuU8). Vi stod även bakom en propo­sition om ett
            förstärkt medarbetarskydd för polisanställda (mot. 2020/21:31).
          </p>
          <p xml:id="i-2giBbS6sb2bSA155ExrLTS">
            Regeringen föreslår i den aktuella propositionen att straffbestämmelserna
            om våld eller hot mot tjänsteman och förgripelse mot tjänsteman
            ska gälla också om någon förgriper sig mot en utövare av viss
            samhällsnyttig funktion i hans eller hennes tjänste­utövning som
            hälso- och sjukvårdspersonal, socialtjänstpersonal, räddningstjänst­personal
            och utbildningspersonal inom skolväsendet och högskolan. I dag
            faller myndig­hets­utövning, t.ex. att fatta ett beslut om socialbidrag
            eller betyg, under brottsbalkens bestämmelser om brott mot tjänsteman.
          </p>
          <p xml:id="i-TezVEpWQcZ4v2Jgu3cJheP">
            Angrepp mot de ovan angivna yrkesgrupperna kan vara straffbara
            enligt de allmänna bestämmelserna i brottsbalken, dvs. genom bestämmelserna
            om exempelvis misshandel (3 kap. 5 §), olaga hot (4 kap. 5 §),
            ofredande (4 kap. 7 §) och skadegörelse (12 kap. 1 §). Under senare
            år har det straffrättsliga skyddet mot hot, våld och kränkningar
            skärpts generellt. Exempelvis har straffskalorna för vissa allvarliga
            våldsbrott, som grovt olaga hot, skärpts. Vidare har straffbestämmelserna
            om olaga hot, ofredande, grovt förtal och förolämpning förtydligats.
            Bestämmelsen om olaga hot har även utvidgats så att det är straffbart
            att hota med fler typer av brottsliga gärningar. Dessa generella
            åtgärder är även av betydelse för de utövare av samhällsnyttiga
            funktioner som inte ägnar sig åt myndighetsutövning.
          </p>
          <p xml:id="i-7qd7J86yTB7sKyJvPE3x6J">
            Bestämmelserna i 17 kap. 1, 2 och 4 §§ BrB straffbelägger gärningar
            som i huvudsak redan är straffbelagda genom andra bestämmelser.
            Deras syfte är att ge ett förstärkt straffskydd för åtgärder i
            myndighetsutövning. Enligt 17 kap. 1 § döms den som med våld eller
            hot om våld förgriper sig på en tjänsteman i hans eller hennes
            myndighets­utövning eller för att tvinga tjänstemannen till eller
            hindra honom eller henne från en åtgärd i myndighetsutövningen
            eller hämnas för en sådan åtgärd, för våld eller hot mot tjänsteman.
            Detsamma gäller den som på motsvarande sätt förgriper sig på en
            tjänsteman som tidigare har utövat myndighet för vad han eller
            hon har gjort eller underlåtit i myndighetsutövningen. Enligt
            17 kap. 2 § döms den som, på annat sätt än som anges i bestämmelsen
            om våld eller hot mot tjänsteman, otillbörligen utför en gärning
            som syftar till att tvinga eller hindra en tjänsteman i hans eller
            hennes myndighetsutövning eller att hämnas för en åtgärd i myndighetsutövning
            och som för tjänstemannen medför lidande, skada eller annan olägenhet,
            eller hotar med sådan gärning, för förgripelse mot tjänsteman.
            Bestämmelsen om våldsamt motstånd i 17 kap. 4 § är utformad på
            så sätt att den brottsliga gärningen består i att någon genom
            att sätta sig till motvärn eller annars med våld söker hindra
            en tjänsteman i hans eller hennes myndighetsutövning. I 17 kap.
            5 § utsträcks kriminaliseringen enligt de tidigare nämnda paragraferna
            i 17 kap. till vissa ytterligare personkategorier som i detta
            avseende ska anses jämställda med utövare av myndighet. Det gäller
            dels den som enligt särskild föreskrift ska åtnjuta samma skydd
            som är förenat med myndighetsutövning (t.ex. väktare och taxichaufförer),
            dels den som är kallad att biträda förrättningsman vid åtgärd
            som omfattas av skydd som är förenat med myndighetsutövning.
          </p>
          <p xml:id="i-N31uAPkUJcFSxtnYVEg3qx">
            Ett argument mot regeringens förslag om att utvidga våld mot
            tjänsteman är att det finns många fler yrkesgrupper som också
            är extra utsatta, vilket några remissinstanser påpekar. Vision
            skriver i sitt remissvar att bl.a. biblioteksassistenter och receptionister
            i hög utsträckning utsätts för våld eller hot om våld i sitt arbete.
            Enligt Fackförbundet ST behöver det utredas om fler yrkesgrupper
            än enligt förslaget, i synnerhet de statligt anställda som inte
            omfattas av redan befintlig lagstiftning, ska omfattas av ett
            förstärkt straffrättsligt skydd. Akavia och Akademikerförbundet
            SSR hade gärna sett en mer utförlig analys beträffande andra yrkesgrupper
            som inte utövar myndighet men ändå utsätts för hot och våld i
            sin yrkesutövning. Södertörns tingsrätt anser att det tydligare
            måste motiveras varför vissa samhällsnyttiga funktioner inte ska
            omfattas av det för­stärkta straffrättsliga skyddet. Tingsrätten
            anger att det exempelvis framgår av under­laget att parkeringsvakter
            och brevbärare är utsatta för hot och våld. Lunds universitet
            (juridiska fakulteten) avstyrker förslaget bl.a. med motiveringen
            att det finns andra åtgärder än straffrättsliga som kan vara tillräckliga
            för att komma till rätta med proble­met. Enligt universitetet
            är en alternativ åtgärd exempelvis förändringar i arbetsmiljö­lagstiftningen
            i syfte att minska utsattheten för våld och hot.
          </p>
          <p xml:id="i-UfW3uz6cNCwCGPxRF6XCjG">
            Vi ställer oss frågan var gränsen för våld mot tjänsteman ska
            gå och om regeringens nu aktuella förslag kommer att öppna upp
            för att ännu fler yrkesgrupper ska omfattas i framtiden. Samtidigt
            ser vi att utsattheten bland vissa yrkesgrupper är extra stor
            och att det därför kan vara rimligt med ett utökat straffrättsligt
            skydd. Vår grundläggande inställning är dock att våld och hot
            i arbetslivet i första hand ska förebyggas genom ett kraftfullt
            arbetsmiljöarbete och tillräckliga resurser för att personalen
            ska kunna utföra sitt arbete under goda villkor.
          </p>
          <p xml:id="i-H71oYaXL2pnxAh49cATg6J">
            När det gäller personal inom socialtjänsten skriver Lagrådet
            i sitt yttrande att de efterfrågar ytterligare preciseringar av
            begreppet socialtjänst. Enligt Lagrådet bör det bl.a. utvecklas
            vilka andra verksamheter som ska omfattas av begreppet socialtjänst,
            utöver sådan verksamhet som sker med stöd av socialtjänstlagen,
            lagen med särskilda bestämmelser om vård av unga eller lagen om
            vård av missbrukare i vissa fall. Exempel på sådan verksamhet
            är socialnämndens medverkan i enlighet med föräldrabalken i frågor
            om vårdnad, boende och umgänge. Ett annat exempel är den verksamhet
            som Statens institutionsstyrelse bedriver enligt lagen (1998:603)
            om verkställighet av sluten ungdomsvård. Enligt Lagrådet bör det
            också preciseras om all verksamhet enligt lagen om stöd och service
            till vissa funktionshindrade (LSS) är avsedd att omfattas. Det
            bör också klargöras hur verksamhet på asylboenden och verksamhet
            enligt lagen (1994:137) om mottagande av asylsökande m.fl. förhåller
            sig till begreppet socialtjänst. Södertörns tingsrätt anser att
            det är svårt att överblicka vilka verksamheter som föreslås omfattas
            av begreppet personal inom socialtjänsten. Oklarheten innebär
            enligt tingsrätten att de föreslagna bestämmelserna blir svåra
            att tillämpa och att det kan ifrågasättas om för­slaget lever
            upp till de krav på förutsebarhet och precision som gäller för
            lagtext på straffrättens område. Den breda definitionen av personal
            inom socialtjänsten riskerar enligt tingsrätten också att innebära
            svårförklarliga skillnader mellan olika samhälls­nyttiga verksamheter.
            Vänsterpartiet instämmer i tingsrättens bedömning.
          </p>
          <p xml:id="i-95L54r69tALjhED5U3dq94">
            Enligt vår mening är det ytterst tveksamt om det är rimligt att
            utvidga våld och hot mot tjänsteman till att gälla skolpersonal.
            Självfallet är det mycket viktigt att våld och hot mot denna grupp
            förebyggs och bekämpas och att inträffade brott polisanmäls. Men
            att arbeta mer förebyggande så att våldsamma och hotfulla situationer
            uppstår i mindre utsträckning är en mycket bättre väg att gå än
            att utvidga den aktuella straffbestäm­mel­sen. Vi anser att problematiken
            med våld och hot mot skolanställda i grunden handlar om att det
            behövs mer resurser i form av all möjlig personal till skolan.
            Utredningens förslag omfattar inte heller utbildningspersonal
            inom högskolan (SOU 2022:2). Vi ifrågasätter därför om beredningskravet
            är uppfyllt i den delen. Sveriges advokat­samfund skriver i sitt
            remissvar angående brott mot utbildningspersonal att förövarna
            till stor del är barn som inte är straffmyndiga. Advokatsamfundet
            anför att ett utökat straffrättsligt skydd i det avseendet blir
            utan verkan och att frågan är om andra åtgärder än lagstiftning
            hade förbättrat utbildningspersonalens arbetssituation på ett
            mer effektivt sätt. Svea hovrätt motsätter sig en ökad grad av
            straffrättsliga ingripanden mot elever eller patienter som på
            grund av omognad, psykiska funktionshinder eller annan orsak har
            ett utagerande och ibland våldsamt beteende. Vänsterpartiet instämmer
            i remiss­instansernas bedömning. När det gäller hälso- och sjukvårdspersonal
            ser vi dock att de personalgrupper som arbetar med akutintag av
            patienter, i likhet med ambulans­sjuk­vårdare, är extra utsatta
            för hot och våld. Detta gäller även personal inom räddnings­tjänsten.
            Därför anser vi att dessa yrkesgrupper bör ges ett stärkt straffrättsligt
            skydd.
          </p>
          <head type="h2" xml:id="i-24k5tjjztRt5TGQoKhBxap">
            4.3 Höjt maximistraff för brott mot tystnadsplikt och ett grovt
            brott mot tystnadsplikt
          </head>
          <p xml:id="i-HBpCQYxN6VeiNtnJFxpjA4">
            Regeringen föreslår att maximistraffet för brott mot tystnadsplikt
            ska höjas från fängelse i ett år till fängelse i två år. Regeringen
            föreslår också ett grovt brott, grovt brott mot tystnadsplikt,
            med fängelse i lägst sex månader och högst fyra år i straffskalan.
            Det grova brottet ska kräva uppsåt.
          </p>
          <p xml:id="i-X2C3AzoAjCvmR7cvazx1oR">
            Flera remissinstanser påtalar att de föreslagna straffskärpningarna
            kommer att in­verka negativt på meddelarfriheten samt även vara
            problematiska för de anställda som ska tillämpa sekretessbrytande
            regler och därmed riskerar att bli straffade om de gör fel. Akavia
            och Svenska Journalistförbundet avstyrker förslaget. Akavia anför
            att det är av vikt att det finns ett tydligt empiriskt stöd för
            att det finns behov av skärpta straff. Svenska Journalistförbundet
            anför att höjt straff visserligen kan leda till att korruption
            och andra problem inom den offentliga förvaltningen minskar men
            att det också finns de som har legitima skäl att bryta mot tystnadsplikten.
            Förbundet anger att dess medlem­mar vittnar om att det blir svårare
            och svårare att få källor att lämna uppgifter med stöd av meddelarskydd
            då det finns en oro att drabbas av repressalier. Att skärpa straffet
            för brott mot tystnadsplikt riskerar enligt förbundet att driva
            på den utvecklingen. Förbundet anför vidare att förslaget innebär
            en inskränkning av yttrandefriheten, vilket enligt regeringsformen
            kräver att en proportionalitetsavvägning görs. Justitiekanslern
            har ingen invändning mot förslaget att höja straffmaximum för
            brott mot tystnadsplikt men avstyrker förslaget att införa ett
            grovt brott. Justitiekanslern anför att utredningen inte analyserat
            vilka effekter förslaget att införa ett grovt brott kan tänkas
            medföra för allmänhetens benägenhet att använda sig av sin meddelarfrihet.
          </p>
          <p xml:id="i-3jhV9zhVBTKvFL1PdWFM4Q">
            Regeringen skriver i sin proposition att eftersom ansvaret för
            meddelarbrott inte är kopplat till straffskalans utformning så
            begränsar förslaget inte möjligheterna att med stöd av meddelarfriheten
            lämna uppgifter för offentliggörande i ett grundlagsskyddat medium.
            Eftersom straffansvar för uppsåtligt brott mot tystnadsplikt förutsätter
            att uppsåtet omfattar det förhållandet att den röjda uppgiften
            inte får lämnas ut i det aktuella fallet så kommer enligt regeringen
            ingen anställd som gör fel av misstag att drabbas (s. 44). Vänsterpartiet
            kan förstå regeringens juridiska resonemang men anser samtidigt
            att det är paradoxalt att regeringen föreslår straffskärpningar
            för brott mot tystnadsplikten samtidigt som samma regering sannolikt
            kommer att lägga fram fler förslag om sekretessbrytande regler
            mellan olika myndigheter, t.ex. för att bekämpa brott. Den redan
            komplicerade lagstiftningen kring sekretess kommer därmed att
            bli ännu mer svårtillämpad för de yrkesgrupper som omfattas av
            reglerna. Uppsåtliga brott mot tystnadsplikten bör självfallet
            straffas. Dock är det enligt vår mening av yttersta vikt att meddelarfriheten
            inte inskränks så som vissa remissinstanser befarar. Vi står därför
            inte bakom regeringens förslag i denna del.
          </p>
          <p xml:id="i-WhUe3sqmCUknrHtXwrPUqw">
            Sammanfattningsvis bör riksdagen avslå proposition 2022/23:106.
            Detta bör riksdagen besluta.
          </p>
          <p xml:id="i-9Kk1FTNYguFhjT1iW4xbjC">
            Regeringen bör återkomma med förslag om en särskild straffskärpningsgrund
            för brott som begåtts mot en person på grund av att han eller
            hon eller någon närstående yrkesmässigt bedrivit nyhetsförmedling
            eller annan journalistik. Detta bör riksdagen ställa sig bakom
            och ge regeringen till känna.
          </p>
          <p xml:id="i-4NTLAZ9MZmcavqjHy8Ks3M">
            Regeringen bör återkomma med förslag om ett stärkt straffrättsligt
            skydd för hälso- och sjukvårdspersonal som arbetar med akutintag
            av patienter. Detta bör riksdagen ställa sig bakom och ge regeringen
            till känna.
          </p>
          <p xml:id="i-QMervzva3gCD4UvRmmPJJA">
            Regeringen bör återkomma med förslag om ett stärkt straffrättsligt
            skydd för räddningstjänstpersonal. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-F7ipqFnbiT7FrnM4EHg6zB" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-H6Tm85J26cYsKxEhbkBofb" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-N6j8Z95oC4HyCxKDvCnMa1" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-SbNwzCQZ9iffgqJeXivyzP" who="i-WEvWjktyzaNccceUjywVYE">
              Frida Tånghag (V)
            </item>
            <item xml:id="i-EUBA37ck8DJBuMoN3h8YkC" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
