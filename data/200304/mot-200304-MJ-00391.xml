<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0391/mot_200304_MJ_0391-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ391 pnr: kd850
          </p>
          <p>
            Motion till riksdagen 2003/04:MJ391
          </p>
          <p>
            av Dan Kihlström och Mikael Oscarsson (kd)
          </p>
          <p>
            Översyn av rovdjurspolitiken
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en omedelbar översyn och ändring av den av
            riksdagen beslutade rovdjurspolitiken. 2. Riksdagen tillkännager
            för regeringen som sin mening vad i motionen anförs om förändring
            av 28 $ jaktförordningen. 3. Riksdagen tillkännager för regeringen
            som sin mening vad i motionen anförs om full ekonomisk ersättning
            vid rovdjursangrepp. 4. Riksdagen tillkännager för regeringen
            som sin mening att begränsad licensjakt tillåts i områden med
            stark koncentration av varg.
          </p>
          <p>
            Motivering
          </p>
          <p>
            Få jaktfrågor engagerar så många medborgare — jägare och icke
            jägare — som rovdjursfrågan. De som bor i områden med stort bestånd
            av de större rovdjuren är oftast mycket kritiska mot den av riksdagen
            antagna rovdjurspolitiken. Sannolikheten för att befolkningen
            i rovdjurstäta områden ska kunna acceptera närvaron av rovdjuren
            ökar om myndigheter och politiker lyssnar och tillgodoser de krav
            på förändringar som finns. Våren 2001 antog riksdagen en sammanhållen
            rovdjurspolitik för att säkerställa att de fem stora rovdjursarterna
            björn, järv, lo, varg och kungsörn långsiktigt ska finnas kvar
            i den svenska faunan. För arter som ännu inte anses ha nått sådana
            antal att deras överlevnad kan anses säkrad i ett längre perspektiv,
            bland annat vargen, fastställdes ett etappmål på 200 vargar eller
            20 föryngringar per år. Enligt beslutet i riksdagen ska, när etappmålet
            nås, en förnyad bedömning av stammens utveckling och den framtida
            förvaltningen av stammen göras. Innan etappmålet är uppnått ska
            skyddsjakt tillåtas i mycket begränsad omfattning. En omedelbar
            översyn av denna politik är nödvändig.
          </p>
          <pb facs="riksdagen-motions-pdf/data/200304/mot_200304_MJ_0391/mot_200304_MJ_0391-0002.pdf"/>
          <p>
            2003/04:MJ391
          </p>
          <p>
            Sedan beslutet togs i riksdagen har mycket hänt, inte minst när
            det gäller antalet tamdjur som skadats eller dödats av varg. Angrepp
            både i Värmland och Uppland har särskilt uppmärksammats. Rättsfall
            i Uppland och Dalsland har gett nytt bränsle i debatten. Jaktförordningen
            är svårtolkad även i en rättssal. Rovdjursforskare menar att dessa
            problem kommer att öka i områden med en tät vargstam. Detta gäller
            i synnerhet Värmland vars vildmark idag troligtvis hyser de flesta
            vargarna i landet. Med den utveckling vi har idag av vargens förökning,
            enligt vissa forskare 20-30 procent, så kommer vi att få en ohållbar
            situation i vissa delar av landet. Av den anledningen är det rimligt
            att ett visst antal djur tillåtes skjutas i vargtäta områden.
            Detta dels för att de på nytt ska få respekt för människan, dels
            för att få en kontrollerad vargstam. En rimlig rovdjurspolitik
            bör innehålla åtgärder för att lösa de konflikter som förekomsten
            av stora rovdjur skapar. Det handlar både om möjligheten att skydda
            egendom och om att ändra reglerna när detta faktiskt behövs. Idag
            finns en stor förtroendeklyfta mellan å ena sidan människor som
            bor i områden där rovdjur förekommer och å andra sidan myndigheter.
            Det finns
          </p>
          <p>
            alla skäl att lyssna på människor som lever i verkligheten med
            rovdjuren alldeles inpå knutarna. Det måste finnas acceptans för
            rovdjursförekomst ute i bygderna om = lagstiftningsåtgärderna
            ska vara meningsfulla. Kristdemokraterna har full förståelse för
            den oro lokalbefolkningen känner. Man har stor erfarenhet och
            kunskap om livsbetingelserna och är ofta starkt motiverad att
            bo, leva och verka i en självvald miljö med de förutsättningar
            som finns lokalt i bygden. En central del av rovdjurspolitiken
            måste vara människans möjlighet att skydda sin egendom vid rovdjursangrepp.
            När ett tamdjur angrips av rovdjur är det inte rimligt att det
            saknas möjlighet att ingripa utan beslut av myndighet. Det är
            viktigt att det gäller både för djur som ingår i
          </p>
          <p>
            näringsverksamhet och för djur som hålls som husdjur. De regler
            som tidigare gällde för skyddsjakt på stora rovdjur bör därför
            införas omgående. Utformningen av den 28:e paragrafen i jaktförordningen
            bör därför förändras, förbättras och förtydligas på denna punkt.
            Formuleringen i paragrafen ska innehålla skrivningar om att ägaren
            eller vårdaren ska få döda en björn, järv, lo eller varg som är
            under direkt angrepp på tamdjuret. Det har förekommit och kommer
            att förekomma i framtiden att djurägare som inte har jägarexamen
            eller vapenlicens drabbas av angrepp av till exempel varg på sin
            fårbesättning. Frågan blir då hur denne ägare ska kunna freda
            sina djur. Lagen säger att djurets ägare eller vårdare har möjlighet
            att skjuta det angripande rovdjuret om villkorstexten i övrigt
            uppfylls. Det måste klargöras om varje djurägare utan vapenlicens
            skriftligen ska ge en ”vårdare”, till exempel en granne med vapenlicens,
            möjlighet att försvara djuren. Mot bakgrund av att staten har
            som mål att upprätthålla livskraftiga rovdjursstammar är det av
            stor vikt att djurägare kompenseras fullt ut för de rovdjursskador
            som inträffar. Detta måste även gälla djur som inte är kopplade
            till näringsverksamhet. Ökade resurser behövs också för uppsättning
          </p>
          <pb facs="riksdagen-motions-pdf/data/200304/mot_200304_MJ_0391/mot_200304_MJ_0391-0003.pdf"/>
          <p>
            2003/04:MJ391
          </p>
          <p>
            av elstängsel och för andra åtgärder som krävs för att möjligheterna
            till djurhållning i områden med stora rovdjur skall kunna garanteras.
          </p>
          <p>
            Stockholm den 5 oktober 2003 Dan Kihlström (kd) Mikael Oscarsson
            (kd)
          </p>
        </div>
      </div>
    </body>
  </text>
</TEI>
