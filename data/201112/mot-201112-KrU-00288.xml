<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00288">
  <teiHeader>
    <fileDesc>
      <titleStmt>
        <title>Ett handslag för folkbildningen</title>
        <author corresp="i-8AtQfc4p9Hm5yajEXEHtE5 i-HxcQkHC9fDSzkJWgvdhDEF">av Thomas Strand och Lena Hallengren (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett handslag för folkbildningen</title>
          <idno type="rdwebb">GZ02Kr288</idno>
          <rs type="number">Kr288</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr288/text</ref>
          <ref type="dokument_url_html">http://data.riksdagen.se/dokument/GZ02Kr288</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr288</ref>
          <ref type="doc">http://data.riksdagen.se/fil/FB0C1FB5-F1A5-41F2-903A-00A63E5BA5C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ra1SYPn81cJXgjgHcdtMpL" type="signed"/>
        <correspContext corresp="i-Ra1SYPn81cJXgjgHcdtMpL">
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-HxcQkHC9fDSzkJWgvdhDEF"/>
        </correspContext>
        <correspAction xml:id="i-N1MFmbMsZmKD9QoDTHtg5b" type="numbering">
          <date when="2011-10-10"/>
        </correspAction>
        <correspAction xml:id="i-7iJwM8XSsJvxkzjeQC5bYJ" type="submission">
          <date when="2011-10-05"/>
        </correspAction>
        <correspAction xml:id="i-KwqcpHL5Cx2oHLfTcDjekX" type="transfer">
          <date when="2011-09-28"/>
        </correspAction>
        <correspAction xml:id="i-Pz6k47qKxzABWJSABJkHWX" type="assigned"/>
        <correspContext corresp="i-Pz6k47qKxzABWJSABJkHWX">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B97fgsqCCGkGYBNgKRuyTZ" type="motBody">
        <div xml:id="i-MKHeGMDuqUDzU8XBm5cXjt" type="motProposal" subtype="förslag">
          <head xml:id="i-YaQ7DnSoTtGVsPZuKqPzt8">
            Förslag till riksdagsbeslut
          </head>
          <p xml:id="i-48Ssvr5S2b2px4QcNzw4CM">
            Riksdagen tillkännager för regeringen som sin mening vad som
            anförs i motionen om att regeringen bör ta initiativ till en överläggning
            med Sveriges Kommuner och Landsting (SKL) om bidragen till folkbildningen.
          </p>
        </div>
        <div xml:id="i-RsQtD4zdpPkp6bjMrxAkse" type="motContent">
          <head xml:id="i-WtUhvpaEcRyt8MruYFwR8E" type="h1">
            Motivering
          </head>
          <p xml:id="i-SgpvAUb88ngWEbmLDeYDsW">
            Svensk folkbildning har under många år spelat en viktig roll
            vad gäller demokrati, lärande och bildning. Tack vare folkbildningens
            verksamhet och pedagogik har många människor fått ny och ökad
            kunskap. Många har fått möjligheter att påverka sin egen livssituation
            och inspirerats till samhällsengagemang. På så sätt har människors
            makt över sina egna liv ökat. Folkbildningens viktiga roll som
            samhällsaktör har inte minskat. Vi tror att dess roll för demokrati,
            lärande och bildning är minst lika viktig idag och i morgon.
          </p>
          <p xml:id="i-KDNnyN8BhNheuaenCVVjzo">
            Folkbildningen vilar på ett orubbligt signum. Den ska vara fri
            och obunden. Det hindrar inte att folkbildningen i sin roll som
            aktör för utveckling och förändring kan ha en nära och god dialog
            med offentliga myndigheter, ideella organisationer och näringsliv.
            Tvärtom, i sin fria och obundna roll kan folkbildningen agera
            kraftfullt med ett underifrånperspektiv. Det är få organisationer
            som når så långt och brett ut i det svenska samhället som folkbildningens
            aktörer. Folkhögskolor och studieförbund kan vara drivkrafter
            för lokal och regional mobilisering och utveckling. Staten har
            utifrån denna grundhållning förstått vikten av att fördjupa samtalet
            om demokrati, lärande och samhällsutveckling genom att stödja
            folkbildningens organisationer med ett generellt statsbidrag och
            med särskilda medel för särskilda satsningar.
          </p>
          <p xml:id="i-WFQd4b7Hw7UBooeD9cNuzn">
            Våren 2006 antog riksdagen en ny folkbildningsproposition Lära,
            växa, förändra (prop. 2005/06:192). I propositionen betonades
            att folkbildningen är en angelägenhet för hela samhället och att
            ansvaret för det ekonomiska stödet till folkbildningen delas mellan
            stat, landsting och kommuner. I den antagna folkbildningspropositionen
            angav regeringen att den hade för avsikt att ta initiativ till
            överläggningar med Sveriges Kommuner och Landsting (SKL) om bidragen
            till folkbildningen. Bakgrunden till denna skrivning var det faktum
            att särskilt kommunernas bidragsgivning till folkbildning minskat
            dramatiskt under en tioårsperiod.
          </p>
          <p xml:id="i-CfWkwXyM4tmukPjqYrob6o">
            En kontinuerlig dialog mellan regeringen och SKL är fortfarande
            lika aktuell och nödvändig. En sammanställning över kommunernas
            bidragsgivning till studieförbunden visar på en mycket negativ
            utveckling. Kommunernas stöd till studieförbunden har sedan 1991
            minskat från 663 miljoner kronor till 353 miljoner kronor år 2010,
            dvs. med drygt 46 procent. Under 2010 var det 18 kommuner som
            inte lämnade något allmänt stöd till studieförbunden. Kommunbidragens
            storlek relaterat till statens bidrag har blivit allt lägre. År
            1992 motsvarade kommunbidraget cirka 55 procent av statens bidrag
            till studieförbunden. År 2009 är motsvarande relation 23 procent.
            Även landstingens och regionernas stöd till studie- och länsbildningsförbund
            fortsätter att minska. Under den senaste femårsperioden har bidraget
            minskat med 4 procent. Däremot är landstingens och regionernas
            bidragsförändringar till folkhögskolornas verksamhet mer marginella.
          </p>
          <p xml:id="i-XEpUf3CJPCAknhcf4axy9r">
            Ovanstående redovisning pekar otvetydigt på att det även i fortsättningen
            är angeläget att säkerställa det offentligas gemensamma ansvarstagande
            för finansiering av folkbildning i Sverige. Regeringens angivna
            ambition i folkbildningspropositionen har fortfarande sin aktualitet.
          </p>
          <p xml:id="i-Jpwb5cgY53jux5hYGzXRqv">
            Ett grundläggande skäl för samhällets stöd till folkbildningen
            är att den bidrar till en demokratisk utveckling av samhället.
            Ett annat viktigt skäl är att folkbildningen bidrar till att ge
            kvinnor och män möjligheter att påverka sin livssituation och
            skapar engagemang för att delta i samhällsutvecklingen. Folkbildningens
            verksamhet utgör också ett viktigt bidrag för att utjämna utbildningsklyftor
            och höja bildnings- och utbildningsnivån i samhället samt bredda
            intresset för och öka delaktigheten i kulturlivet.
          </p>
          <p xml:id="i-9mk949wqCsWxanuyFUAaZD">
            Staten kan självklart inte kommendera vare sig landsting eller
            kommuner att öka sitt ekonomiska stöd till folkbildningen. Men
            regeringen kan ytterligare tydliggöra riksdagens ambition med
            ett delat ansvar för stödet till folkbildningen. Därför bör riksdagen
            ge regeringen till känna att det är angeläget att regeringen tar
            initiativ till en överläggning med Sveriges Kommuner och Landsting
            (SKL) om bidragen till folkbildningen.
          </p>
        </div>
        <div xml:id="i-78RNzUA53hJaE1bMaE8N7J" type="signatureBlock">
          <list xml:id="i-AJdBYDWvJ4tC2v4gAdu4ts">
            <item xml:id="i-3somS73Xq829iet1VFLpze" who="i-8AtQfc4p9Hm5yajEXEHtE5" type="signature">
              Thomas Strand (S)
            </item>
            <item xml:id="i-GgfPYqsjev6LdNck1GoA8T" who="i-HxcQkHC9fDSzkJWgvdhDEF" type="signature">
              Lena Hallengren (S)
            </item>
          </list>
        </div>
      </div>
    </body>
  </text>
</TEI>
