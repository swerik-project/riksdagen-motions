<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-02385">
  <teiHeader>
    <fileDesc>
      <titleStmt>
        <title>Krafttag mot bidragsfusk och felaktiga utbetalningar</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2385 av Linda Lindberg m.fl. (SD)</title>
          <idno type="rdwebb">H9022385</idno>
          <rs type="number">2385</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9022385/text</ref>
          <ref type="dokument_url_html">http://data.riksdagen.se/dokument/H9022385</ref>
          <ref type="dokumentstatus_url_xml">http://data.riksdagen.se/dokumentstatus/H9022385</ref>
          <ref type="docx">http://data.riksdagen.se/fil/D9ABAC56-8DC5-409D-8709-4DD7EE3BF261</ref>
          <ref type="pdf">http://data.riksdagen.se/fil/68FC3716-214E-4F33-BB1F-19DDDC1EDE32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DkJfBmwGTJ6WKt5BM1FvGs" type="signed"/>
        <correspContext corresp="i-DkJfBmwGTJ6WKt5BM1FvGs">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-GvaMdPobsPzh6XNb1PnpTH" type="submitted">
          <date when="2021-10-01"/>
          <time when="18:26:00"/>
        </correspAction>
        <correspAction xml:id="i-UC9Rnp4GCUS2vmrWJFE3aC" type="reviewed">
          <date when="2021-10-01"/>
          <time when="18:47:36"/>
        </correspAction>
        <correspAction xml:id="i-RtwaabcFS3S7UxbkDtNDjF" type="referred">
          <date when="2021-10-14"/>
        </correspAction>
        <correspAction xml:id="i-Hr1fKmSQRMkuKiyTC8ikNZ" type="assigned">
          <date when="2022-10-05"/>
          <time when="11:43:34"/>
        </correspAction>
        <correspContext corresp="i-Hr1fKmSQRMkuKiyTC8ikNZ">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-mJSZi2YLD6egcHo5QRqJz" type="behandlas_i"/>
        <correspContext corresp="i-mJSZi2YLD6egcHo5QRqJz">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FRGrFbwBnj1CdNN4pjjM3Q" type="motHeader">
        <div xml:id="i-THkZjXAJRyxstw5C5yxKrZ" type="motTitle">
          Motion till riksdagen 2021/22:2385 av Linda Lindberg m.fl. (SD)
          Krafttag mot bidragsfusk och felaktiga utbetalningar
        </div>
      </div>
      <div xml:id="i-GzDXHi3Ry8gZKXSnqmXnUt" type="motBody">
        <div xml:id="i-XEfK5za6q4ceDioJkFisbq" type="motProposal" subtype="förslag">
          <head xml:id="i-JigH2sqWUt1kQQq2yjTJG9">
            Förslag till riksdagsbeslut
          </head>
          <list xml:id="i-3pyDfwRLmfy89G39xBg6BG" style="ol">
            <item xml:id="i-3XWFHZzXymL376pNhwtt2t">
              Riksdagen ställer sig bakom det som anförs i motionen om konsekvenser
              vid grova bidragsbrott och tillkännager detta för regeringen.
            </item>
            <item xml:id="i-9Qet3ER7xk9WYcJaMpUtUR">
              Riksdagen ställer sig bakom det som anförs i motionen om att
              biometriska data ska användas för att säkra korrekta utbetalningar
              från Försäkringskassan och Pensionsmyndigheten och tillkännager
              detta för regeringen.
            </item>
            <item xml:id="i-RjoZqAABs5hXiiSk27DCdg">
              Riksdagen ställer sig bakom det som anförs i motionen om den
              nya myndigheten för att förhindra bidragsbrott och bidragsfusk
              och tillkännager detta för regeringen.
            </item>
            <item xml:id="i-5yYczuqHsnFkfNS2zzjuV4">
              Riksdagen ställer sig bakom det som anförs i motionen om tydligare
              nationella riktlinjer för att stoppa bidragsfusk på myndigheter
              och tillkännager detta för regeringen.
            </item>
            <item xml:id="i-JohMRpBmPXZFVrziLfSJJG">
              Riksdagen ställer sig bakom det som anförs i motionen om ökade
              resurser för att stoppa bidragsfusk och tillkännager detta för
              regeringen.
            </item>
            <item xml:id="i-JciT5LEAuMAMPwV63mBfaA">
              Riksdagen ställer sig bakom det som anförs i motionen om skärpta
              rutiner för att stoppa felaktiga utbetalningar till andra länder
              och tillkännager detta för regeringen.
            </item>
          </list>
        </div>
        <div xml:id="i-4MTVCQhZuKKAB8X2SMpkTU" type="motContent">
          <head xml:id="i-3Eh5Y4ueBaz51MYQDfhBQE" type="h1">
            Motivering
          </head>
          <p xml:id="i-4xNJHZmA2o7dFYsWKaEdyM">
            Sverige har i decennier haft ett väl utbyggt välfärdssystem vars
            yttersta uppgift är att tillfälligt eller långvarigt stötta människor
            som av olika anledningar behöver ekonomiskt stöd under livets
            olika faser. Välfärdssystemets tillit bygger dels på medborgarnas
            respekt för systemet, dels på att utbetalningar från systemet
            inte hamnar i orätta händer. Det bör alltså ligga i både medborgarnas
            och politikernas intresse att det finns ett stort fokus på att
            minska bidragsfusk och organiserad brottslighet kring vårt gemensamma
            välfärdssystem.
          </p>
          <p xml:id="i-2y2cPHpgsdpik658z5YQb9">
            Flera regeringar har sedan 2007 genomfört olika utredningar med
            avsikten att lösa problematiken med felaktiga utbetalningar från
            det statliga välfärdssystemet. Allt från slarv och otydliga processer
            hos enskilda myndigheter till organiserad brottslighet ligger
            bakom att det varje år försvinner stora belopp i form av felaktiga
            utbetalningar. Detta med hänseende till privata aktörer men även
            till följd av att kriminella skickligt har anpassat sig till myndigheternas
            regler och lagändringar. Vårt välfärdssystem är upp­byggt på att
            medborgarna lämnar riktiga uppgifter. Detta innebär att varje
            person som är berättigad till våra gemensamma skattemedel har
            en moralisk skyldighet att respektera systemet, vilket gör att
            myndigheterna är helt beroende av uppgiftslämnarens riktighet.
            Bristerna i ett sådant system är uppenbara, inte minst i tider
            då den samhälleliga gemen­skapen och sammanhållningen inte är
            vad den en gång var.
          </p>
          <p xml:id="i-TtXKCe1KdxCbx4jsFMPPZN">
            Missbruk av identitet är en aspekt som särskilts lyfts fram som
            ett växande och allvarligt problem i SOU 2017:37 och Polismyndighetens
            myndighetsgemensamma lägesbild av den organiserade brottsligheten
            2019. FUT-delegationen slutförde under 2019 sin kartläggning och
            uppskattade felaktiga utbetalningar till ca 18 miljarder. Trots
            att det redan har tillsatts två stora utredningar i frågan, tillsattes
            ännu en delegation med start 2021 som ska slutredovisa sitt uppdrag
            under sommaren 2022. Vad som förväntas framkomma utöver de tidigare
            utredningarna återstår att se, men det är tydligt att tidigare
            regeringar och nuvarande regering inte har en aning om hur de
            ska komma till rätta med dräneringen av välfärden.
          </p>
          <head xml:id="i-f84v3zPzC7urYPjDDNe6f" type="h1">
            Säkra utbetalningar genom biometriska data
          </head>
          <p xml:id="i-3jJDwi8N3HxXjZJduJb2hb">
            Redan i de första rapporterna gällande socialförsäkringssystemets
            reformation framgick det att systemet är byggt för att missbrukas.
            Idag 30 år senare har samhället förändrats med globalisering och
            öppna gränser. Vi har en lagstiftning som inte följer med i utvecklingen
            och trots det moderna digitala samhället har våra myndigheter
            begränsade kontrollfunktioner. Den organiserade brottsligheten
            anpassar sig snabbt till kortsiktiga lagändringar och arbetar
            sedan vidare i ostördhet. Enligt Försäkringskassan tar det upp
            till ett och ett halvt år innan myndigheterna upptäcker de mer
            organiserade härvorna. Som ett exempel utnyttjar ligorna fattiga
            EU-medborgare som fraktas hit som boskap för att registrera falskt
            boende och arbete. Sedan lyfts olika sorters bidrag baserade på
            felaktiga uppgifter; i en del fall skeppas de hem direkt efter
            att all nödvändig admini­stration är på plats. Det finns flera
            typer av identitetsmissbruk och ändlösa brottsfall med hänsynslöst
            utnyttjande där man i ett enskilt fall använt sig av barn. Men
            också fall där ungdomar lånar ut sina identiteter till brottslingar
            för att betala av skulder m.m. I Polismyndighetens myndighetsgemensamma
            lägesrapport 2019 lyfts välfärdsbrottslig­heten upp som en av
            de mest allvarliga. Det går idag att dyka upp vid gränsen med
            ett europeiskt pass, registrera falskt boende och falskt arbete
            och därefter få tillgång till det svenska socialförsäkringssystemet
            och sedermera pension förutsatt att ingen blir upptäckt.
          </p>
          <p xml:id="i-Y9UtPMace4QzSFkE4ja3Tx">
            I ett led för att motverka detta har det på senare tid höjts
            röster gällande ett utökat användande av biometriska data för
            att kunna knyta en person till en entitet. När ett fingeravtryck
            väl är inne i systemet kan fingeravtrycket knytas till en viss
            person, och kan inte användas i framtida missbruk. I Försäkringskassans
            remissvar på SOU 2019:14 Ett säkert statligt ID-kort – med e-legitimation,
            framgår det att ett statligt id-kort med biometriska data är tämligen
            verkningslöst utan uppföljande kontrollfunktioner, då det idag
            är fri bevisföring som gäller vid identifikation med kontakt med
            myndigheter. Detta indikerar att det är fullt möjligt att fortsätta
            använda falska identiteter, även om biometriuppgifter införs på
            id-kort. Men även användandet av någon annans e‑legitima­tion
            fortsätter, utan möjlighet till kontrollfunktioner.
          </p>
          <p xml:id="i-Pd4Wn9j7sfDth3wxZewVP1">
            Portugal använder sedan 2014 en bättre lösning med sitt ”Cartão
            de Cidadão”. Kortet används bland annat för identifikation och
            tillgång till landets sociala trygghetssystem. Myndigheterna använder
            en s.k. match-on-card-teknologi för avläsning av biometriska data,
            vilket innebär att informationen om fingeravtryck aldrig lämnar
            kortet men ändå kan användas för att identifiera innehavaren.
            Den svenska lagstiftningen och välfärds­systemets uppbyggnad följer
            inte med i samhällsutvecklingen. Vi vill därför uppdra åt regeringen
            att återkomma med ett förslag om biometriska data på det nationella
            id-kortet.
          </p>
          <head xml:id="i-4cZM9RdYUKxF4Tv3TQbyTH" type="h1">
            Konsekvenser vid grova bidragsbrott
          </head>
          <p xml:id="i-DEdrTdfz1jTFaEaZAMQWyZ">
            Under åren har de som lämnat oriktiga uppgifter vid ansökan om
            bidrag vid någon av landets myndigheter ökat och antalet inkomna
            brottsmisstankar har ökat avsevärt. Under perioden 2009–2018 ökade
            antalet inkomna brottsmisstankar med cirka 75 procent, och då
            är mörkertalet stort. I Försäkringskassans årsrapport för 2020
            framkommer det att av 27 000 kontrollutredningar så ledde ungefär
            var femte till polisanmälan. Vidare slog Försäkringskassan 2020
            rekord i återkrav med ca en miljard kronor vid bidragsbrottslig­het.
            Det visar på att legitimiteten i välfärdssystemet är skadad och
            att systemet är synnerligen sårbart.
          </p>
          <p xml:id="i-AumBDp5HkK4jkD8oRKgGks">
            Riksdagen beslutade om ett antal lagskärpningar i syfte att stärka
            det rättsliga skyddet för det svenska välfärdssystemet när regeringens
            proposition Ett starkare skydd för välfärdssystemen hanterades
            (prop. 2018/19:132). Att bland annat underrättelse­skyldigheten
            utökades till att nu omfatta fler myndigheter är oerhört viktigt
            i strävan att minska bidragsbrotten. Sverigedemokraterna anser
            att utöver de lagskärpningar som gjordes ska påföljden för grov
            bidragsbrottslighet vara rejält kännbar. Det ska inte vara möjligt
            att organisatoriskt och systematiskt lura det svenska välfärdssystemet
            på enorma summor och sedan ha rätt till bidrag. En rimlig påföljd
            som står i proportion till brottets allvar ska vara att en person
            som döms för grov bidragsbrottslighet blir avstängd från välfärdssystemet
            åtminstone under en begränsad tid. Grova bidragsbrott handlar
            om de fall där en eller flera personer svindlat systemet på stora
            summor, där tillvägagångssättet varit bedrägeri i stor och systematisk
            omfattning. Det skulle skapa ett till orosmoment för bidragsfuskare
            då det inte längre bara rör sig om hårdare straff utan även risken
            för att i framtiden under begränsad tid stängas av från att ha
            rätten att söka de bidrag som erhållits på felaktiga grunder.
          </p>
          <head xml:id="i-7zDFLmZ9tEYsjtEj9eygqv" type="h1">
            Den nya myndigheten för att förhindra bidragsfusk och bidragsbrott
          </head>
          <p xml:id="i-U3FkTUgSjL7WDwPCKzeDWA">
            Sverigedemokraterna ställer sig positiva till att regeringen
            nu skapar en ny myndighet för att förhindra bidragsbrott och bidragsfusk.
            Sverigedemokraterna har tidigare påtalat behovet och har ställt
            oss positiva till förslaget i statens offentliga utredning 2020:35
            om att starta en myndighet för utbetalningskontroll. En sådan
            myndighet skulle kunna bidra till att Sverige på ett effektivare
            sätt säkerställer att pengar hamnar där det är avsett. Utredningen
            lyfter upp att samhällets uppfattning och tillit till välfärdssystemet
            är en minst lika viktig aspekt som systemets funktion, vilket
            regeringen måste ta hänsyn till. Flera utredningar hos berörda
            myndigheter, Brå och SOU:er har visat att allmänhetens förtroende
            för välfärdssystemet har blivit allvarligt skadat till följd av
            de olika skandal­erna kring välfärdssystemet och brottslighet.
            Men det framgår också i SOU:er samt i Brås utredningar att det
            utöver komplicerade regelverk och policys också förekommer ett
            utbrett ”slarv” på myndigheterna. Detta till följd av ökade krav
            på snabbare hand­läggning och effektivitet. Men också politiska
            påtryckningar med krav på att vissa ersättningar och bidrag ska
            betalas ut snabbt, vilket medför att handläggaren helt enkelt
            inte har tid att kontrollera om uppgifterna verkligen stämmer.
            Men det förekommer också att kontrollfunktionen är nedprioriterad
            från myndigheternas sida av olika anledningar och att det i vissa
            fall saknas mål för hur deras funktion skall fungera.
          </p>
          <p xml:id="i-Nx8MhbdmRmndjmaoHyWGX3">
            Digitaliseringen har medfört att det delvis blivit enklare att
            ansöka om bidrag och stöd men det har samtidigt öppnat upp för
            felaktigheter och möjligheter för kriminella aktörer utomlands.
            Oftast gäller det felaktigheter med olika typer av intyg som lämnas
            in med felaktiga uppgifter i kombination med att personen skickar
            andra typer av uppgifter till andra myndigheter.
          </p>
          <p xml:id="i-8AbiSd5H97xbif2Fb4h8Ja">
            Det utredningen föreslår bör stärka den myndighetsgemensamma
            kontroll­funktionen, genom att arbetsbördan till viss del flyttas
            över på den nya myndigheten som med rätt förutsättningar på ett
            effektivt sätt kan utföra kontrollfunktioner och kvalitetssäkra
            utbetalningar. De enskilda myndigheterna är fortfarande ansvariga
            för uppföljning och brottsutredande verksamhet tillsammans med
            Polismyndigheten. Utbetalning av försörjningsstöd är en uppgift
            för kommunerna och där ligger också utrednings- och rapporteringsansvaret
            för bedrägerier. Vidare framgår det av utredning­en att det finns
            en långsiktig förhoppning att ansluta kommunerna till detta system.
            Sverigedemokraterna vill därför att regeringen skyndsamt återkommer
            med en proposi­tion för upprättandet av myndigheten för utbetalningskontroll.
          </p>
          <head xml:id="i-DpVJLcjtrorjQtvUsWum1H" type="h1">
            Nationella riktlinjer till berörda myndigheter
          </head>
          <p xml:id="i-H3LTNbYqPmzYSsDfeC3MJJ">
            Av SOU 2020:35 framgår det tydligt att myndigheterna har begränsade
            möjligheter till brottsutredande verksamhet. Detta gäller primärt
            Försäkringskassan, Skatteverket, Inspektionen för vård och omsorg
            och Pensionsmyndigheten. Det skiljer sig inte enbart mellan myndigheterna
            utan även internt och mellan kontor. Varje kontor har egna policys
            och inriktningar på hur mycket resurser som läggs på brottsutredande
            verksam­het. Den brottsutredande verksamheten handlar om att upptäcka
            felaktiga uppgifter och försvåras av flera olika parametrar som
            ställer höga krav på handläggarna. Vi är av den uppfattningen
            att detta är ett område som regeringen måste göra ett krafttag
            inom. Regeringen har visserligen gjort vissa tillfälliga riktade
            satsningar mot bland annat Försäkringskassan, men vi anser inte
            att dessa är tillräckliga. Regeringen bör skyndsamt ta fram tydliga
            nationella riktlinjer i regleringsbreven till berörda myndigheter
            gällande brottsutredande verksamhet kopplat till bedrägeri och
            organiserad brottslighet.
          </p>
          <p xml:id="i-8wC8zj1MACbtv935TJnBc">
            För att upptäcka fusk och upptäcka felaktiga utbetalningar bör
            regeringen också ta fram tydligare riktlinjer och bättre förutsättningar
            för samverkan och utbyte av uppgifter mellan myndigheter såsom
            Försäkringskassan, Pensionsmyndigheten, Inspektionen för vård
            och omsorg och Skatteverket.
          </p>
          <head xml:id="i-MkuAxzxKJDkqg6CmEaaPH2" type="h1">
            Stärkta resurser
          </head>
          <p xml:id="i-GUfARYLx2YpDp7vM9NJsHK">
            En förutsättning för att stoppa bidragsfusk och brottslighet
            är också att myndigheterna tilldelas de resurser och den kapacitet
            som krävs för att bekämpa bidragsbrottslighet. Försäkringskassan
            framhåller exempelvis i sitt budgetunderlag att felaktiga utbetalningar
            från socialförsäkringen är omfattande, och en stor del av dem
            är avsiktliga. Försäkrings­kassan behöver därför bli ännu bättre
            på att identifiera och utreda organiserade och systematiska bidragsbrott.
            För att komma till rätta med problemet lyfter Försäkrings­kassan
            fram att det krävs resurser till ökad utredningskapacitet och
            till digitala lösningar för bland annat informationshämtning.
            Det krävs även utökade resurser för att hela beslutsprocessen
            om återkrav och åtgärder för indrivning ska kunna hanteras under
            kortare tidsperiod, vilket i grunden alltså är ett kapacitetsproblem.
            Hela kedjan från upp­täckt till åtgärd behöver fungera, och därför
            behöver såväl kontroll och återkrav som fordringshantering stärkas
            enligt Försäkringskassan. En bristande it-infrastruktur har också
            lyfts upp som problematisk, där även andra myndigheter utöver
            Försäkrings­kassan dras med gamla system och omoderna processer.
          </p>
          <p xml:id="i-Fbonq5Jtu2vA7gCUc7xUoT">
            Sverigedemokraterna anser därför att regeringen skyndsamt ska
            tillgodose de ekonomiska förutsättningar som krävs för att berörda
            myndigheter som Försäkrings­kassan, Pensionsmyndigheten, Skatteverket
            och Inspektionen för vård och omsorg ska kunna förebygga och stoppa
            felaktiga utbetalningar över en längre tidsperiod med tydliga
            mål. Dessa åtgärder kommer också på sikt att leda till minskade
            utgifter eftersom felaktiga utbetalningar kostar staten ca 18
            miljarder om året.
          </p>
          <head xml:id="i-EZC9JVZXNZhqzLdQNst5XE" type="h1">
            Skärpta rutiner för att stoppa felaktiga utbetalningar till andra
            länder
          </head>
          <p xml:id="i-SLMyuACoSxhBeC6nZUiNd9">
            Felaktiga utbetalningar till andra länder är ett återkommande
            problem som likt de flesta välfärdsbrott är svårt att upptäcka
            och beivra. De senaste åren har det framkommit flera fall av bedrägerier
            och bidragsfusk där personer tillskansat sig bidrag. Det förekommer
            också att personer flyttar tillbaka till sina hemländer utanför
            EU och fortsätter att lyfta svenska bidrag. Bedrägerier och organiserad
            brottslighet mot det svenska välfärds­systemet är allvarlig brottslighet
            som dels har ekonomiska konsekvenser, dels under­gräver medborgarnas
            förtroende för systemet. Av SOU 2020:35 framgår att det utöver
            den organiserade brottsligheten också förekommer oavsiktliga utbetalningar
            till utlandet. Det svenska folkbokföringssystemet är komplicerat
            och människor har ibland flera adresser registrerade på sig själva.
            Detta ställer ökade krav på myndigheternas eget ut­redningsarbete
            och återkommande kontroller. För att sätta detta i perspektiv
            så framgår det att det görs utbetalningar från vårt välfärdssystem
            till ca 170 länder. I Försäkrings­kassans senaste rapport ”Felaktiga
            utbetalningar till barnfamiljer som inte bor i Sverige” (PM 2021:1)
            framkommer anmärkningsvärda uppgifter.
          </p>
          <p xml:id="i-Ci6oMoCcKGZpNVdeZFPMVp">
            Dels uppskattar myndigheten att ca 6 000–12 000 barn lämnar landet
            per år utan att information gällande ny bostadsort lämnas, men
            också att processen mellan kommuner, regioner och myndigheter
            har en del brister. Felaktiga utbetalningar till följd av att
            föräldrar antingen missar eller inte anger flytt är ett allvarligt
            problem eftersom det primärt kan tyda på att barn utnyttjas, lever
            i misär eller förs ut ur landet av andra orsaker. Men också att
            det är ett enkelt sätt att tillskansa sig bidrag då det tar lång
            tid för myndigheterna att utreda. Trots att både kommuner, regioner
            och myndigheter har en etablerad grund för säker kommunikation
            genom it-lösningar och myndighetsgemen­samma program, brister
            denna tillsyn och process.
          </p>
          <p xml:id="i-EbAZEv2JUYy6VE4SfxdSa5">
            Sekretesslagstiftningen gällande offentlighets- och sekretesslagen
            (2009:400) 10 kap. 2 § OSL samt lagen om underrättelseskyldighet
            vid felaktiga utbetalningar (2008:206) bör utvidgas till att gälla
            regioner och den behöver samspela med hälso- och sjukvårdslagens
            bestämmelser. Utöver detta bör regeringen också tillsätta en tillfällig
            nationell arbetsgrupp med mål att arbeta tillsammans med myndigheter
            och kommuner för att åtgärda de glapp som finns i processen. En
            lagändring gällande det bosättnings­baserade regelverket är en
            långsiktig lösning, men samtidigt påvisar rapporten också behovet
            av en kortsiktig lösning vilken utgår från lagen om underrättelseskyldighet
            där det ekonomiska stödet eller bidraget tillfälligt dras in så
            fort en misstanke är upprättad/rapporterad tills ärendet är färdigutrett
            och beslut taget. Ytterligare lösningar är också att bidrag ska
            kvitteras genom besök på myndighet innan utbetalning, i synnerhet
            i de fall då tveksamhet råder. En förutsättning för detta är också
            ett närmare samarbete och enklare tillgång till varandras uppgifter
            mellan myndigheter som Försäkringskassan, Skatteverket och Migrationsverket.
            Vi vill uppdra åt regeringen att i enlighet med ovanstående motivering
            ta fram konkreta förslag på skärpta rutiner för att stoppa felaktiga
            utbetalningar till andra länder.
          </p>
        </div>
        <div xml:id="i-6hRyGX3hZkpuvNcHqX8RvG" type="signatureBlock">
          <list xml:id="i-FXf5iYinR6NTqrCks91Yim">
            <item xml:id="i-GSDhWdzEqRNJgBnb61KMvi" type="signature">
              Linda Lindberg (SD)
            </item>
            <item xml:id="i-RNz15iBaRigwCrydn1k1S7" type="signature">
              Julia Kronlid (SD)
            </item>
            <item xml:id="i-Lc5pYiRi5ASXtgKRZXuwiH" type="signature">
              Jonas Andersson i Skellefteå (SD)
            </item>
            <item xml:id="i-DgAQwUiQ5zbiCqKpmUDVyD" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
