<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__195/mot_1954__ak__195-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 195.
          </p>
          <p>
            Nr 195.
          </p>
          <p>
            Av fru Sjöstrand m. fl., angående sinnessjukvården inom privata
            hem och anstalter.
          </p>
          <p>
            En mindre del av sinnessjukvården i vårt land bedrives inom privata
            hem och anstalter. Dessa hem står under inspektion av hjälpverksamhets-
            överläkaren inom distriktet samt av överinspektören för sinnessjukvår-
            den i riket. Till varje sådant privat vårdhem skall vara knuten
            en läkare på orten, och i hemmet skall finnas en sjuksköterska,
            antingen denna är ägarinnan till hemmet eller en anställd. Den
            som sätter upp ett hem av- sett för högst fem patienter behöver
            endast göra en anmälan därom till medicinalstyrelsen. Är hemmet
            avsett för flera patienter än fem, skall inne- havaren ansöka
            hos medicinalstyrelsen om tillstånd att få driva ett sådant privat
            vårdhem för sinnessjuka. I intetdera fallet behöver föreståndaren
            eller föreståndarinnan äga nå- gon kompetens för sin uppgift.
            Vi är dessa hem mycken tack skyldiga för den avlastning från den
            stat- liga sinnessjukvården, som deras arbete utgör, och i allmänhet
            bedrives denna vård utan anmärkningar från inspektionens sida.
            Det vore emeller- tid icke för mycket begärt, att personer, som
            sysslar med så ömtåliga fall som nervsjuka personer utgör, hade
            fått någon slags utbildning för detta grannlaga och ömtåliga arbete.
            Forskning och vetenskap går ständigt fram- åt även på detta område,
            och en mycket större procent anses numera kunna bli friska än
            förr. Man bör kunna fordra, att såväl de sjuka som deras an- höriga
            får erfara den trygghet, som ligger i att den person, som har
            ansvar för de sjukas skötsel, vet något om hur han eller hon skall
            tillvarataga alla möjligheter för att återställa patienternas
            hälsa. Det är inte lätt att i dessa sjuksköterskebristens tider
            få en kompetent sjuksköterska att åtaga sig en sådan anställning,
            som icke ger pensionsrätt, och åtar hon sig den för någon kortare
            tid, står hemmet ofta ganska snart utan denna kraft. Hur denna
            önskade kompetens skall erhållas kan diskuteras. En enkel utbildning
            borde innehålla både praktisk och teoretisk kunskap och kunde
            möjligen förläggas till statens sinnessjukhus, där såväl någon
            läkare som sjuksköterska borde ge handledning åt dessa speciella
            elever. I den teore- tiska kursen borde bland annat ingå psykologi
            och psykiatri. Liksom distriktssköterskor och barnmorskor borde
            även dessa föreståndarinnor någon gång inkallas till kompletteringskurser
            för att få en aning om den utveckling, som sker på sinnessjukvårdens
            område. En sådan komplette- ringskurs borde kunna ordnas ganska
            snart och för relativt ringa kostnad.
          </p>
          <pb facs="riksdagen-motions-pdf/data/1954/mot_1954__ak__195/mot_1954__ak__195-002.pdf"/>
          <p>
            Motioner i Andra kammaren, nr 195. 15
          </p>
          <p>
            Utan att på något sätt anmärka på den inspektion av den privata
            sinnes- sjukvården, som redan finns och som fyller en viktig uppgift,
            skulle man ändå önska få denna utökad med någon ytterligare kraft,
            som oftare kunde vara dem till nytta. En sådan person skulle vara
            knuten till varje distrikt. Hon skulle kunna kallas sjuksköterskeinspektris,
            konsulent eller annan lämplig benämning. Hennes uppgift skulle
            vara att ständigt resa runt inom distriktet (upptagningsområdet),
            positivt stödja och råda hemmets ledning, hjälpa innehavaren att
            höja trivseln på hemmen samt att göra det bästa och klokaste för
            patienterna, taga initiativ till arbetsterapi av olika slag, se
            till att personalen genomgående är lämplig för sin uppgift och
            har goda vitsord. Den föreslagna inspektrisen borde också vara
            med om att planera praktiken för blivande kuratorer och arbetsterapeuter,
            så att någon del av denna förlades till dessa privata hem, vilka
            kuratorerna ibland har allt- för ringa kunskap om. Inspektrisens
            utbildning bör omfatta såväl fullständig kurs för sjuk- sköterska
            beträffande både kropps- och sinnessjukvård som sjukhusad- ministration.
            I anledning av det anförda hemställes,
          </p>
          <p>
            att riksdagen måtte i skrivelse till Kungl. Maj:t föreslå utredning
            dels angående behovet av kompetens för dem, som har för avsikt
            att sätta upp hem för sinnessjuka, dels tillsättande av en sjuksköterskeinspektris
            för varje distrikt för positiv rådgivning och stöd för såväl hemmen
            som patienterna samt dels om anordnande av kompletteringskurs
            för dem som redan driva privata hem för sinnessjuka.
          </p>
          <p>
            Stockholm den 27 januari 1954. Helga Sjöstrand. Nancy Eriksson.
            Edith Liljedahl.
          </p>
          <p>
            Gerda Höjer. Harald Hallén.
          </p>
        </div>
      </div>
    </body>
  </text>
</TEI>
