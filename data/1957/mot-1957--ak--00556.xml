<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__556/mot_1957__ak__556-001.pdf"/>
      <div type="motHeader" xml:id="i-8Kwnn8R4rXy2jySoJDeHyw">
        <div type="motTitle" xml:id="i-ByWeVAPkrh8LfE3fejP8EL"/>
        <div type="motSubmissionInfo" xml:id="i-CoBEWgDSo6vLXhjBMfXhRi"/>
      </div>
      <div type="motBody" xml:id="i-X2T36BMiWrgNYPRaAa4mrN">
        <div xml:id="i-HDMrfQCFTTwYPRTBzKopG">
          <p xml:id="i-SNnZZVeLgirSwaxJq1qwGe">
            12 Motioner i Andra kammaren, nr 556 år 1957
          </p>
          <p xml:id="i-JqTcxAQM6chetweQsHxiA3">
            Nr 556
          </p>
          <p xml:id="i-bMotDpAGZifEgVGXKDB9s">
            Av fru Eriksson i Ängelholm m. fl., i anledning av Kungl. Maj:ts
            proposition, nr 103, angående anslag till vissa byggnads- arbeten
            vid statens sinnessjukhus m.m. för budgetåret 1957/58.
          </p>
          <p xml:id="i-XQzJEcpCB43taZLDCwjnyj">
            I proposition nr 103 föreslås vissa ändringar inom sinnessjukvården.
            Bland planerna föreslås omändring av Kronprinsessan Vicktorias
            kustsanatorium i Vejbystrand till sjukhus för psykiskt efterblivna
            vanföra patienter. Det finns mycket som talar mot att detta förslag
            genomföres. Vad vi mest vill invända mot är de höga kostnader
            för vårdplatser, som skulle bli följden. Före år 1955 var det
            av medicinalstyrelsen för kustsanatoriet fastställda vårdplats-
            antalet 259, vilket antal fr. o. m. sistnämnda år ändrades till
            215, varav i egent- liga sjukhusbyggnaden 191. Genom den ombyggnad,
            som anses nödvändig för att kunna vårda sinnesslöa patienter,
            kommer antalet vårdplatser inom egent- liga sjukhusbyggnaden att
            uppgå till 113. Denna minskning kommer sig av att sinnesslöa patienter
            måste vårdas inom slutna avdelningar, varför på varje avdelning
            måste anordnas matplats och badrum samt ökat utrymme att vistas
            i. Alla dessa utrymmen måste tagas av avdelningarnas vårdutrymmen.
            Förlusten i vårdplatser skulle alltså uppgå till 78 platser, vilken
            förlust genom den före- slagna ombyggnaden kommer att bli permanent,
            även om anstalten i framtiden skulle få annat klientel än det
            föreslagna. År 1956 vårdades vid kustsanatoriet i genomsnitt 143
            patienter för en dag- kostnad av kr. 33:25. Medicinalstyrelsen
            har i sina kostnadsberäkningar kommit fram till att dagkostnaden
            skulle uppgå till kr. 29:—. Denna sänkning skulle åstadkommas
            främst genom begränsning av personalstyrkan, huvudsakligen ekonomipersonalen.
            Vi har svårt att förstå, vilken ekonomipersonal som skulle kunna
            tagas bort. Byggnaderna är desamma och behöver samma vård och
            skötsel som tidigare. Eventuellt kommer fastighetsunderhållet
            de första åren efter ombyggnaden att kunna hållas nere men kommer
            senare åter att stiga till nuvarande nivå. Ombyggnaden omfattar
            även installation av oljeeldning i pann- centralen, men därmed
            kan icke någon personalbesparing erhållas, eftersom pannor under
            tryck fordrar ständig tillsyn och icke får lämnas utan bevakning.
            Personalen i kök och tvätt kan icke minskas under det antal, som
            var anställda under år 1956; tvärtom får man räkna med olika utspisningsstat
            för patienter och personal. Tvättmängden kommer att öka, då sinnesslöa
            patienter dels för- orenar mera, dels kommer att ha sjukhuskläder
            som skall tvättas och lagas. De nuvarande patienterna använder
            egna kläder. Personalen i trädgård och Jordbruk, svinstall och
            bandageverkstad anställes icke i större antal än som är lönande
            för verksamheten.
          </p>
          <pb facs="riksdagen-motions-pdf/data/1957/mot_1957__ak__556/mot_1957__ak__556-002.pdf"/>
          <p xml:id="i-DVMoLPPCC1pNumwoFZs3o">
            Motioner i Andra kammaren, nr 556 år 1957 13
          </p>
          <p xml:id="i-BTqc7ci9UHaLj89QyjaFNp">
            Vi har därför svårt förstå hur man skall kunna minska 1956 års
            utgiftssiffra, cirka 1740 000 kronor, allra helst som överenskommelse
            träffats om höjning av lönerna för all personal. En beläggning
            med i medeltal 113 patienter per dag eller 41 245 vårddagar per
            år skulle alltså innebära en dagkostnad å kr. 42:24, en förhöjning
            alltså på ungefär 9 kronor per dag och patient. Som jämförelse
            kan nämnas att dagkostnaden på Vipeholm uppgår till kr. 14:61.
            Medicinalstyrelsens uträkning av dagkostnaden grundar sig endast
            på för- modanden att personalstyrkan kan begränsas. Säkra siffror
            kan endast erhållas efter ingående undersökningar på platsen.
            Det vore lämpligare att söka andra utvägar för anskaffande av
            nödvändiga vårdplatser för psykiskt efterblivna, exempelvis på
            anstalter, som ligger på sådana platser, där de är mera undandragna
            allmänhetens insyn och där änd- ringar icke behöver vidtagas,
            som medför förlust av vårdplatser. Den av medicinalstyrelsen påtalade
            underbeläggningen vid kustsanatorierna skulle kunna hävas, om
            annat lämpligt klientel kunde jämsides med nuvarande patienter
            vårdas där. Under senare tid har kustsanatorierna erbjudits mottaga
            ett betydande antal MS-patienter för efterbehandling. Detta antal
            skulle vara tillräckligt stort för att fylla de platser, som icke
            nu belägges med tbe- eller poliopatienter. Vi får därför anhålla,
            att riksdagen vid sitt ställningstagande till användningen av
            Kronprinsessan Victorias kustsanatorium i Vejbystrand ville ta
            hänsyn till vad ovan anförts samt till de skrivelser, som in-
            kommit i ärendet, och överväga om det är ekonomiskt försvar- bart
            och beträffande vårdplatsförlusten lämpligt samt i övrigt tillrådligt
            att genomföra den i propositionen nr 103 föreslagna ändringen
            av verksamheten vid kustsanatoriet.
          </p>
          <p xml:id="i-3Cm6VLdD91cV6TQSQF7nqK">
            Stockholm den 26 mars 1957 Etty Eriksson Jöns Nilsson Gunnar
            Engkvist
          </p>
          <p xml:id="i-UtALbuKtk5h12gak2d4mxS">
            Lena Renström-Ingenäs Christer Olofson
          </p>
        </div>
      </div>
    </body>
  </text>
</TEI>
