<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00418">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__418/mot_1946__ak__418-001.pdf"/>
      <fw xml:id="i-FSxDUfM8gXvfH7srK4ziKc">
        2 Motioner i Andra kammaren, nr 418.
      </fw>
      <div xml:id="i-T3rfGz2tUEj6rNY9wTYXWP" type="motHeader">
        <div xml:id="i-MX2NfVEoBY5htFg1scxcXY" type="motTitle"/>
        <div xml:id="i-TCgS7gkYnz5e7UZe6KaCdV" type="motSubmissionInfo"/>
      </div>
      <div xml:id="i-XU327QoFVotQKvsnNYK32c" type="motBody">
        <div xml:id="i-KoJYsRSMud91BJ1Yjz3S3e">
          <p xml:id="i-UDqoQLssXqATgJvkWAMndJ">
            Nr 418.
          </p>
          <p xml:id="i-HFu3usz5K91cZ3AYrWjHCm">
            Av herr Ståhl m. fl, i anledning av Kungl. Maj:ts proposition,
            nr 183, angående anslag till stipendier åt lärjungar vid högre
            läroanstalter m. m.
          </p>
          <p xml:id="i-HqdYAsviSqZWGKtfehnyd1">
            I Kungl. Maj:ts proposition nr 183 angående anslag till stipendier
            åt lärjungar vid högre läroanstalter m. m. föreslås utvidgade
            stipendiemöj- ligheter för studiebegåvade ungdomar såväl från
            landsbygden som från skolorter. Av det förslagsanslag på 4500
            000 kronor, som i propositionen föreslås till stipendier åt lärjungar
            vid högre läroanstalter, äro 2 miljoner kronor avsedda att utgå
            utan behovsprövning såsom grundstipendier på 500 kro- nor per
            elev och läsår till landsbygdsungdom för inackordering, dagliga
            resor och frukostmål. Högst 2,5 miljoner kronor föreslås till
            behovsprö- vade stipendier på högst 540 kronor per elev och läsår.
            Dessa behovsprö- vade stipendier skola stå till förfogande för
            icke endast obemedlade studie- lämpliga lärjungar från landsbygden
            utan även för lärjungar med hem- vist på skolorten. Departementschefen
            uttalar i anslutning till sin tillstyrkan av 1940 års skolutredningsförslag
            i fråga om dessa stipendier, att stipendiesystemet blir klarare
            och enklare i tillämpningen genom de i propositionen före- slagna
            normerna. Emellertid synes man i de ingivna yttrandena och i själva
            propositio- nen ha förbisett det motsatsförhållande, som kommer
            att uppstå mellan de elever, som tilldelas dessa stipendier, och
            de elever, som tillerkännas stipendier för genomgång av korrespondensrealskolorna
            på landsbygden. Medan de förra enligt propositionen skulle kunna
            erhålla dels stipendier utan behovsprövning på 500 kronor per
            läsår (landsbygdsbarn) och dels stipendier efter behovsprövning
            på 540 kronor per läsår (landsbygds- och skolortsbarn), står endast
            ett begränsat antal stipendier efter behovspröv- ning på omkring
            300 kronor per läsår till förfogande för landsbygdselever i korrespondensrealskolorna.
            Det är att vänta, att föräldrar och målsmän till elever i korrespondens-
            skolorna komma att finna, att deras icke obetydliga ekonomiska
            uppoff- ringar och deras initiativ för att bereda sina barn högre
            skolutbildning på själva hemorten rönt föga erkännande av statsmakterna,
            om deras barn skulle komma i sämre situation i avseende på stipendiemöjligheter
            än lär- jungar i skolorterna, som skulle komma att erhålla väsentligt
            högre sti- pendier.
          </p>
          <pb facs="riksdagen-motions-pdf/data/1946/mot_1946__ak__418/mot_1946__ak__418-002.pdf"/>
          <fw xml:id="i-Jx8wzVHdUDWfjSpa1N8hgG">
            Motioner i Andra kammaren, nr 418. 3
          </fw>
          <p xml:id="i-GNxk64hKsgtm4KdaSGAKwa">
            Motivet till inrättandet av dessa landsbygdens korrespondensrealskolor
            behöver här säkerligen icke närmare utvecklas. Emellertid bör
            framhållas, att ett väsentligt skäl för dessa skolors tillkomst
            var den naturliga och be- fogade önskan att få behålla barnen
            i hemmet och i hemorten så länge som möjligt under studietiden.
            Detta så mycket mer, som de barn det här gäl- ler i allmänhet
            befinna sig i en ålder, då deras uppfostran och karaktärs- daning
            bör ledas av föräldrarna. Bekant är, att föräldrar och målsmän
            vid dessa skolor i en skrivelse till departementschefen understrukit
            dylika syn- punkter. Efter avslutad utbildning söka de sig i stor
            utsträckning arbets- anställningar i annan miljö, och härigenom
            går en stor del av landsbyg- dens kanske mest begåvade ungdom
            förlorad för den egna hembygden, där den skulle ha kunnat göra
            en betydelsefull insats på olika områden. Om landsbygdsungdomens
            utbildning huvudsakligen kunde förläggas till hembygdens miljö,
            skulle de unga starkare knytas till denna, och deras intresse
            för hembygden och dess arbetsliv och förhållanden skulle icke
            komma att försvagas genom den dagliga beröringen med livet på
            tätorter. Så ha landsbygdens företrädare resonerat, och deras
            önskemål ha realise- rats i korrespondensrealskolor på många platser
            i vårt land. Dessa äro be- lägna i elevernas hembygd, och värdet
            av detta förhållande har understru- kits i uttalanden, som gjorts
            av erfarna kommunalmän, pedagoger, föräld- rar och målsmän och
            i olika sammanhang även av 1940 års skolutredning. Under den tid,
            skolorna varit i verksamhet, ha de vid deras startande ut- talade
            förhoppningarna infriats. För de bygder, där de verkat, ha de
            blivit kulturinstitutioner, som dragit ungdomens intresse till
            allvarligt syftande studiearbete och kunnat hävda landsbygdsungdomens
            likavärde med tät- orternas i avseende på intellektuell standard
            och möjligheter att utveckla denna. Examensresultaten från dessa
            skolor ha också mer än väl motsva- rat även högt ställda förväntningar.
            Ett bifall till propositionen i dess nuvarande form skulle, anse
            vi, sna- rast stimulera flykten från landsbygden, en företeelse
            som statsmakterna på grund av dess sociala vådor eljest sökt bekämpa.
            Departementschefen anför, att de föreslagna nya grunderna för
            utgående av stipendier till lands- bygdens ungdom böra kunna medföra
            en viss begränsning särskilt av kor- respondensinstitutens realskolor
            på landsbygden, men om detta utta- lande skall tolkas så, och
            de nya normerna skola få den effekten, att lands- bygdsungdomen
            på de platser, där nu realskoleutbildning finnes på hemorten,
            skall stimuleras att söka sig till städerna och de stora tätorternas
            skolor, med därav följande urbanisering, är det tvivel underkastat
            om utform- ningen av stipendienormerna fått den lyckligaste lösningen.
            Alldeles oavsett, huruvida dessa skolor drivas av enskilda korrespondens-
            institut eller icke, bör omsorgen om eleverna vara riktlinjen
            för ett beslut i fråga om de nya stipendienormerna. Det får därför
            anses vara en billig
          </p>
          <pb facs="riksdagen-motions-pdf/data/1946/mot_1946__ak__418/mot_1946__ak__418-003.pdf"/>
          <fw xml:id="i-JNLrMEFGKqFjWU8MydQfDP">
            4 Motioner i Andra kammaren, nr 418,
          </fw>
          <p xml:id="i-LkWVgHNQT8dRJ5eA7j5b7R">
            begäran, att samma stipendiebelopp, som efter behovsprövning
            kan till- falla läroverks- och realskolelever bosatta på skolorten,
            också bör kunna tilldelas elever i korrespondensrealskolor, detta
            desto mer, som de senares skolgång på grund av små klasser, vissa
            stora gemensamma kostnader, som lön åt studieledare m. m., är
            avsevärt kostsammare än elevernas i de allmänna realskolorna och
            läroverken. Rent principiellt böra dessa lands- bygdselever i
            bygdernas egna korrespondensrealskolor icke lämnas utan- för de
            vidgade förmåner, som kunna tillfalla landsbygds- och stadslärjungar
            i de allmänna högre skolorna. På grund av vad vi här anfört tillåta
            vi oss hemställa,
          </p>
          <p xml:id="i-X8HeY3GuCiRp5nBqQqjdpR">
            att riksdagen måtte besluta, att, vid fastställandet av normer
            för stipendier till elever i högre icke obligatoriska skolor,
            elever vid landsbygdens korrespondensrealskolor jämställas med
            elever vid allmänna högre skolor i fråga om rätt till statliga
            studiestipendier.
          </p>
          <p xml:id="i-5gLXYm8eeMVfV9s62Rf1ug" type="date">
            Stockholm den 20 mars 1946.
          </p>
          <div xml:id="i-HotesD7vyLnj9pbYvmDKvs" type="signatureBlock">
            <list xml:id="i-VT7rMWcvoFeGTL95iTCxhE">
              <item xml:id="i-4HLZ6wR4nYAyf8M3DRKx8e" who="i-7cCozgpY4EZrWku38osFxG" type="signature">
                M. Ståhl
              </item>
            </list>
          </div>
          <p xml:id="i-RZk68fgTCHxMStjNrobMv8">
            Per Svensson K. G. Viklund. James I. A. Dickson. i Stenkyrka.
          </p>
        </div>
      </div>
    </body>
  </text>
</TEI>
