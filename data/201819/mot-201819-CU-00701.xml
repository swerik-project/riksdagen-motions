<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00701">
  <teiHeader>
    <fileDesc>
      <titleStmt>
        <title>Vättern och dess vatten</title>
        <author corresp="i-3R1heWHR7nC9dtoPHWSMdB">av Peter Persson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:701 av Peter Persson (S)</title>
          <idno type="rdwebb">H602701</idno>
          <rs type="number">701</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H602701/text</ref>
          <ref type="dokument_url_html">http://data.riksdagen.se/dokument/H602701</ref>
          <ref type="dokumentstatus_url_xml">http://data.riksdagen.se/dokumentstatus/H602701</ref>
          <ref type="docx">http://data.riksdagen.se/fil/6CE9B4DB-73EE-4879-83C2-47A2FCC84924</ref>
          <ref type="pdf">http://data.riksdagen.se/fil/053936BE-A6C1-46E6-9323-803574A899FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ui4DRo78s5oUs4vcQgxxHR" type="signed"/>
        <correspContext corresp="i-Ui4DRo78s5oUs4vcQgxxHR">
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-8UcU1SmudPQuoyXj9DiJMN" type="submitted">
          <date when="2018-11-22"/>
          <time when="15:14:01"/>
        </correspAction>
        <correspAction xml:id="i-Ds2t4XzC35stYL1xSHd5Y6" type="reviewed">
          <date when="2018-11-22"/>
          <time when="15:32:18"/>
        </correspAction>
        <correspAction xml:id="i-Ed36CnoLtNvwH7deGjY7Z2" type="referred">
          <date when="2018-12-05"/>
        </correspAction>
        <correspAction xml:id="i-AkXTye2ngdkq8EGqpnM2Vd" type="assigned">
          <date when="2019-03-06"/>
          <time when="16:55:21"/>
        </correspAction>
        <correspContext corresp="i-AkXTye2ngdkq8EGqpnM2Vd">
          <ref type="assignedTo">Civilutskottet</ref>
        </correspContext>
        <correspAction xml:id="i-FMWGJ6TBbu34RPTaoesuP2" type="behandlas_i"/>
        <correspContext corresp="i-FMWGJ6TBbu34RPTaoesuP2">
          <ref type="uppgift">2018/19:CU5</ref>
          <ref type="ref_dok_id">H601CU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU5</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:701 av Peter Persson (S) Vättern
          och dess vatten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-A7fQDGuveUcqSQND7cgWSk">
            Förslag till riksdagsbeslut
          </head>
          <list style="ol">
            <item xml:id="i-R9eUvVSUhMm911TtZHyRY6">
              Riksdagen ställer sig bakom det som anförs i motionen om att
              klassificera Vättern som ett riksintresse och om att ge sjön ett
              starkare skydd och tillkännager detta för regeringen.
            </item>
            <item xml:id="i-EHhSNwYMKnLXRpGG5jooEE">
              Riksdagen ställer sig bakom det som anförs i motionen om att
              lösa Vätterns vattenreglering och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Ud7bbBQ1WCdccZ3iMGdpqS" type="h1">
            Motivering
          </head>
          <p xml:id="i-N7NyWQKcxji9YvJ3gX3E1u">
            Vättern måste klassificeras som riksintresse och få ett tydligt
            eller tydligare skydd som riksintresse. Vad som kommit ut ur Dricksvattenutredningen
            i denna fråga är för mig något oklart. Det går inte att komma
            ifrån att Vättern är utsatt för ett föroreningstryck samtidigt
            som allt fler vill ha sjöns vatten.
          </p>
          <p xml:id="i-xQP9CAXUg3utcR6wG3Mma">
            Det finns också både gamla föroreningsförsyndelser och nya, ännu
            rätt ogripbara hot i fråga om långsiktiga konsekvenser till exempel
            av plastpartiklarna i vattnet.
          </p>
          <p xml:id="i-TgvtoE7fsnG6pYNNuuwmTg">
            Vätterns utmärkta förutsättningar som vattentäkt gör att den
            i dag nyttjas av cirka 260 000 personer. Långt framskridna planer
            finns i fråga om att förse Örebro och andra Närkekommuner med
            Vätternvatten, med möjlighet till ytterligare utbyggnad till Mälarområdet.
            Folkmängden enbart i berörda Närkekommuner uppgår till cirka 225
            000 personer och beräknades tidigare att öka till minst 260 000
            till år 2050. Mer uppdaterade prognoser talar om 200 000–250 000
            invånare i enbart Örebro kommun (halva Närke befolkningsmässigt).
          </p>
          <p xml:id="i-PffS5VqJNUpkq4rzWPjQvQ">
            Tre hot har utmålats i fråga om Vättern. Det första är givetvis
            klimathotet med stigande medeltemperatur. Vättern är ett så kallat
            kallvatten-ekosystem. Ekosystemet i Vättern är präglat av arter
            som trivs i kalla förhållanden, till exempel röding. Om temperaturen
            ökar försvinner de arter som trivs under kalla förhållanden. I
            ett kallt vatten växer ingenting, det är ett billigt, bra och
            hygieniskt råvatten. Blir det ett varmare vatten på ytan så kommer
            fler bakterier att kunna växa. Det blir ett sämre vatten. Med
            stigande medeltemperatur förändras sannolikt också avdunstningen
            och nederbördsförhållandena. Detta år har vattennivån i Vättern
            varit den lägsta på decennier.
          </p>
          <p xml:id="i-6w7gh7UgExoepQVqwDhmQA">
            Det andra stora hotet är miljögifter. Det som hamnar i Vättern
            blir kvar där under väldigt lång tid. Vattnet i Vänern byts ut
            på bara några år. I Vättern tar det däremot 60 år innan vattnet
            helt har bytts ut. Det gör att sjön är mycket känsligare för miljögifter
            än andra sjöar. Försvarsmaktens verksamhet med utökade skjutningar
            över Vättern och användandet av området som ett flygövningsområde
            är inte bra för Vätterns vattenkvalitet. Samma farhåga gäller
            borrning efter fossil metangas vid Vättern samt ansökan om att
            få starta en gruva i Norra kärr i sjöns omedelbara närhet.
          </p>
          <p xml:id="i-XAinEJaD6xnzYCsw1N6mF">
            Det tredje hotet mot Vättern är vi själva. Nästan all kust runt
            Vättern är obebyggd i dag. Det har gjort att sjön har fått leva
            sitt eget liv. Det finns arter i Vättern som har kunnat överleva
            ända sedan istiden. Men i takt med att stränderna bebyggs så ökar
            också risken för att människan, medvetet eller omedvetet, för
            in nya arter i sjön.
          </p>
          <p xml:id="i-LcEFaKrvLuqQbMsUhi54Wg">
            Min andra fråga om Vättern rör sjöns vattenreglering som är ett
            bekymmer för Jönköpings kommun. Landhöjningen i Sverige är olika
            i olika delar. Utloppet som ligger vid Motala har en snabbare
            landhöjning än Jönköping vid Vätterns sydspets. Sjön tippar därför
            mot söder, vilket medför att Vätterns nivå vid Jönköping stiger
            ungefär 1,4 millimeter per år. SMHI har beräknat att vattenståndet
            vid Jönköping kan öka med 11–17 centimeter över en 100-årsperiod,
            vilket kommer att få stora negativa effekter för Jönköpings stad.
            Jönköping får redan i dag allt oftare problem med översvämmade
            vägar och fyllda dagvattensystem under höga flöden.
          </p>
          <p xml:id="i-NNEC8oKq4TuGqYcE98pqAZ">
            Exploateringen av stora centrala markområden, som i dag är industriområden
            eller outnyttjad mark, försvåras också. Vi måste dessutom räkna
            med en högre risk för plötsliga höga nederbördsmängder på begränsade
            områden, som en följd av den pågående klimatförändringen.
          </p>
          <p xml:id="i-VLpdinncT9URRvPw3Mh2dU">
            Staten fick ansvaret för reglering av Vätterns vattenstånd genom
            en så kallad vattendom år 1958. Det finns ett klart behov av att
            ändra denna dom så att mer vatten kan tappas ur sjön.
          </p>
          <p xml:id="i-5yxZ2miGUzvwVc8Sca7ERz">
            Kammarkollegiet är den myndighet som från statens sida ska företräda
            det allmänna i frågan. Kammarkollegiet meddelade år 2010 Jönköpings
            stad att myndigheten är förhindrad att ansöka om omprövning uteslutande
            av det skälet att man saknar ekonomiska medel för att betala eventuella
            motparters rättegångskostnader samt eventuella intrångsersättningar.
            Frågan om Vätterns vattenreglering måste lösas, enligt min uppfattning.
            Kostnaderna för en översvämningskatastrof i Jönköping kan nämligen
            bli större för staten.
          </p>
        </div>
        <div type="motSignatures">
          <list>
            <item xml:id="i-HMGwfqCwzPqHVW9vSfRUH9" who="i-3R1heWHR7nC9dtoPHWSMdB">
              Peter Persson (S)
            </item>
          </list>
        </div>
      </div>
    </body>
  </text>
</TEI>
