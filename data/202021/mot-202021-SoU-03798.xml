<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03798">
  <teiHeader>
    <fileDesc>
      <titleStmt>
        <title>med anledning av prop. 2020/21:79 En tillfällig covid-19-lag</title>
        <author corresp="i-6ceKG6oPX1kT6SHqK6JSnq">av Clara Aranda m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3798 av Clara Aranda m.fl. (SD)</title>
          <idno type="rdwebb">H8023798</idno>
          <rs type="number">3798</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023798/text</ref>
          <ref type="dokument_url_html">http://data.riksdagen.se/dokument/H8023798</ref>
          <ref type="dokumentstatus_url_xml">http://data.riksdagen.se/dokumentstatus/H8023798</ref>
          <ref type="docx">http://data.riksdagen.se/fil/DA8F23CD-706B-42C2-A3F5-B157584C6093</ref>
          <ref type="pdf">http://data.riksdagen.se/fil/C678C535-34CB-4CE1-8881-07A98ABB9CED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QNxHa9aKtRcrM5iVGfW82x" type="basedOn"/>
        <correspContext corresp="i-QNxHa9aKtRcrM5iVGfW82x">
          <ref>Proposition 2020/21:79</ref>
        </correspContext>
        <correspAction xml:id="i-7V3og5j1FRjZubdZS5Ta5s" type="signed"/>
        <correspContext corresp="i-7V3og5j1FRjZubdZS5Ta5s">
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-SXxPBEHJmLK4aywexiC9Ky" type="dismissed">
          <date when="2021-01-05"/>
        </correspAction>
        <correspAction xml:id="i-4JkVkmyL1v9os6HopqEP45" type="referred">
          <date when="2021-01-05"/>
        </correspAction>
        <correspAction xml:id="i-QikVyxmagdtMNS6w2DijQM" type="submitted">
          <date when="2021-01-05"/>
          <time when="16:06:26"/>
        </correspAction>
        <correspAction xml:id="i-5a7oQrjR1xDu4HyLbSGZUh" type="reviewed">
          <date when="2021-01-05"/>
          <time when="17:07:44"/>
        </correspAction>
        <correspAction xml:id="i-NnPnzSTSER6t13Umgw3aCP" type="assigned">
          <date when="2021-01-08"/>
          <time when="11:06:19"/>
        </correspAction>
        <correspContext corresp="i-NnPnzSTSER6t13Umgw3aCP">
          <ref type="assignedTo">Socialutskottet</ref>
        </correspContext>
        <correspAction xml:id="i-Ttjc5qaBXirqxzXhqKpx8J" type="behandlas_i"/>
        <correspContext corresp="i-Ttjc5qaBXirqxzXhqKpx8J">
          <ref type="uppgift">2020/21:SoU23</ref>
          <ref type="ref_dok_id">H801SoU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU23</ref>
          <ref type="ref_dok_titel">En tillfällig covid-19-lag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3798 av Clara Aranda m.fl. (SD)
          med anledning av prop. 2020/21:79 En tillfällig covid-19-lag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EAVVhkX7N3dB7jqVGbMTRK">
            Förslag till riksdagsbeslut
          </head>
          <list style="ol">
            <item xml:id="i-8sX5V1rv9FqxVswUMJ21b5">
              Riksdagen beslutar att anta regeringens förslag till lag om särskilda
              begränsningar för att förhindra spridning av sjukdomen covid-19
              med den ändringen att 6 och 15 §§ får de lydelser som framgår
              av motionens författningsförslag.
            </item>
            <item xml:id="i-2zdiFNnSsWmVTDJxiu4xRi">
              Riksdagen beslutar att anta regeringens förslag till lag om ändring
              i lagen (2020:526) om tillfälliga smittskyddsåtgärder på serveringsställen
              med den ändringen att 12 § får den lydelse som framgår av motionens
              författningsförslag.
            </item>
            <item xml:id="i-CTk436UwMo47HTxLBFF3vJ">
              Riksdagen beslutar att lagen om särskilda begränsningar för att
              förhindra spridning av sjukdomen covid-19 och ändringen i ordningslagen
              ska upphöra att gälla vid utgången av maj 2021.
            </item>
            <item xml:id="i-BDSNu2WsR73ebSqPVBPSP1">
              Riksdagen ställer sig bakom det som anförs i motionen om att
              regeringen som huvudregel bör föreslå kompensation till enskilda
              som drabbas ekonomiskt av föreskrifter eller beslut som riktas
              mot dem med stöd av föreslagna delegationsbestämmelser och tillkännager
              detta för regeringen.
            </item>
            <item xml:id="i-W7yEtdgNUHVHByy6CtLQ2s">
              Riksdagen ställer sig bakom det som anförs i motionen om att
              regeringen fortlöpande bör informera riksdagspartierna om åtgärder
              som planeras med stöd av föreslagna delegationsbestämmelser och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3beJKGGvpcSfraGtyWwCDb" type="h1">
            Behovet av ny rättslig grund för fortsatta restriktioner med
            anledning av den pågående pandemin
          </head>
          <p xml:id="i-KA8UVM6pFyNJZUGuEb7Wry">
            Avsaknaden av undantagslagar som möjliggör en effektiv hantering
            av en samhällskris och införandet av restriktioner i samhället
            skiljer ut Sverige från många andra länder. Oförmågan att tidigt
            under pandemin införa ändamålsenliga åtgärder genom att involve­ra
            riksdagen har sannolikt bidragit till att Sverige drabbats värre
            än många jämförbara länder, särskilt när det gäller skyddet av
            sårbara grupper. De restriktioner som hittills genomförts under
            pandemin, primärt med stöd av delegationsbestämmelser i ordnings­lagen
            och alkohollagen, är inte tillfredsställande vare sig sett till
            precision i förhållande till effekten för smittspridningen eller
            ur ett konstitutionellt perspektiv.
          </p>
          <p xml:id="i-ob4uBUPJSmhnjeJr4LpEK">
            Ordningslagens möjligheter att begränsa allmänna sammankomster
            och offentliga tillställningar träffar en snäv del av de mötesplatser
            där smitta riskerar att spridas. Trängsel i kollektivtrafik, på
            handelsplatser eller arrangemang som sker i privat regi träffas
            inte av de befintliga begränsningarna, samtidigt som restriktionerna
            slagit oproportionerligt hårt mot enskilda näringar och samhällsgrenar.
          </p>
          <p xml:id="i-9jmF4nUUQqCapwXDhZe1Ph">
            Det finns också allvarliga konstitutionella betänkligheter mot
            att använda ordnings­lagens delegationsbestämmelser som den primära
            legala grunden för smittskyddsåtgär­der. Bestämmelserna om allmänna
            sammankomster speglar i hög grad de grundlags­skyddade demokratiska
            rättigheterna till mötesfrihet, yttrandefrihet och demonstrations­frihet.
            Ordningen får den anmärkningsvärda följden att grundlagsskyddade
            sammankom­ster, som manifestationer eller politiska möten, för
            närvarande är mer strikt begränsade än t.ex. privata fester.
          </p>
          <p xml:id="i-RmSvc8pK4u9jE86Vb4NZfS">
            Det går vidare att konstatera att man genom beslut om de rådande
            restriktionerna valt att tillämpa befogenheterna i ordningslagens
            2 kap. 15 § mycket vidsträckt. Tidigare rättsutlåtanden ger vid
            handen att sammankomster med färre än tio deltagare sällan kan
            anses utgöra allmänna sammankomster. Ändå har förbud mot sammankomster
            ända ned till åtta personer meddelats i förordning. Ordalydelsen
            i 2 kap. 15 § ger vid handen att allmänna sammankomster och offentliga
            tillställningar får förbjudas inom ett visst om­råde, men förbud
            har för närvarande utfärdats i hela riket.
          </p>
          <p xml:id="i-7fEbnmTi3qNqfMv87tXqWY">
            Motiven till ordningslagen preciserar inte hur långtgående regeringens
            möjlighet att begränsa mötes- och demonstrationsfriheten är. Det
            har i stället överlåtits på regeringen att utifrån omständigheterna
            bedöma hur den ska användas. Det kan konstateras att det på grund
            av bristande lagförslag från regeringen varit nödvändigt att under
            rådande smittspridning använda de medel som finns tillgängliga
            för att minska risken för smitta. Det finns dock en bortre tidsgräns
            i hur länge restriktioner lämpligen kan vila på de grunder på
            vilka nuvarande förordningar meddelats.
          </p>
          <p xml:id="i-BHQTbUVgokQ7XeyPSyv4MQ">
            Mot bakgrund av den vaga rättsliga grund enligt vilken rådande
            restriktioner med­delats, samt de mycket ingripande effekter dessa
            får, är det nödvändigt att snarast möj­ligen skapa ett ramverk
            för hur restriktioner ska utformas och beslutas med stöd i en
            ny lagstiftning.
          </p>
          <head xml:id="i-JcXrb9S73r2ZyzH81NAv3k" type="h1">
            Utgångspunkter för de justeringar som föreslås i motionen
          </head>
          <p xml:id="i-XLbZR76c2NgoiiDP5badX2">
            Ny lagstiftning som innebär att normgivningsmakt som normalt
            är förbehållen riks­dagen delegeras till regeringen måste ta sin
            utgångspunkt i krav om att ingripande åtgärder som har konsekvenser
            för enskildas grundlagsstadgade rättigheter, som t.ex. rörelse-
            och näringsfrihet, måste vara proportionerliga och precisa i förhållande
            till smittskyddsintresset och utifrån sådana kunskapsunderlag
            som kan redovisas. Syftet med att använda restriktioner måste
            vara att rädda liv och minska belastningen på sjukvården. Smittskyddsåtgärder
            bör användas för att möta den akuta krisen i vården, men också
            till att bidra till att samhällslivet och samhällsekonomin kan
            upprätthållas och på sikt stärkas. Restriktioner som beslutas
            måste därför kunna anpassas efter var åtgärderna har mest nytta
            utifrån ett smittskyddsintresse, med särskild hänsyn till att
            undvika att smitta drabbar sådana samhällsgrupper som utifrån
            befintlig kunskap riske­rar att drabbas allvarligast. Det är också
            viktigt att beslut som fattas med befogenheter som tillfälligt
            delegeras regeringen och de avvägningar som görs av regeringen
            i sådana ärenden så snart som möjligt får underställas riksdagens
            bedömning och kontrollmakt samt att politiskt ansvar för beslut
            som tas – eller underlåts – kan utkrävas.
          </p>
          <head xml:id="i-4p42VuL8ZHBF3WAoS7i5zv" type="h1">
            Förutsättningarna för att införa särskilda begränsningar bör
            preciseras ytterligare
          </head>
          <p xml:id="i-YBsQAYdjoR9CuNkreHtC6a">
            I 6 § regeringens förslag till lag om särskilda begränsningar
            för att förhindra spridning av sjukdomen covid-19 (covidlagen)
            stadgas allmänna förutsättningar för beslut och föreskrifter som
            meddelas med stöd av lagen. Föreskrifter och beslut om begränsningar
            får enligt förslaget meddelas endast om det är nödvändigt för
            att förhindra spridning av sjukdomen covid-19. Föreskrifterna
            och besluten får vidare inte vara mer långtgående än vad som är
            försvarligt med hänsyn till faran för människors liv och hälsa,
            vilket innebär att regeringen eller beslutande myndighet behöver
            göra en proportionalitetsbedömning. Föreskrifterna och besluten
            bör slutligen enligt förslaget utformas med beaktande av risken
            för smittspridning i olika typer av verksamheter och förutsättningarna
            för att i dessa verksamheter vidta åtgärder för att förhindra
            smittspridning.
          </p>
          <p xml:id="i-WxyAEZuMuphhtRn66pu8Nz">
            I 1 kap. 4 § smittskyddslagen finns sedan tidigare andra villkor
            för smittskyddsåtgär­der som meddelas enligt smittskyddslagen.
            Det stadgas i paragrafen bl.a. att sådana åt­gärder ska bygga
            på vetenskap och beprövad erfarenhet. Även om det vetenskapliga
            underlaget vad avser covid-19 ständigt förbättras, saknas skäl
            att göra avsteg från princi­pen att ställa krav på att tillgänglig
            kunskap ska utgöra beslutsunderlag för sådana åtgär­der som vidtas
            för att möta den pågående pandemin.
          </p>
          <p xml:id="i-WBj1Y4iziSLGkCdhG2t8Mh">
            I smittskyddslagen finns också bestämmelser som innebär att barnets
            bästa särskilt ska beaktas när det gäller åtgärder som rör barn.
            I takt med att pandemin successivt blir ett nytt normalläge riskerar
            situationen att i mer betydande mån påverka barns uppväxt­förhållanden
            och framtida förutsättningar. Det är viktigt att så långt som
            det är möjligt undvika att barn som växer upp under pandemin långsiktigt
            drabbas negativt av direkta konsekvenser av krisen eller av sådana
            som kan orsakas av åtgärder som sätts in för att möta den. Det
            finns därför starka skäl att överföra smittskyddslagens bestämmelse
            om hänsyn till barnets bästa till den tillfälliga covidlagen.
          </p>
          <p xml:id="i-5brJ9xrdLGS6b4PUStzmMN">
            Ett styrande intresse vid utformningen av en strategi mot pandemin
            bör vidare vara att skydda särskilt sårbara grupper, som t.ex.
            äldre och andra riskgrupper, och att min­ska belastningen för
            sjukvården. Det finns därför anledning att vid beslut eller före­skrifter
            om restriktioner i samhället särskilt beakta intresset av att
            undvika smittsprid­ning till befolkningsgrupper som har förhöjd
            risk att drabbas av ett allvarligt sjukdoms­förlopp, där faran
            kan antas vara större att personer riskerar att avlida eller behöva
            sjuk­husvård på grund av covid-19. Det innebär att restriktioner
            som genomförs bör anpassas med större precision i förhållande
            till de allvarligaste riskerna, samtidigt som samhälls­livet och
            ekonomin inte behöver drabbas i högre utsträckning än nödvändigt.
            Regering­en har i utformningen av den svenska strategin misslyckats
            särskilt när det gäller att skydda de äldre. Även om all smittspridning
            i samhället är allvarlig bör åtgärder som vidtas framgent i högre
            grad utformas för att hämma den smittspridning som har de all­varligaste
            konsekvenserna.
          </p>
          <head xml:id="i-Qh3P5c5ybtyigeCmuwktS4" type="h1">
            Fler föreskrifter eller beslut som meddelas med stöd av den nya
            lagstiftningen bör underställas riksdagens prövning
          </head>
          <p xml:id="i-7FtRCsdgYU7WRJb54Vj28j">
            Förslaget i propositionen innehåller mycket långtgående delegationsbestämmelser
            som innebär att regeringen på egen hand eller genom subdelegation
            kan fatta beslut om restrik­tioner som i hög grad inskränker samhällslivet
            och enskildas rättigheter. Regeringen får enligt förslagen i propositionen
            ensam besluta om renodlade förbud eller nedstängning av de verksamheter
            eller platser som berörs av lagförslagen.
          </p>
          <p xml:id="i-QbTcWJ5r5i9JeEQXppHHct">
            Enligt förslaget i propositionen blir det i regel regeringen
            själv som i praktiken kom­mer att pröva om en åtgärd är proportionerlig
            och motiverad enligt de allmänna förut­sättningarna för särskilda
            begränsningar som stadgas i 6 §. Mot bakgrund av de långt­gående
            befogenheter som föreslås delegeras till regeringen är det inte
            en tillfredsställan­de ord­ning. De potentiellt omfattande och
            under alla förutsättningar svåröverskådliga konse­kvenserna av
            föreslagna delegationsbestämmelser i förhållande till samhällslivet,
            enskil­das fri- och rättigheter och näringslivets förutsättningar
            innebär att det finns de­mokratiska behov av att de bedömningar
            som regeringen gör, bl.a. i fråga om proportio­nalitet, underkastas
            folkvalda representanter. Även om det kan finnas behov för reger­ingen
            att i brådskande skeden snabbt meddela restriktioner bör alla
            begränsningar som har direkt och betydande ingripande karaktär
            i förhållande till enskildas grundlagsfästa rättigheter eller
            ekonomiska förutsättningar underställas riksdagens prövning.
          </p>
          <p xml:id="i-UZFsgUe4WQvuh7LKUuJY7Y">
            Gränsdragningen mellan förbud och nedstängning i förhållande
            till andra föreskrifter eller beslut är heller inte självklar,
            vilket ytterligare talar för att fler beslut än de som tagits
            upp i 16 § i den föreslagna covidlagen respektive 12 § lagen (2020:526)
            om till­fälliga smittskyddsåtgärder på serveringsställen (serveringslagen)
            ska underställas riks­dagens prövning. Långtgående begränsningar
            som kan meddelas med stöd av föreslagna delegationsbestämmelser
            kan i praktiken göra det omöjligt att t.ex. bedriva en viss verk­samhet.
            Lagrådet anför i sitt yttrande att det kan diskuteras om underställningen
            borde omfatta fler situationer, t.ex. föreskrifter med särskilt
            långtgående krav på antalet per­soner och öppettider, vilka i
            det närmaste blir att jämställa med en nedstängning. Det finns
            i förhållande till de invändningar som regeringen anför i propositionen
            lite som tyder på att det i första hand varit riksdagen som under
            pandemins första tio månader omöjliggjort snabba och flexibla
            åtgärder. Utgångspunkten bör tvärtom vara att en nära samverkan
            mellan regering och riksdag kring de åtgärder som vid vart tillfälle
            är på­kallade och transparens kring de underlag som ligger till
            grund för bedömningar som löpande görs kan bidra till en mer ändamålsenlig
            strategi för att möta pandemin.
          </p>
          <p xml:id="i-Ts24G9GMzhSs6rsgA99m9B">
            Vid en samlad bedömning talar demokratiska intressen för att
            riksdagens kontroll­makt behöver förstärkas i förhållande till
            regeringens proposition. En sådan ordning tillåter också riksdagen
            att löpande ta ställning till behovet av kompensation och ersätt­ning
            till dem som kan komma att drabbas ekonomiskt av regeringens restriktioner.
          </p>
          <p xml:id="i-97XGbXmroJhu65VwDUypPf">
            Gränsdragningen för vilka beslut eller föreskrifter som ska prövas
            av riksdagen görs lämpligen där de innebär påtaglig begränsning
            av sådana fri- och rättigheter som omfat­tas av 2 kap. 20 § regeringsformen
            eller som påtagligt begränsar enskildas förutsättning att bedriva
            näringsverksamhet. Det innebär att i första hand sådana föreskrifter
            omfattas som begränsar mötes- eller demonstrationsfrihetens demokratiska
            funktioner eller som genom att de direkt riktas mot näringsidkares
            verksamheter innebär påtagliga begräns­ningar av förutsättningarna
            att bedriva verksamheten. En föreskrift behöver genom rekvisitet
            om påtaglighet vara kvalificerad i förhållande till dess ingripande
            följd för att innebära krav om underställande. Det innebär att
            ingrepp av begränsad karaktär accep­teras utan underställande.
            Ytterst blir det med en sådan gränsdragning emellertid riks­dagens
            konstitutionsutskott som hypotetiskt får att avgöra den precisa
            gränsdragningen för vilka beslut eller föreskrifter som ska underställas
            riksdagen, vilket talar för att regeringen har intresse av att
            tillämpa bestämmelsen med marginal.
          </p>
          <p xml:id="i-Kvkpm7edEF3B6JDYx1tkdm">
            En konsekvens av det vidgade underställandekravet blir att sådan
            normgivning enligt 7–11 §§ covidlagen som påtagligt begränsar
            enskildas grundlagsfästa fri- och rättigheter eller ekonomiska
            förutsättningar inte i praktiken kommer att kunna delegeras vidare
            till myndighet utan nära samverkan mellan regeringen och de myndigheter
            som eventuellt berörs. Det innebär att regeringens ansvar gentemot
            såväl medborgarna som riksdagen blir tydligare. Lagrådet har i
            sitt yttrande särskilt betonat risken att föreskrift­er och beslut
            som bestäms på flera olika nivåer kan leda till att det blir svårt
            att dels överblicka det samlade ingreppet i de grundläggande fri-
            och rättigheterna, dels få klarhet i hur olika föreskrifter och
            beslut förhåller sig till varandra. Otydlighet när det gäller
            ansvarsfördelning har upprepade gånger under pandemin bidragit
            till misslyck­anden, varför det är ett intresse i sig att det
            tydliggörs att regeringen, som styr riket, förväntas garantera
            en effektiv samordning.
          </p>
          <head xml:id="i-RiEYz5Tm9pbr2WGpTjvneG" type="h1">
            Föreskrifter om förbud eller nedstängning bör underställas riksdagen
            omgående
          </head>
          <p xml:id="i-8Ygu1CMcpin5iuEYcQLpHe">
            Enligt 16 § i den föreslagna covidlagen ska en föreskrift om
            förbud eller nedstängning som regeringen har meddelat med stöd
            av 7 § andra stycket, 8 § andra stycket, 9 § andra stycket, 10
            § andra stycket, 11 § andra stycket eller 12 § underställas riksdagens
            prövning inom en vecka från den dag då föreskriften beslutades.
            Motsvarande gäller i 12 § server­ingslagen.
          </p>
          <p xml:id="i-3kdqgbfGWmjupwZaCk88bj">
            I Lagrådets yttrande avseende den tillfälliga delegationsbestämmelse
            som infördes i smittskyddslagen under våren 2020 angavs att en
            föreskrift mot bakgrund av det då föreslagna bemyndigandets utformning
            och extraordinära karaktär borde underställas riksdagens prövning
            så fort som möjligt efter det att en föreskrift meddelats. Motsvaran­de
            skäl bör, mot bakgrund av de föreslagna bemyndigandenas potentiellt
            långtgående karaktär och den längre tid som lagen föreslås vara
            i kraft, i allt väsentligt kunna göras gällande i förhållande
            till den aktuella propositionen.
          </p>
          <p xml:id="i-FyT1aK23Y9tx7suAMsT8dc">
            För de mest långtgående föreskrifter som regeringen bemyndigas
            att meddela med stöd av den föreslagna lagstiftningen att förbjuda
            eller stänga ned verksamheter eller platser bör samma omedelbarhetsrekvisit
            gälla, innebärande att regeringen genom pro­position ska underställa
            riksdagen föreskriften helst samma dag, men i vart fall senast
            efterföljande veckodag. Sådana föreskrifter som inte är att betrakta
            som förbud eller nedstängning, men som i enlighet med vad som
            föreslås ovan ska underställas riksdag­ens prövning, bör prövas
            av riksdagen inom en vecka. Det innebär ett skyndsamhets­krav
            som är relativt i förhållande till hur ingripande en viss föreskrift
            är.
          </p>
          <head xml:id="i-9J3o2ibY7gYPnGGq54s97s" type="h1">
            En kontrollstation bör inrättas före sommaren 2021
          </head>
          <p xml:id="i-GZDmb8YNVt7o1d4BLGUPSa">
            Den föreslagna lagstiftningen innebär, även med de justeringar
            som föreslås i motionen, att långtgående befogenheter delegeras
            till regeringen. Utgångspunkten bör vara att den tillfälliga ordningen
            inte bör gälla under längre tid än vad som är nödvändigt.
          </p>
          <p xml:id="i-Lg9fcnrz6qR8azjzRLNmkS">
            Det är omöjligt att med säkerhet bedöma hur långvariga behoven
            av restriktioner kommer att vara. Smittans genetiska utveckling,
            pågående vaccineringskampanj och säsongsvariationer kan påverka
            behovet såväl av fortsatta restriktioner som av föränd­rade bemyndiganden
            den kommande tiden. Regeringens förslag innebär att covidlagen
            upphör att gälla vid utgången av september 2021. Enligt riksdagens
            beslut gäller server­ingslagen till utgången av maj 2021. Ovan
            redovisade skäl föranleder att förkorta även giltighetstiden vad
            avser covidlagen och följdändringarna i ordningslagen till utgången
            av maj 2021, inför vilken tidpunkt riksdagen får möjlighet att
            förlänga lagarna om behov kvarstår.
          </p>
          <head xml:id="i-TQoBBL4KnFtV2Jw3ucr7C7" type="h1">
            Regeringen bör som huvudregel lämna förslag om kompensation till
            enskilda som drabbas ekonomiskt som en direkt följd av föreskrifter
            om restriktioner
          </head>
          <p xml:id="i-UP8vJvsNw6EDN1LDJyU2aU">
            Föreskrifter som innebär särskilda begränsningar och som meddelas
            med stöd av de be­stämmelser som föreslås i propositionen kan
            komma att innebära svåra negativa ekono­miska konsekvenser för
            enskilda. Någon allmän princip för om eller hur sådana konse­kvenser
            ska ersättas föreslås inte i propositionen. I stället noterar
            regeringen att man har för avsikt att återkomma till riksdagen
            med förslag om ersättningar inom ramen för gäl­lande rutiner för
            budgetprocessen.
          </p>
          <p xml:id="i-7EGiMznXaKsMwPhsWzZx3V">
            Eftersom dröjsmål med utbetalningar av ersättning snabbt kan
            få stora konsekvenser för enskilda är det viktigt att skapa både
            förutsebarhet för den enskilde och förutsättning­ar för riksdagen
            att snabbt fatta beslut om nödvändiga ersättningar. För att öka
            förutse­barheten bör det därför uttalas att regeringen som huvudregel
            redan i anslutning till att en föreskrift ställs inför riksdagens
            prövning ska föreslå en kompensationsmodell och förbe­reda praktiska
            utbetalningar enligt en ordning som inte medför dröjsmål.
          </p>
          <head xml:id="i-5RSLPVbbbTGAcgZ9Xw8jNU" type="h1">
            Riksdagen bör hållas informerad om åtgärder som planeras av regeringen
            med stöd av föreslagen lagstiftning
          </head>
          <p xml:id="i-4FwFz1HvhDCL6MVFBZB7iG">
            För att stärka den demokratiska förankringen av beslut som tas
            med stöd av föreslagna delegationsbestämmelser och för att öka
            samverkan mellan regeringen och riksdagen i de tänkbart brådskande
            beredningsprocesser som vidtas för att möta den pågående pan­demin
            bör regeringen löpande och vid behov hålla riksdagspartierna informerade
            om pågående eller planerat arbete för att genomföra föreskrifter
            och beslut med stöd i de föreslagna lagarna.
          </p>
          <head xml:id="i-TtTbH584XuWP2id8tWULr6" type="h1">
            Författningsförslag
          </head>
          <head xml:id="i-Ly9DkGEhy39ZDtm88hNQN8" type="h2">
            Förslag till justerad lydelse av 6 och 15 §§ lagen om särskilda
            begränsningar för att förhindra spridning av sjukdomen covid-19
          </head>
          <p xml:id="i-4UboFmvDnVDhdH73N57Qun">
            6 § Föreskrifter och beslut om särskilda begränsningar får meddelas
            endast om det är nödvändigt för att förhindra spridning av sjukdomen
            covid-19.
          </p>
          <p xml:id="i-QLaWhFoDT7sVLADo9D38zu">
            Föreskrifterna och besluten bör bygga på vetenskap och beprövad
            erfarenhet och får inte vara mer långtgående än vad som är försvarligt
            med hänsyn till faran för män­niskors liv och hälsa.
          </p>
          <p xml:id="i-SoedMmCMXDXN1KHTUut1DP">
            Föreskrifterna och besluten bör utformas med beaktande av risken
            för smitt­spridning i olika typer av verksamheter, förutsättningarna
            för att i dessa verksamheter vidta åtgärder för att förhindra
            smittspridning samt intresset att undvika smittsprid­ning till
            befolkningsgrupper som har förhöjd risk att drabbas av ett allvarligt
            sjuk­domsförlopp.
          </p>
          <p xml:id="i-KnDcQJU2BPGhzhUmEZuijD">
            När föreskrifter eller beslut påverkar barn ska det särskilt
            beaktas vad hänsyn till barnens bästa kräver.
          </p>
          <p xml:id="i-9BtkXdbUPxeLnugXTdtHYU">
            Föreskrifter som ska underställas riksdagen
          </p>
          <p xml:id="i-9nKhz65ESTWc8eb335QZf3">
            15 § En föreskrift som meddelats med stöd av denna lag och som
            innebär påtaglig begränsning av sådana fri- och rättigheter som
            omfattas av 2 kap. 20 § regeringsform­en eller som påtagligt begränsar
            enskildas förutsättningar att bedriva näringsverk­samhet ska underställas
            riksdagens prövning inom en vecka från den dag då föreskrift­en
            beslutades.
          </p>
          <p xml:id="i-4Fn3pE2p2qMCu5rM2cP1Zt">
            En föreskrift om förbud eller nedstängning som regeringen har
            meddelat med stöd av 7 § andra stycket, 8 § andra stycket, 9 §
            andra stycket, 10 § andra stycket, 11 § andra stycket eller 12
            § ska underställas riksdagens prövning omedelbart.
          </p>
          <p xml:id="i-9bxubicxV89rHCbDphAj17">
            En föreskrift som innebär att ett förbud eller en nedstängning
            helt eller delvis upphör att gälla, behöver inte underställas
            riksdagens prövning.
          </p>
          <head xml:id="i-Fy52eBUXQkkM8gBXFs1WVZ" type="h2">
            Förslag till justerad lydelse av 12 § lagen (2020:526) om tillfälliga
            smittskyddsåtgärder på serveringsställen
          </head>
          <p xml:id="i-GTeDjiubr5QHn7YHbXftqL">
            12 § En föreskrift om att begränsa serveringsställens öppettider
            enligt 11 § första stycket vilken påtagligt begränsar enskildas
            förutsättningar att bedriva näringsverk­samhet ska underställas
            riksdagens prövning inom en vecka från den dag då före­skriften
            beslutades. En föreskrift om nedstängning av serveringsställen
            som regering­en har meddelat med stöd av 11 § andra stycket ska
            underställas riksdagens prövning omedelbart.
          </p>
          <p xml:id="i-THN6Lk2PiLVBB2eBpDAppo">
            En föreskrift som innebär att en nedstängning eller begränsning
            av öppettider helt eller delvis upphör att gälla, behöver inte
            underställas riksdagens prövning.
          </p>
        </div>
        <div type="motSignatures">
          <list>
            <item xml:id="i-ABVrKaG5jpDgchgAK5Ue49">
              Clara Aranda (SD)
            </item>
            <item xml:id="i-UFzcD9KFiPYPUSNCSXHSBm">
              Per Ramhorn (SD)
            </item>
            <item xml:id="i-5ZwR5tVv9fgQ4pkW6zwHRn">
              Carina Ståhl Herrstedt (SD)
            </item>
            <item xml:id="i-T2hC3Rq6YiMBimfU5LqK3y">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
