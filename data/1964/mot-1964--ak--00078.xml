<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__78/mot_1964__ak__78-001.pdf"/>
      <fw xml:id="i-MA64GkoYH4Buew7dWEzxAr">
        Motioner i Andra kammaren, nr 78 år 1964 13
      </fw>
      <div type="motHeader" xml:id="i-DcdjiSXkcYoT4iBhGT115x">
        <div type="motTitle" xml:id="i-JrGsrDHbQBYNVCxD6YF8P9"/>
        <div type="motSubmissionInfo" xml:id="i-H6rNe7G35AZkB8nC4rzPuz"/>
      </div>
      <div type="motBody" xml:id="i-SNTGep6tmeYc564vAFvVG7">
        <div xml:id="i-ADcL8sqbFGP1BJfqiVUqab">
          <p xml:id="i-5M5d1mFTaT9yVauF3j6qKy">
            Nr 78
          </p>
          <p xml:id="i-UNkMhRg3NnSb4A9gKEqW7A">
            Av herr Lundberg, om avslag å Kungl. Maj:ts framställning om
            anslag till kostnader för regalskeppet Wasa.
          </p>
          <p xml:id="i-C57cdMBoHcGcxdJSS79DJw">
            Regalskeppet Wasas öde påminner i mångt och mycket om Tutanchamon,
            död 1350 före Kristus. Han besteg tronen som 10-åring, hans regering
            var en skuggregering där makten innehades av rikets stormän. Tutanchamons
            be- römmelse vilar på fyndet av hans grav 1922, vilket med pressreklamens
            hjälp blev en journalistisk världssensation. Vrakskeppet Wasa
            fick aldrig uppleva att inför dåtidens stormän vara med om sin
            tronbestigning, därför att det i födelsen var så rankt och outvecklat
            att det sjönk till sin lugna och konserverande grav där det likt
            faraonen i lugn fick vara till dess att upptäcktssträvanden i
            onödiga ting för miljonbelopp återbördade Wasa, inte till sjön
            utan landbacken. Reklamen har sedan gjort att regalskeppet fått
            en glans vilken förefaller ha sin grund i samma psykologiska beteende
            som i sagan om kejsarens nya kläder, även om miljonbeloppen rullar
            vi- dare. Wasa återbördades till försvaret. Hedersvakten och barnpersonalen
            som nu vakar över Wasa är över 40 man, delvis placerad i höga
            lönegrader. Förra året talades om att skrovet skulle övergå till
            ecklesiastikdepartemen- tet, men dess kulturella värde ansågs
            väl även där vara undermåligt. I år återfinns Wasa hos kommunikationsdepartementet,
            som annars brukar syssla med rationalisering av och indragning
            eller nedläggning av icke bär- kraftiga järnvägar. Där har förut
            gällt att rationalisera och dra in på ar- betskraft och kostnader,
            hur nu detta departement skall kunna inrangera Wasa bland de moderna
            och bärkraftiga linjerna i sin trafik förefaller minst sagt diskutabelt.
            I varje fall torde väl Wasa ännu ej ens vara sjö- duglig för kusttrafik
            på Norrland, trots de många miljonerna. Eller räknas regalskeppet
            till den ockultism som man skall tro på men inget öga kan skåda?
            I Kungl. Maj:ts proposition för kommunikationsdepartementet synes
            de- partementet icke ha övertagit Wasa för nedläggning utan mera
            för att göra det till ett symboliskt kuttersmycke för svenska
            kommunikationer, vilket kommer att kosta svenska medborgare många
            miljoner. Hur departementet i framtiden skall kunna motivera nedläggande
            av järnvägar, flyttning av arbetskraft, rationalisering etc. med
            en sådan kostnadskrävande symbol är svårt att tänka sig. Om nu
            däremot Wasa för Stockholms stad är en verklig turistattraktion
            bör Stockholms stad, som ju har ett stort skatte-
          </p>
          <pb facs="riksdagen-motions-pdf/data/1964/mot_1964__ak__78/mot_1964__ak__78-002.pdf"/>
          <fw xml:id="i-4WTCP9e3oTj9iRZF44qutW">
            14 Motioner i Andra kammaren, nr 78 år 1964
          </fw>
          <p xml:id="i-YEt2LkzpctuZwm9tUNuvr7">
            underlag och låg skattekrona, övertaga Wasa och kostnaderna för
            vakt- hållning etc. kring det gamla vraket. Det kan inte vara
            rimligt att låta skattetyngda kommuners medborgare betala kostnader
            av detta slag. Vi har inte råd att tillsätta nödvändiga läkar-
            och andra tjänster, som skulle kunna rädda människoliv och stora
            samhällsvärden, samtidigt som miljoner kastas bort på skeppsvrak
            som aldrig kunnat funktionera. Vi slö- sar arbetskraft på en onödig
            sysselsättning när man inom samhällsnyttigt arbete saknar arbetskraft.
            Det klagas över höga skatter men man är beredd att bara för att
            några anser sig vara kulturella genom att agera på ett visst sätt
            ta på samhället framtida utgifter till miljonbelopp etc. Detta
            kan inte vara försvarbart när väsentliga värden skjuts på framtiden
            av kostnads- skäl. Med hänvisning till det anförda och vad jag
            i motioner förut anfört hem- ställer jag, att riksdagen måtte
            besluta, att avslå Kungl. Maj:ts pro- position nr 1, bil. 8, punkt
            21, statens sjöhistoriska mu- seum, evad det gäller fortsatta
            anslag till och organisation för regalskeppet Wasa.
          </p>
          <p xml:id="i-G5kwz9fXnZ2zdquvcaonB6">
            Stockholm den 21 januari 1964
          </p>
          <p xml:id="i-9FoRJSZszDq1VhJnjD1TSF">
            John Lundberg
          </p>
        </div>
      </div>
    </body>
  </text>
</TEI>
