<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-04518">
  <teiHeader>
    <fileDesc>
      <titleStmt>
        <title>med anledning av prop. 2021/22:166 Genomförande av mobilitetspaketet</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4518 av Jens Holm m.fl. (V)</title>
          <idno type="rdwebb">H9024518</idno>
          <rs type="number">4518</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9024518/text</ref>
          <ref type="dokument_url_html">http://data.riksdagen.se/dokument/H9024518</ref>
          <ref type="dokumentstatus_url_xml">http://data.riksdagen.se/dokumentstatus/H9024518</ref>
          <ref type="docx">http://data.riksdagen.se/fil/FF7C36E3-00F0-4BC7-A95F-5BE976471D05</ref>
          <ref type="pdf">http://data.riksdagen.se/fil/507BC9C2-D5EC-4C49-A060-688526B45A99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HKFgXMJVYqwYLXNUs4JEvx" type="basedOn"/>
        <correspContext corresp="i-HKFgXMJVYqwYLXNUs4JEvx">
          <ref>Proposition 2021/22:166</ref>
        </correspContext>
        <correspAction xml:id="i-R8cBkZobksN1p9xKdrbipn" type="signed"/>
        <correspContext corresp="i-R8cBkZobksN1p9xKdrbipn">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-9jsKyw7xpkCTv23ZabBJ8p" type="submitted">
          <date when="2022-04-05"/>
          <time when="12:03:42"/>
        </correspAction>
        <correspAction xml:id="i-WkBrUecDTT4o1oJzSLzHY4" type="reviewed">
          <date when="2022-04-08"/>
          <time when="15:06:26"/>
        </correspAction>
        <correspAction xml:id="i-T4mqUXjwBGMpRmM8UeiBpz" type="dismissed">
          <date when="2022-04-13"/>
        </correspAction>
        <correspAction xml:id="i-EeZEAU8L93QyNMESVWxBqb" type="referred">
          <date when="2022-04-19"/>
        </correspAction>
        <correspAction xml:id="i-QymqNgcqm4PrUJKZ4Fvp2Q" type="assigned">
          <date when="2022-10-12"/>
          <time when="11:35:51"/>
        </correspAction>
        <correspContext corresp="i-QymqNgcqm4PrUJKZ4Fvp2Q">
          <ref type="assignedTo">Trafikutskottet</ref>
        </correspContext>
        <correspAction xml:id="i-VdF3KGRffGCwgDSxi8FUN4" type="behandlas_i"/>
        <correspContext corresp="i-VdF3KGRffGCwgDSxi8FUN4">
          <ref type="uppgift">2021/22:TU15</ref>
          <ref type="ref_dok_id">H901TU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU15</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4518 av Jens Holm m.fl. (V) med
          anledning av prop. 2021/22:166 Genomförande av mobilitetspaketet
        </div>
      </div>
      <div type="motBody">
        <div xml:id="i-VFnTtNtD9rkmiE1VeTVwxg" type="TOC">
          <head xml:id="i-MxM4CmCY3ugkZgqd2t3bfH">
            Innehållsförteckning
          </head>
          <list>
            <item style="indent-level: 1">
              1Förslag till riksdagsbeslut
            </item>
            <item style="indent-level: 1">
              2Propositionens huvudsakliga innehåll
            </item>
            <item style="indent-level: 1">
              3Vänsterpartiets ståndpunkt och förslag
            </item>
            <item style="indent-level: 1">
              4Förutsättningar för att bedriva yrkesmässig trafik
            </item>
            <item style="indent-level: 2">
              4.1Reglerna om tillstånd anpassas
            </item>
            <item style="indent-level: 1">
              5Utstationering inom vägtransportsektorn
            </item>
            <item style="indent-level: 2">
              5.1Kontroll av utstationering
            </item>
            <item style="indent-level: 3">
              5.1.1Särskilda bestämmelser om skyldigheter vid utstationering
              av förare
            </item>
            <item style="indent-level: 3">
              5.1.2Skyldighet att ge in en utstationeringsdeklaration
            </item>
            <item style="indent-level: 3">
              5.1.3Skyldighet att ge in dokumentation efter en utstationering
            </item>
            <item style="indent-level: 2">
              5.2Arbetsmarknadens parters tillgång till uppgifter
            </item>
            <item style="indent-level: 1">
              6Konsekvenser
            </item>
            <item style="indent-level: 2">
              6.1Konsekvenser för myndigheter
            </item>
            <item style="indent-level: 1">
              7Övriga synpunkter
            </item>
          </list>
        </div>
        <div type="motProposal" subtype="förslag">
          <head xml:id="i-JkfCsojr8bLQd3WgnFA1LA">
            1 Förslag till riksdagsbeslut
          </head>
          <list style="ol">
            <item xml:id="i-7RX4McqNR2sTWMF8yrNc3G">
              Riksdagen ställer sig bakom det som anförs i motionen om att
              regeringen bör återkomma med ett förslag om krav på ett anpassat
              antal parkeringsplatser och tillkännager detta för regeringen.
            </item>
            <item xml:id="i-Rjq1hr63QQ1jWxSRHkWfyx">
              Riksdagen ställer sig bakom det som anförs i motionen om att
              regeringen bör återkomma med förslag om att bestämmelsen om behörig
              företrädare i 45 § utstationeringslagen även ska gälla i utlandsetablerade
              transportföretag och tillkännager detta för regeringen.
            </item>
            <item xml:id="i-WWxSWC5ScR88E8YeWsjNaV">
              Riksdagen ställer sig bakom det som anförs i motionen om att
              regeringen bör återkomma med ett förslag om att skyldigheten att
              lämna en utstationeringsdeklaration ska gälla i alla utstationeringssituationer,
              oberoende av etableringsland för tjänstemottagaren, och tillkännager
              detta för regeringen.
            </item>
            <item xml:id="i-NRAzBC8VHAgLZYS52EqjDr">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att begreppet
              ”utstationeringsperiod” definieras och begränsas i tid samt att
              en utstationeringsdeklaration ska kunna omfatta flera utstationeringsperioder
              och tillkännager detta för regeringen.
            </item>
            <item xml:id="i-EeqDZBmQSzKvoMmfFyM9Ln">
              Riksdagen ställer sig bakom det som anförs i motionen om att
              regeringen bör återkomma med förslag som förtydligar att arbetstagarorganisationerna
              har rätt att få tillgång till uppgifter från utstationeringsdeklarationer
              och annan information som en arbetsgivare lämnar via det offentliga
              gränssnitt som är anslutet till informationssystemet för den inre
              marknaden (IMI) och tillkännager detta för regeringen.
            </item>
            <item xml:id="i-PCS5A7QPEK8Fm9tazr6jHq">
              Riksdagen ställer sig bakom det som anförs i motionen om att
              regeringen bör återkomma med ett förslag om att ett krav på korrekt
              adress till det fasta driftsstället införs på trafiktillstånden
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6Yc9HwoqQgAuZBkwQAMuPB" type="h1">
            2 Propositionens huvudsakliga innehåll
          </head>
          <p xml:id="i-KxywAtxQcVx1VYfcHCiBK8">
            I proposition 2021/22:166 Genomförande av mobilitetspaketet föreslås
            nya regler om utstationering av förare. Särskilda regler införs
            om hur utstationering av förare ska anmälas och kontrolleras.
            En arbetsgivare som utstationerar en förare till Sverige för att
            utföra en transport åt ett transportföretag som är etablerat i
            ett annat land ska lämna in en utstationeringsdeklaration senast
            när föraren påbörjar arbetet i Sverige. Om en kopia av deklarationen
            inte kan visas upp vid en vägkontroll, ska transportföretaget
            påföras en sanktionsavgift. Vidare införs ansvar för en beställare
            av en transport, om transporten utförs av en utstationerad förare
            utan att en deklaration har lämnats in. Det klargörs även att
            utstationering föreligger när en förare åt ett transportföretag
            som är etablerat i ett annat land utför inrikestransporter, t.ex.
            cabotagetransporter, i Sverige. Slutligen föreslås att förare
            inte ska anses vara utstationerade i vissa fall.
          </p>
          <p xml:id="i-WbBpAzY6VjiDfDxgR9WYQt">
            Därutöver föreslås att reglerna om vilka villkor som ska vara
            uppfyllda för att få bedriva yrkesmässig trafik ska anpassas till
            den reviderade EU-förordningen. Det föreslås även att regeringen
            ska bemyndigas att meddela sanktionsavgifter vid över­trädelser
            av vissa regler på yrkestrafik- och taxitrafikområdet. Lagändringarna
            föreslås i huvudsak träda i kraft den 15 juni 2022.
          </p>
          <p xml:id="i-XpP7ASAKaD1eLuQLJxi56v">
            I regeringens pressmeddelande om propositionen marknadsförs den
            som ett avgörande steg för att yrkesförarna ska få bättre arbetsvillkor,
            att svenska löner och villkor ska gälla på vägarna med hårdare
            tag mot fusket i branschen och att det ska vara sund konkurrens
            för svenska vägtransportföretag.
            <ref target="i-WD37ocCTTJUQqNrANkorHC">
              [1]
            </ref>
          </p>
          <head xml:id="i-E13XtuHK4qFjTs6cP4LzKa" type="h1">
            3 Vänsterpartiets ståndpunkt och förslag
          </head>
          <p xml:id="i-EMGTwMSJ2RAKXS1C49gh7w">
            Vänsterpartiet delar delvis regeringens bedömning att flera av
            de föreslagna reglerna är steg åt rätt håll för att få bukt med
            många av de rådande missförhållandena inom yrkes­trafiken för
            vägtransporter. Vänsterpartiet har tidigare välkomnat beslutet
            om det av Europaparlamentet i juli 2020 antagna mobilitetspaketet,
            som ett steg mot att ge förut­sättningar för att trafiken ska
            ske med sundare konkurrens och bättre arbetsvillkor, senast i
            motionen Förbättrade arbetsvillkor i yrkestrafiken (2021/22:920).
          </p>
          <p xml:id="i-CoCMbDqj7NsEp37Vm7MpjJ">
            Men regelverket är juridiskt svårläst och svårtolkat och innehåller
            omfattande undantag för cabotage
            <ref target="i-G2M6JkD68cWzWBASFALneS">
              [2]
            </ref>
            . På en rad områden krävs därför ytterligare regeländringar för
            att komma till rätta med missförhållanden inom transportbranschen,
            vilka redogörs för här i följdmotionen.
          </p>
          <p xml:id="i-ADf78XfeAeSRjpD2WGGG94">
            Vänsterpartiet delar Transports, Sekos och Kommunals bedömning
            att för att reglerna i mobilitetspaketet ska få avsedd effekt
            på de missförhållanden som råder inom transportbranschen är det
            helt avgörande att svenska arbetstagarorganisationer inte berövas
            möjligheter att träffa kollektivavtal och att kontrollera att
            dessa kollektivavtal följs. Grunden för det arbetet är ett överskådligt
            regelverk med tydlig ansvarsfördelning mellan aktörer och effektiva
            kontroller samt att de myndigheter som åläggs uppgifter inom ramen
            för regelverket får de resurser som krävs för att kunna fullfölja
            dem. De ändringar som här föreslås är förutsättningar för det
            arbete som arbetstagarorganisa­tionerna bedriver inom transportbranschen.
          </p>
          <p xml:id="i-URFd6N49FtTMUty6BcHBS7">
            Följdmotionen följer i huvudsak propositionens disposition.
          </p>
          <head xml:id="i-Ti12WFoFHE5ReUYBdVcTnA" type="h1">
            4 Förutsättningar för att bedriva yrkesmässig trafik
          </head>
          <head xml:id="i-WFQsyui9nckkpaC92LPngh" type="h2">
            4.1 Reglerna om tillstånd anpassas
          </head>
          <p xml:id="i-7ReUzdN8sdwdPdiPtN69CY">
            Regeringen föreslår att ett företag även fortsättningsvis ska
            ha kapital och reserver till ett värde av minst 9 000 euro om
            ett motordrivet fordon används i verksamheten och ytterligare
            minst 5 000 euro för varje ytterligare sådant fordon som används
            där. Prövningen av ett företags vilja och förmåga att uppfylla
            sina skyldigheter till det allmänna ska vara en del av prövningen
            av kravet på ekonomiska resurser i stället för en del av kravet
            på gott anseende. Möjligheten att förena ett yrkestrafiktillstånd
            med villkor ska upphöra (prop. 2021/22:166 s. 25).
          </p>
          <p xml:id="i-Mqs4voGaiWwzNrrWk32f1w">
            Vänsterpartiet vill, i likhet med Transport, Seko och Kommunal,
            framhålla vikten av att villkor utöver de som framgår av trafiktillståndsförordningen
            ställs på ett företags etablering, t.ex. ett krav på ett anpassat
            antal parkeringsplatser. Ett sådant krav skulle vara ett effektivt
            sätt att kontrollera att det rör sig om verklig etablering och
            bidra till att motverka osund konkurrens inom transportsektorn.
          </p>
          <p xml:id="i-9aNvsHgvE27sPtS7j4sBsV">
            Vänsterpartiet delar Transports, Sekos och Kommunals bedömning
            att möjligheten att införa ytterligare etableringsvillkor i enlighet
            med artikel 5.2 i trafiktillstånds­förordningen även bör ses i
            ljuset av att den osunda konkurrensen på vägtrafikområdet, som
            de nu aktuella delarna av mobilitetspaketet syftar till att motverka,
            lett till en undanträngningseffekt gentemot godstransport på järnvägen,
            inte minst eftersom undanträngningseffekter i förhållande till
            järnvägstrafiken påverkar klimatet negativt. Möjligheten att förena
            ett yrkestrafiktillstånd med villkor ska kvarstå.
          </p>
          <p xml:id="i-2uceqTopLJSRXSswx4FS1P">
            Regeringen bör återkomma med ett förslag om krav på ett anpassat
            antal parkeringsplatser. Detta bör riksdagen ställa sig bakom
            och ge regeringen till känna.
          </p>
          <head xml:id="i-6EqaFYBTkuk56Y3rrTRdB5" type="h1">
            5 Utstationering inom vägtransportsektorn
          </head>
          <head xml:id="i-LpdXwvofL2Erc1ygfRz6RS" type="h2">
            5.1 Kontroll av utstationering
          </head>
          <head xml:id="i-RnE2g9dmwm3FXZGERNo2wt" type="h3">
            5.1.1 Särskilda bestämmelser om skyldigheter vid utstationering
            av förare
          </head>
          <p xml:id="i-4qpKXodnx6yRBU1RuYwS7v">
            Regeringen föreslår följande: Vid utstationering av en förare
            till Sverige för att utföra transporter åt ett transportföretag
            som är etablerat i ett annat land än Sverige ska utstationeringslagens
            bestämmelser om arbetsgivares anmälnings- och dokumentations­skyldighet
            inte gälla. Utstationeringslagens bestämmelser om tjänstemottagares
            under­rättelseskyldighet ska inte heller gälla. Om transportföretaget
            är förarens arbetsgivare ska inte heller utstationeringslagens
            bestämmelser om arbetsgivarens skyldighet att tillhandahålla handlingar
            och att utse kontaktperson och behörig företrädare gälla. I sådana
            fall ska i stället särskilda bestämmelser om administrativa krav
            och kontroll­åtgärder tillämpas (prop. 2021/22:166 s. 55).
          </p>
          <p xml:id="i-45c61CyYaUP4ML4bxHxBUT">
            Vänsterpartiet kan konstatera att Transport, Seko och Kommunal
            motsätter sig regeringens förslag. Förbunden motsätter sig särskilt
            förslaget att bestämmelsen om behörig företrädare i 45 § utstationeringslagen
            inte ska gälla i utlandsetablerade transportföretag. I den paragrafen
            finns krav på att en arbetsgivare på begäran av en svensk arbetstagarorganisation
            ska utse en företrädare som har behörighet att för arbetsgivarens
            räkning förhandla om och sluta kollektivavtal – en förutsättning
            för att säkra rimliga löner och villkor enligt den svenska kollektivavtalsmodellen.
            Vänsterpartiet delar förbundens uppfattning i denna del.
          </p>
          <p xml:id="i-BeUx5EZgDvhhyjSbhv7ez">
            Regeringen bör återkomma med förslag om att bestämmelsen om behörig
            före­trädare i 45 § utstationeringslagen även ska gälla i utlandsetablerade
            transportföretag. Detta bör riksdagen ställa sig bakom och ge
            regeringen till känna.
          </p>
          <head xml:id="i-GnfpeXEWhxiYBYyUAciWBj" type="h3">
            5.1.2 Skyldighet att ge in en utstationeringsdeklaration
          </head>
          <p xml:id="i-BaMzVd2KF8csuHZSqnBKuJ">
            Regeringen föreslår att en arbetsgivare som utstationerar en
            förare till Sverige för att utföra en transport åt ett transportföretag
            som är etablerat i ett annat land än Sverige ska lämna in en utstationeringsdeklaration
            till Arbetsmiljöverket senast när föraren påbörjar arbetet i Sverige.
            Om förändringar sker i verksamheten på ett sätt som har betydelse
            för de uppgifter som har lämnats i en utstationeringsdeklaration,
            ska arbetsgivaren omgående anmäla de ändrade uppgifterna till
            Arbetsmiljöverket. Regeringen ska få meddela föreskrifter om vilka
            uppgifter en utstationeringsdeklaration ska innehålla. Regeringen
            eller den myndighet som regeringen bestämmer ska få meddela föreskrifter
            om inlämning av deklarationen och anmälan om ändrade uppgifter
            (prop. 2021/22:166 s. 58).
          </p>
          <p xml:id="i-4sstX9pj11n1GdKcMJMxab">
            Transport, Seko och Kommunal förordar att skyldigheten att ge
            in en utstatione­ringsdeklaration ska gälla i alla utstationeringssituationer,
            oberoende av etableringsland för tjänstemottagaren. Enligt 45
            a § utstationeringslagen görs en distinktion att den som är etablerad
            i utlandet ska lämna in utstationeringsdeklaration i alla fallen.
            För att under­lätta lagefterlevnad och kontroll bör alla utstationeringsfall,
            oberoende av etablerings­land, omfattas av regleringen. Vänsterpartiet
            delar förbundens uppfattning. Regeringen bör återkomma med förslag
            om att skyldigheten att ge in en utstationeringsdeklaration ska
            gälla i alla utstationeringssituationer, oberoende av etableringsland
            för tjänste­mottagaren. Detta bör riksdagen ställa sig bakom och
            ge regeringen till känna.
          </p>
          <head xml:id="i-Q5CxUzxSMYcAL7jq3TP455" type="h3">
            5.1.3 Skyldighet att ge in dokumentation efter en utstationering
          </head>
          <p xml:id="i-XsgbnkoAMLWzfU7UZ2XbCB">
            Regeringen föreslår att en arbetsgivare som ska ge in en utstationeringsdeklaration
            efter utstationeringsperioden på begäran av Arbetsmiljöverket
            ska lämna in kopior av anställ­ningsavtal, lönespecifikationer,
            tidrapporter och intyg över gjorda löneutbetalningar samt bevis
            om utförda transporter och färdskrivardata. Skyldigheten ska fullgöras
            inom åtta veckor från det att begäran framställdes. Regeringen
            eller den myndighet som regeringen bestämmer ska få meddela ytterligare
            föreskrifter om inlämning och uppdatering av dokumentation (prop.
            2021/22:166 s. 61).
          </p>
          <p xml:id="i-SRWEqaLK7Tuw4Jat3Sgkug">
            Transport, Seko och Kommunal efterlyser i sitt gemensamma yttrande
            en reglering av utstationeringsperiodens upphörande. Eftersom
            dokumentationen kan krävas först efter periodens slut kan det
            gå mycket lång tid, ibland t.o.m. år, innan den kan begäras, vilket
            motverkar regelns syfte. Exempelvis kan vissa krav på ersättningar
            preskriberas. Enligt förbunden är det därför nödvändigt att begreppet
            ”utstationeringsperiod” definieras och begränsas i tid samt att
            en utstationeringsdeklaration ska kunna omfatta flera utstationeringsperioder.
            Vänsterpartiet delar förbundens uppfattning. Regeringen bör återkomma
            med förslag som innebär att begreppet ”utstationeringsperiod”
            definieras och begränsas i tid samt att en utstationeringsdeklaration
            ska kunna omfatta flera utstationeringsperioder. Detta bör riksdagen
            ställa sig bakom och ge regeringen till känna.
          </p>
          <head xml:id="i-CuFw6LQMxeuBGoGGnv7pyb" type="h2">
            5.2 Arbetsmarknadens parters tillgång till uppgifter
          </head>
          <p xml:id="i-BCMLJeRRs6uWaYjJEzbjaU">
            Regeringen bedömer att arbetstagarorganisationerna har möjlighet
            att få tillgång till uppgifter från utstationeringsdeklarationer
            och annan information som en arbetsgivare lämnar via det offentliga
            gränssnitt som är anslutet till informationssystemet för den inre
            marknaden (IMI) (prop. 2021/22:166 s. 80).
          </p>
          <p xml:id="i-6zGnAkHY7hSL9xFAYdpDpM">
            Vänsterpartiet delar regeringens bedömning men menar att det
            bör förtydligas att arbetstagarorganisationerna har rätt att få
            tillgång till de uppgifter som avses.
          </p>
          <p xml:id="i-EYcsY8tGnM62ZH3SNQNrFY">
            Den svenska arbetsmarknadsmodellen bygger på att arbetsmarknadens
            parter träffar kollektivavtal som reglerar lönevillkor och andra
            anställningsvillkor och förhållandet i övrigt mellan arbetsgivare
            och arbetstagare. Inom ramen för den svenska arbets­marknadsmodellen
            är det parterna som ansvarar för kontrollen av avtalens efterlevnad.
            I detta fall är det arbetstagarorganisationerna som kontrollerar
            de utstationerade förarnas löner och villkor. Om fackförbunden
            ska kunna utföra denna uppgift, och därigenom värna svenska kollektivavtal,
            motverka osund konkurrens och förhindra att utländska förare utnyttjas,
            måste fackförbunden ha tillgång till uppgifter från utstationerings­deklarationer
            och annan information som en arbetsgivare lämnar via det offentliga
            gränssnitt som är anslutet till informationssystemet för den inre
            marknaden (IMI).
          </p>
          <p xml:id="i-SiMe6ft1jXP4UWFmZ64pFo">
            I propositionen skriver regeringen att det behöver göras en analys
            av om det finns något hinder för Arbetsmiljöverket att lämna ut
            uppgifterna till arbetstagarorganisationerna (prop. 2021/22:166
            s. 80). Regeringen gör därefter denna analys och gör bedömningen
            att ”det kan finnas stöd för den personuppgiftsbehandling som
            är nödvändig för att arbetstagarorganisationerna ska kunna kontrollera
            att villkoren för utstationerade förare är de som följer av ett
            kollektivavtal” (prop. 2021/22:166 s. 81).
          </p>
          <p xml:id="i-3vWfJoxJiokXaJSyEtH91W">
            Vänsterpartiet anser att regeringens bedömning är alltför vag.
            Det riskerar att ge utrymme för tolkning. Enligt vår mening råder
            det inga tvivel om att arbetstagar­organisationerna har rätt att
            få tillgång till uppgifter från utstationeringsdeklarationer och
            annan information som en arbetsgivare lämnar via det offentliga
            gränssnitt som är anslutet till informationssystemet för den inre
            marknaden (IMI). Om det inte tydligt framgår att arbetstagarorganisationerna
            har rätt att få tillgång till dessa uppgifter finns en uppenbar
            risk att facken nekas åtkomst till dessa uppgifter med hänvisning
            till regeringens vaga formuleringar i propositionen. Därmed kan
            facken inte fullgöra sin uppgift. Vänsterpartiet anser därför
            att detta bör förtydligas.
          </p>
          <p xml:id="i-6st8GpYgBHdv5yEMrLUv1E">
            Regeringen bör återkomma med förslag som förtydligar att arbetstagarorganisa­tionerna
            har rätt att få tillgång till uppgifter från utstationeringsdeklarationer
            och annan information som en arbetsgivare lämnar via det offentliga
            gränssnitt som är anslutet till informationssystemet för den inre
            marknaden (IMI). Detta bör riksdagen ställa sig bakom och ge regeringen
            till känna.
          </p>
          <head xml:id="i-VQz8kemsZGm7QvwgTytJiY" type="h1">
            6 Konsekvenser
          </head>
          <head xml:id="i-DxoaayEVGc4LxVEULYna8" type="h2">
            6.1 Konsekvenser för myndigheter
          </head>
          <p xml:id="i-TcW8uZBM2T4BocFAiZ1o3Z">
            Regeringens bedömning: Om utstationeringsdeklarationer regelmässigt
            kontrolleras i samband med vägkontroller, kommer det att innebära
            en utökad resursåtgång hos berörda myndigheter. Även i övrigt
            kommer nya uppgifter att kräva viss utökad resursåtgång hos berörda
            myndigheter. Tillkommande kostnader för de uppgifter som ska utföras
            kan hanteras inom respektive myndighets befintliga anslag (prop.
            2021/22:166 s. 93).
          </p>
          <p xml:id="i-TYvMu5izFUgugkLakheHi6">
            Transport, Seko och Kommunal framhåller i sitt remissyttrande
            vikten av att Arbetsmiljöverket får tillräckliga resurser för
            att kunna bistå arbetstagarorganisationerna med dokumentation.
            Arbetsmiljöverket framhåller, å sin sida, bl.a. att system­anpassningar
            ofta blir mer omfattande än vad som kan förutses och att det kan
            krävas resurser för att få in utstationeringsdeklarationerna i
            det befintliga systemet för anmälan om utstationering. Myndigheten
            har sammantaget svårt att se att de nya uppgifterna kan hanteras
            inom dess befintliga anslagsramar (prop. 2021/22:166 s. 94).
          </p>
          <p xml:id="i-Nb7fg1rKMox2vkqidvPQ59">
            Regeringen konstaterar att Arbetsmiljöverket får en ny uppgift
            i att stå som mottagare för utstationeringsdeklarationer. Samtidigt
            kommer den nuvarande skyldigheten att göra en anmälan om utstationering
            för berörda arbetsgivare att upphöra. Enligt regeringen kan den
            manuella hanteringen i fråga om den nya uppgiften rimligen hållas
            på en begränsad nivå eftersom deklarationerna får lämnas i ett
            elektroniskt och standardiserat format. Dock kan viss systemanpassning
            krävas, enligt regeringen. Efter en avslutad utstationeringsperiod
            ska Arbetsmiljöverket ombesörja att en svensk arbets­tagarorganisation
            eller berörd myndighet på begäran ska få ta del av dokumentation
            som arbetsgivaren har lämnat in till Arbetsmiljöverket. Sammantaget
            bedömer regeringen att de nya uppgifterna i Arbetsmiljöverket
            kommer att ta en eller två årsarbetskrafter i anspråk och kräva
            viss systemanpassning. Regeringen bedömer att de nya uppgifterna
            för Arbetsmiljöverket bör kunna hanteras inom befintliga anslagsramar
            (prop. 2021/22:166 s. 96).
          </p>
          <p xml:id="i-EkYVDLpQp5xCeV19qMwGr3">
            Vänsterpartiet ställer sig tveksamt till regeringens bedömning.
            För att kunna hantera de uppgifter som ska utföras, i synnerhet
            vad gäller att bistå arbetstagarorganisationerna med dokumentation,
            bör Arbetsmiljöverket tilldelas ytterligare resurser. Vänsterpartiet
            förutsätter att Arbetsmiljöverket får de resurser som krävs för
            att hantera nämnda nya, tillkommande arbetsuppgifter.
          </p>
          <head xml:id="i-MX4KLqCTVMSQbDWjnE5vDb" type="h1">
            7 Övriga synpunkter
          </head>
          <p xml:id="i-4s7bmA9627UEaJuyBjugAW">
            Vänsterpartiet kan konstatera att Transport, Seko och Kommunal,
            i sitt remissyttrande, framhåller vikten av att ett krav på korrekt
            adress till det fasta driftsstället införs på trafiktillstånden.
            Införandet av adress underlättar, enligt förbunden, för både myndig­heter
            och fackförbund i deras hantering av ärenden och bidrar till att
            motverka fusk och s.k. brevlådeföretag. Om adress saknas ska,
            enligt förbunden, Transportstyrelsen kunna vidta de åtgärder som
            krävs. Om felaktig adress uppges ska myndigheten kunna dra tillbaka
            tillståndet.
          </p>
          <p xml:id="i-UW8qy1W9CUSmmTEXkMffRG">
            Vänsterpartiet delar förbundens uppfattning men kan konstatera
            att propositionen saknar förslag i denna riktning. Förbundens
            synpunkt nämns inte heller i propositionen, vilket i sig är anmärkningsvärt.
            Vänsterpartiet bedömer att förbundens förslag ligger inom ärendets
            ram och vill därför lyfta fram förslaget för beredning i riksdagen.
          </p>
          <p xml:id="i-2xx3s4t8B7zih1gL7PEunr">
            Regeringen bör återkomma med förslag om att ett krav på korrekt
            adress till det fasta driftsstället införs på trafiktillstånden.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-EkdsphwMAE573fAuEta7jt">
              Jens Holm (V)
            </item>
            <item xml:id="i-3P8o3wWULr2Vd1AHpMwaCg">
              Hanna Gunnarsson (V)
            </item>
            <item xml:id="i-Ka5Dcs7s4FwURJWqM1mfZh">
              Lotta Johnsson Fornarve (V)
            </item>
            <item xml:id="i-3ZXo1k9t3bPbts6JGPDJ9C">
              Yasmine Posio (V)
            </item>
            <item xml:id="i-5qVhS4Sx8XRginZsj9pLxZ">
              Elin Segerlind (V)
            </item>
            <item xml:id="i-QA9fmrEy3dUrtgyLS8JjNr">
              Håkan Svenneling (V)
            </item>
            <item xml:id="i-DF3fNG1iaK4QBwqshbUTAh">
              Jessica Thunander (V)
            </item>
          </list>
        </div>
        <div type="motNotes">
          <noteGrp>
            <note xml:id="i-WD37ocCTTJUQqNrANkorHC">
              [1] https://www.regeringen.se/pressmeddelanden/2022/02/regeringen-beslutar-om-reformpaket-for-mer-ordning-och-reda-pa-vagarna/.
            </note>
            <note xml:id="i-G2M6JkD68cWzWBASFALneS">
              [2] Cabotage är transport av passagerare eller gods inom ett
              lands gränser, utfört av ett företag som är registrerat utanför
              detta lands gränser.
            </note>
          </noteGrp>
        </div>
      </div>
    </body>
  </text>
</TEI>
