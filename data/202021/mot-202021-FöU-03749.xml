<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-03749">
  <teiHeader>
    <fileDesc>
      <titleStmt>
        <title>med anledning av prop. 2020/21:30 Totalförsvaret 2021–2025</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3749 av Kerstin Lundgren m.fl. (C, L)</title>
          <idno type="rdwebb">H8023749</idno>
          <rs type="number">3749</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8023749/text</ref>
          <ref type="dokument_url_html">http://data.riksdagen.se/dokument/H8023749</ref>
          <ref type="dokumentstatus_url_xml">http://data.riksdagen.se/dokumentstatus/H8023749</ref>
          <ref type="docx">http://data.riksdagen.se/fil/62A4AFE4-D52D-4FE1-BD72-554F172AB9EE</ref>
          <ref type="pdf">http://data.riksdagen.se/fil/17829D92-A58B-4727-88CB-A5D2E8E645ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DLRv61ef9YS6e9Cp5GowhN" type="basedOn"/>
        <correspContext corresp="i-DLRv61ef9YS6e9Cp5GowhN">
          <ref>Proposition 2020/21:30</ref>
        </correspContext>
        <correspAction xml:id="i-3RvgAmmqxz4orVaKG6E3p7" type="signed"/>
        <correspContext corresp="i-3RvgAmmqxz4orVaKG6E3p7">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-LDFpwyJnL3ETCnq3JKBJqw"/>
        </correspContext>
        <correspAction xml:id="i-4jb4BdxT9cdWLZf2khVC4A" type="submitted">
          <date when="2020-10-30"/>
          <time when="12:13:37"/>
        </correspAction>
        <correspAction xml:id="i-7453y42Su5mUnqzr1mTmRh" type="dismissed">
          <date when="2020-11-03"/>
        </correspAction>
        <correspAction xml:id="i-5a1QwnGvrJWTeLYFwG7ne8" type="reviewed">
          <date when="2020-11-03"/>
          <time when="16:42:37"/>
        </correspAction>
        <correspAction xml:id="i-WN8MemacPVkPh3UpifSX2C" type="referred">
          <date when="2020-11-04"/>
        </correspAction>
        <correspAction xml:id="i-Lfa3kiz4zqZwN9hwkscAKW" type="assigned">
          <date when="2022-01-26"/>
          <time when="14:33:28"/>
        </correspAction>
        <correspContext corresp="i-Lfa3kiz4zqZwN9hwkscAKW">
          <ref type="assignedTo">Försvarsutskottet</ref>
        </correspContext>
        <correspAction xml:id="i-E3n39Gsg16z1bCyxXbkeqQ" type="behandlas_i"/>
        <correspContext corresp="i-E3n39Gsg16z1bCyxXbkeqQ">
          <ref type="uppgift">2020/21:UFöU4</ref>
          <ref type="ref_dok_id">H801UFöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU4</ref>
          <ref type="ref_dok_titel">Säkerhetspolitisk inriktning - Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3749 av Kerstin Lundgren m.fl.
          (C, L) med anledning av prop. 2020/21:30 Totalförsvaret 2021–2025
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5VQTeHgpeLWQgLjN9Za8mt">
            Förslag till riksdagsbeslut
          </head>
          <list style="ol">
            <item xml:id="i-STLQBRvqFR24VsmwrR5oDY">
              Riksdagen ställer sig bakom det som anförs i motionen om att
              Sverige ska söka medlemskap i Nato och tillkännager detta för
              regeringen.
            </item>
            <item xml:id="i-XU7MrMUH9Hwt5kDKzPGyYK">
              Riksdagen ställer sig bakom det som anförs i motionen om att
              Sverige likt Finland ska anta en Natooption så att det svensk-finska
              samarbetet kan utvecklas till sin fulla potential och tillkännager
              detta för regeringen.
            </item>
            <item xml:id="i-BU5qH4MabMgQz9u4GQgHHV">
              Riksdagen ställer sig bakom det som anförs i motionen om att
              regeringen ska bedriva gemensam operationsplanering med fler länder
              än Finland och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-MNGTvj6ECouRmgKBs7EQGW" type="h1">
            Motivering
          </head>
          <p xml:id="i-BUPgpqL5rfmyacvV9nG4YA">
            Centerpartiet och Liberalerna står bakom stora delar av totalförsvarspropositionen.
            Vi har förhandlat med regeringen för att utveckla det militära
            och civila försvaret. Även om vi hade önskat komma längre gällande
            de ekonomiska utfästelserna efter 2025 anser vi att de skrivningar
            vi kom överens med regeringen om tydligt leder framåt och ger
            Försvarsmakten och andra berörda myndigheter goda planeringsförutsättningar.
            Det är trots allt viktigt att totalförsvarsbeslutet nu kan fattas
            och att det finns en bred samsyn i Sveriges riksdag kring utvecklingen
            av svenskt totalförsvar.
          </p>
          <p xml:id="i-X8zSnSxcaNS6gnnthgS3aa">
            Totalförsvarsbeslutet 2021–2025 innebär den största ambitionshöjningen
            av för­svarsförmågan på 70 år. Centerpartiet och Liberalerna har
            de facto spelat en avgörande roll även för de ekonomiska tillskott
            som nu görs. Men, för att helheten i Försvars­beredningens rapport
            Värnkraft ska kunna genomföras kommer mer att behövas. Centerpartiet
            och Liberalerna vill att försvaret till 2030 har 2 procent av
            BNP, i linje med Försvarsberedningens uppskattning.
          </p>
          <p xml:id="i-ULfY4DGX43kAmEGhLbicTX">
            Centerpartiet och Liberalerna har dock dragit andra slutsatser
            än regeringen av vad som krävs för att stärka Sveriges och vår
            regions säkerhet. Vi delar bedömningen att Sverige oundvikligen
            blir påverkat om en säkerhetspolitisk kris eller väpnad konflikt
            uppstår i Sveriges närområde. Den solidariska säkerhetspolitiken
            som är grunden för den svenska försvars- och säkerhetspolitiken
            måste tydliggöras och bli förutsägbar för att på allvar bli krigsavhållande
            och avvärja hot mot vår säkerhet. Sverige är förvisso i dag inte
            medlem i någon militär allians men bör söka medlemskap i Nato,
            i likhet med våra likasinnade och demokratiska samarbetsländer.
            Vi delar således inte regeringens säkerhetspolitiska bedömning
            att svensk säkerhetspolitisk linje ska ligga fast. Och av det
            följer att vi inte fullt ut står bakom propositionen gällande
            säkerhetspolitiken.
          </p>
          <p xml:id="i-Ma4zxUy4PLDM9i17JVo9Xn">
            I Försvarsberedningens rapport Värnkraft var partierna överens
            om de säkerhets­politiska skrivningarna. Även om rapporten undvek
            att lyfta upp en svensk anslutning till Nato var skrivningarna
            väl avvägda och balanserade och pekade tydligt ut att Ryssland
            var ett hot inte bara mot våra grannländer, utan också mot Sverige.
          </p>
          <p xml:id="i-CgiqeZbA3oaWgN1Kecxo6w">
            Värnkraft var vidare tydlig med konsekvenserna för Sverige av
            de utmaningar som följer av brott mot t.ex. den europeiska säkerhetsordningen.
            Regeringen väljer att nu rikta fokus på konsekvenser för ”mindre
            stater” och undviker att tydliggöra konsekven­serna, av ryska
            regimens förhållningssätt till vad de ser som rand- och buffertstater,
            specifikt för Sverige och Finland. Värnkraft men inte propositionen
            innehåller bl.a. följande viktiga formuleringar: ”Detta skulle
            innebära en stor framgång för Rysslands ambitioner att få gehör
            för sina anspråk på att ha rätt att begränsa grannländers säkerhetspolitiska
            valfrihet med hänvisning till påstådda konsekvenser för Ryssland.
            Det skulle därmed också kunna uppmuntra den ryska ledningen att
            försöka uppnå motsvarande inskränkningar i förhållande till andra
            europeiska länder, med potentiellt negativa konsekvenser för länder
            som Sverige och Finland.” samt att ”Ryssland ihärdigt, men utan
            större framgång, ifrågasätter och försöker försvaga och fragmentisera
            etablerade samarbetsformer inom Nato och EU. Detta är ett tecken
            på Rysslands svaga förhandlingsposition gentemot ett enat kollektiv
            av stater.” Formuleringarna, som finns med i Värnkraft men som
            saknas i totalförsvarspropositionen, visar en mycket viktig aspekt
            för svensk och europeisk säkerhet, nämligen vikten av att enskilda
            länder inom EU och Nato inte driver en bilateral linje gentemot
            Ryssland, utan agerar som en enhet gentemot Ryssland.
          </p>
          <p xml:id="i-AANGpcFcfivdXb8PU5o57P">
            I Värnkraft stod också tydligt att det förekommer rysk användning
            av icke-militära maktmedel mot Sverige medan propositionen har
            bytt ut Sverige mot ”andra stater”. Att regeringen inte kan vara
            tydlig med att också Sverige är utsatt för detta är konstigt eftersom
            det är oomtvistat att Ryssland använder sig av icke-militära maktmedel
            mot Sverige.
          </p>
          <p xml:id="i-R2QcHJqJ31LhP8kLbMdeTA">
            Vi ser också att regeringen försöker spela ned hotet mot Sverige
            och underminera Nato genom att skriva att ”vid en eventuell större
            konflikt kan det inte uteslutas att även Sverige angrips”, för
            att sedan konstatera att ”den amerikanska försvarsmaktens resurser
            är dessa till stor del avsedda för och kan behöva ianspråktas
            på, andra geografiska platser än Europa”. Detta konstateras utan
            slutsatser för vad som krävs inom ramen för EU-samarbetet.
          </p>
          <p xml:id="i-Rc8jXHPH6QMRiQuRj4K3xJ">
            Regeringens in- och utgångspunkter i analysen leder sammantaget,
            enligt vår mening, till att den felaktigt landar i den säkerhetspolitiska
            bedömningen att inslagen linje ska ligga fast. Genom att ändra
            ordning och fokus på olika stycken bidrar de också till en annan
            bildsättning än den som Försvarsberedningen ville få fram, nämligen
            att Ryssland under Putin är ett direkt hot också mot Sverige och
            svensk säkerhet. Vi kan inte ställa oss bakom den nedtoningen.
            Nedtoningen blir särskilt olycklig när den säkerhetspolitiska
            situationen därtill blivit än mer osäker efter det att Försvarsbered­ningen
            lämnat sitt betänkande.
          </p>
          <p xml:id="i-WjuEXeTHURJs6P69GqVubk">
            Pandemin covid-19 har tydliga säkerhetspolitiska konsekvenser
            samtidigt som konflikter och oroligheter i EU:s närområde såsom
            i Mellanöstern och i våra östliga grannområden alltjämt består.
            Kampen mot förtryck och för frihet pågår, och de bakslag världen
            sett är inte framtiden. Tydligast märks det just nu genom de som
            så tappert står upp mot diktaturen i Belarus, men även i Hongkong
            och i andra länder.
          </p>
          <p xml:id="i-2fhxAuzMofzBWHTjR6XQKW">
            Vi menar i stället att vår solidariska säkerhetspolitik kräver
            förtydliganden för vår och våra grannars säkerhet. Den säkerhetspolitiska
            miljö vi befinner oss i, där Ryssland och Putinregimen är ett
            de facto hot mot Sverige och svensk säkerhet, kan endast leda
            till slutsatsen att Sverige bör gå med i Nato. Sveriges säkerhetspolitiska
            linje bör därför ändras med de följder som därav kommer för avsnittet
            säkerhetspolitik.
          </p>
          <p xml:id="i-TaqKvt3oys3QEeG6aub7Q1">
            För våra partier är det viktigt att fortsätta försvars- och säkerhetspolitiska
            samar­beten med våra grannländer och med likasinnade. Sverige
            bygger säkerhet solidariskt tillsammans med andra. Hot mot fred
            och säkerhet avvärjs i gemenskap och samverkan med andra länder
            och organisationer. Sveriges närmaste försvars- och säkerhetspolitiska
            samarbeten är i dag Norden, inom EU och med Nato. Men det förändrade
            säkerhets­politiska läget betyder att mer behöver göras för att
            utveckla och fördjupa de försvars- och säkerhetspolitiska samarbetena.
            I dag saknar Sverige garantier för att andra länder vill hjälpa
            oss att försvara vårt land vid en säkerhetspolitisk kris. Vi vill
            därför att Sverige ska gå med i Nato, både för att stärka vårt
            eget försvar och för att bidra till säkerheten i vårt närområde.
            Vi bestämmer själva när och hur vi söker medlemskap men vi eftersträvar
            nära samarbete med Finland, med målet att båda länderna ska bli
            medlemmar samtidigt. Vi eftersträvar även en bred politisk samsyn.
            Det nära och speciella försvarssamarbetet med Finland ersätter
            på intet sätt behovet av medlemskap i Nato. I linje med detta
            bör Sverige nu i likhet med Finland också uttala en tydlig Natooption.
            Det skulle också bidra till att stärka och inte försvaga Finlands
            option. Vi höjer trösklarna för en angripare för stärkt gemensam
            säkerhet.
          </p>
          <p xml:id="i-93Ze1UDKAcXpNwXW7UwgoV">
            Till skillnad från regeringen ser vi inte att Sveriges säkerhetspolitiska
            linje ska begränsas till omfattande bilaterala, ständigt fördjupande
            samarbeten med olika länder, inklusive USA och UK, i stället för
            Natomedlemskap, även om de kan ses som smygande men tydliga steg
            på väg mot det Natomedlemskap som kan ge oss de försvarsgarantier
            vi i dag saknar. Bilaterala samarbeten har inte alls samma tyngd
            eller förutsägbarhet som ett Natomedlemskap. Operativ planering
            sker i dag endast med Finland. Det talar sitt tydliga språk. Vi
            ifrågasätter att den samordning av nationell operationsplanering
            som regeringen vill göra med Danmark, Norge, Storbritannien, USA
            och Nato ens är möjlig utan Natomedlemskap. Det är nästan som
            att regeringen för befolkningen bakom ljuset med en sådan formulering
            eftersom den torde kräva Natomedlemskap för att vara fullt ut
            möjlig.
          </p>
        </div>
        <div type="motSignatures">
          <list>
            <item xml:id="i-RCRvhb7L1PSZKjHT5GCnzZ">
              Kerstin Lundgren (C)
            </item>
            <item xml:id="i-2Fy8UvZHw6pQZNSmzREAed">
              Daniel Bäckström (C)
            </item>
            <item xml:id="i-5KVZZtbdKRMvCehcHENzQZ">
              Allan Widman (L)
            </item>
            <item xml:id="i-CBHPa6nPnUCQtj6WYuHbvF">
              Joar Forssell (L)
            </item>
          </list>
        </div>
      </div>
    </body>
  </text>
</TEI>
