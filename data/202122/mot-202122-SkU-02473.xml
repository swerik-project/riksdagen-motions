<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-02473">
  <teiHeader>
    <fileDesc>
      <titleStmt>
        <title>Regelverket för skattereduktion för gåvor</title>
        <author corresp="i-JP8NeL17uoQgDiTaxrGnVM">av Jonas Andersson i Linghem m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2473 av Jonas Andersson i Linghem m.fl. (SD)</title>
          <idno type="rdwebb">H9022473</idno>
          <rs type="number">2473</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9022473/text</ref>
          <ref type="dokument_url_html">http://data.riksdagen.se/dokument/H9022473</ref>
          <ref type="dokumentstatus_url_xml">http://data.riksdagen.se/dokumentstatus/H9022473</ref>
          <ref type="docx">http://data.riksdagen.se/fil/810AD8BA-5380-48CB-9C4E-51C3B314C6E0</ref>
          <ref type="pdf">http://data.riksdagen.se/fil/C9696F76-85E5-4F1A-AF0E-A2EBBBFCCA4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2bSuew6g6nRXMjT9epPt8R" type="signed"/>
        <correspContext corresp="i-2bSuew6g6nRXMjT9epPt8R">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction type="submitted" xml:id="i-WvuHF9zSpkvP3E9BnopGY1">
          <date when="2021-10-01"/>
          <time when="18:38:17"/>
        </correspAction>
        <correspAction type="reviewed" xml:id="i-D2MDtAFikzna8Uo1LRnb7k">
          <date when="2021-10-04"/>
          <time when="13:00:10"/>
        </correspAction>
        <correspAction type="referred" xml:id="i-VwgMTp6HEHqGee9M897VmW">
          <date when="2021-10-14"/>
        </correspAction>
        <correspAction type="assigned" xml:id="i-VTbuex2DQGkSApVM78GPDv">
          <date when="2022-10-11"/>
          <time when="15:30:41"/>
        </correspAction>
        <correspContext corresp="i-VTbuex2DQGkSApVM78GPDv">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-E3r8B46ZCrbsXqU5ha2DZN"/>
        <correspContext corresp="i-E3r8B46ZCrbsXqU5ha2DZN">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2473 av Jonas Andersson i Linghem m.fl. (SD) Regelverket för skattereduktion för gåvor</div>
      </div>
      <div type="motBody">
        <div type="motProposal" subtype="förslag">
          <head xml:id="i-Q5LN7qDs3KjT2cFoyaQjjf">
            Förslag till riksdagsbeslut
          </head>
          <list style="ol">
            <item xml:id="i-2peNCASZaWjwsytBP1HnK5">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag kring hur
              staten kan stärka civilsamhällets oberoende och tillkännager detta
              för regeringen.
            </item>
            <item xml:id="i-UYsKn4D2LF8dLJpnaHwRmu">
              Riksdagen ställer sig bakom det som anförs i motionen om att
              utreda möjligheten att höja taket för beloppsgränsen inom regelverket
              för skattereduktion för gåvor till ideell verksamhet och tillkännager
              detta för regeringen.
            </item>
            <item xml:id="i-RrZXWx6czLZwr1VHFd9WHY">
              Riksdagen ställer sig bakom det som anförs i motionen om att
              utreda möjligheten att fler allmännyttiga ändamål ska kunna omfattas
              av regelverket för skattereduktion för gåvor till ideell verksamhet
              och tillkännager detta för regeringen.
            </item>
            <item xml:id="i-H9N78Y5frkmDdPH5zM9NaF">
              Riksdagen ställer sig bakom det som anförs i motionen om att
              utreda möjligheten för juridiska personer att få skattereduktion
              för gåvor till ideell verksamhet och tillkännager detta för regeringen.
            </item>
            <item xml:id="i-6zkFdBhxK36zVuxpjateqF">
              Riksdagen ställer sig bakom det som anförs i motionen om att
              utreda möjligheten att förenkla administrationen för gåvomottagarna
              inom regelverket för skattereduktion för gåvor till ideell verksamhet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KtjLJqnevPyr23NFVVeUQ1">
            Civilsamhällets betydelse
          </head>
          <p xml:id="i-HPe88rCwEKC1AjkvB2zJ46">
            Sverigedemokraterna sätter stort värde på det svenska civilsamhället.
            Civilsamhället har ett egenvärde och ska inte ses som ett redskap
            för politiker och den offentliga makten att genomdriva sina politiska
            ambitioner. I civilsamhället uppkommer viktiga värden och identiteter
            genom mellanmänskliga relationer. I och med att egenvärdet finns
            inom civilsamhället är det följaktligen statens uppgift att beskydda
            och bevara civilsamhället. Genom de vänskapsband, sammanslutningar,
            föreningar och andra typer av konstella­tioner som återfinns i
            civilsamhället uppstår människors sociala liv. Traditioner och
            institutioner som vi värdesätter har ofta vuxit fram i samhället
            underifrån och uppåt, utan inblandning från staten. Att genomdriva
            politiska förslag som stärker civilsamhäl­lets oberoende i Sverige
            är därför önskvärt.
          </p>
          <p xml:id="i-262T4gta5cj2pd5nZUT7Gk">
            Civilsamhället har många kvaliteter som är viktiga när det kommer
            till att bygga ett gott samhälle. De insatser som enskilda personer
            och olika föreningar inom civilsam­hället gör kan bidra till att
            stärka det sociala kapitalet i samhället som helhet, samtidigt
            som dessa också kan ha stor betydelse för exempelvis kunskapsutveckling,
            folkhälsa, demokrati och kulturarvets bevarande.
          </p>
          <p xml:id="i-7KDaPpxzSLhk7Y6sP1uj6K">
            Lokalsamhällen och hembygder som är starka, levande och trygga
            och har en god medborgaranda där människor osjälviskt anstränger
            sig för det gemensamma bästa, är mycket betydelsefulla för det
            goda samhällsbygget. Civilsamhället är en avgörande kraft i detta
            byggande. Helt grundläggande för bevarandet och upprätthållandet
            av ett starkt civilsamhälle är förekomsten av ett starkt socialt
            kapital inom samhället, vilket i sin tur förutsätter en stark
            gemensam identitet.
          </p>
          <head type="h1" xml:id="i-NnkpfUkcdn2YqCxGqhxs5s">
            Finansiering och byråkrati
          </head>
          <p xml:id="i-UEYEDL4V4zUVswja7pqVpb">
            I Sverige finns det många civilsamhälleliga aktörer som mottar
            offentligfinansierat stöd i form av olika bidrag från stat, kommun
            eller andra aktörer. Samtidigt har olika former av ekonomiskt
            stöd såsom gåvor från enskilda stor betydelse i många fall för
            viktiga verksamheter som drivs ideellt. Att förbättra villkoren
            för civilsamhället och dess olika aktörer så att de får enklare
            att stå på egna ben ekonomiskt är en angelägen uppgift enligt
            Sverigedemokraterna. På så sätt kan en situation undvikas där
            civilsamhället blir alltför beroende av bidrag och allmosor från
            staten, och därför styrs direkt eller indirekt av staten, vilket
            det i dagens Sverige dessvärre redan finns en rad exempel på.
          </p>
          <p xml:id="i-P1FgcWLhex6dT9xP7yj8rD">
            Att riksdagen under 2019 beslutade att återinföra skattereduktion
            för gåvor till ideell verksamhet, ”gåvoskatteavdraget”, är något
            som Sverigedemokraterna ser positivt på. Att privatpersoner vill
            skänka pengar till konstruktiva civilsamhällesaktörer är något
            som bör bejakas och stimuleras, snarare än tvärtom. Avdraget kan
            bidra till att exempel­vis organisationer som motarbetar folksjukdomar
            och stöttar samhällets svagaste har en chans att få ett starkare
            stöd via privata ekonomiska donationer. Sverigedemokraterna vill
            dock genomdriva ytterligare reformer för att stärka civilsamhällets
            oberoende – gåvoskatteavdraget behöver vidareutvecklas för att
            underlätta för civilsamhälleaktörer att stå på egna ben ekonomiskt
            och på så sätt öka friheten.
          </p>
          <p xml:id="i-Cop4jdQ7CsK8AThPxRJe3x">
            Vad gäller utformningen av gåvoskatteavdraget så har Sverige
            en modell som är administrativt betungande och snålt tilltagen
            i förhållande till närliggande länder. Norge är ett exempel på
            ett land där taket för beloppsgränsen är betydligt högre. I Sverige
            är skattereduktionen 25 procent av gåvobeloppet och skattereduktionen
            får endast högst uppgå till 1 500 kronor per år. Sverigedemokraterna
            menar att taket är för lågt satt och att den positiva påverkan
            på civilsamhället skulle kunna bli större om taket höjdes, varför
            vi vill utreda frågan.
          </p>
          <p xml:id="i-FBzmPb9WpRzVbMXdM7UzTq">
            Det svenska regelverket för gåvoskatteavdraget exkluderar dessutom
            många allmän­nyttiga verksamheter. I dagsläget finns ett krav
            på att gåvor måste vara avsedda att främja social hjälpverksamhet
            eller vetenskaplig forskning. Sverigedemokraterna vill utreda
            möjligheten till att fler allmännyttiga ändamål ska kunna omfattas
            av regelverket för skattereduktion för gåvor till ideell verksamhet,
            med anledning av att det finns många andra typer av aktörer i
            civilsamhället som också bidrar med samhällsnytta men som inte
            omfattas av regelverket i dagsläget.
          </p>
          <p xml:id="i-LZsLwmLNxZALGwqZFMRBgT">
            Vidare omfattas juridiska personer inte av möjligheten till skattereduktion
            när de ger gåvor till ideella aktörer i civilsamhället. Om juridiska
            personer också skulle ges möjlig­het till sådan skattereduktion
            skulle det kunna resultera i ett positivt bidrag till konstruk­tiva
            civilsamhällesaktörer. Det är något som Sverigedemokraterna vill
            ska utredas.
          </p>
          <p xml:id="i-EAsTE4997QDfKtrahZpT8r">
            En ytterligare brist i det svenska systemet rör den administrativa
            bördan, vilken särskilt i förhållande till hur lågt taket är för
            beloppsgränsen inom regelverket, är problematisk för civilsamhällesaktörerna,
            och i synnerhet de mindre aktörerna som det får en exkluderande
            effekt på. Sverigedemokraterna vill utreda hur administration
            så som gåvomottagarnas rapporteringsplikt till Skatteverket och
            hantering av kontrollupp­gifter inom regelverket för gåvoskatteavdraget
            kan förenklas.
          </p>
          <p xml:id="i-NDtT8YG83viGKPvWSXYCQs">
            För att syftet med gåvoskatteavdraget bättre ska uppnås, och
            för att göra det enklare för civilsamhällesaktörer att kunna stå
            på egna ben ekonomiskt, så vill vi adressera de ovan nämnda bristerna
            i avdragets utformning. Det skulle kunna vara ett steg på vägen
            mot ett starkare och mer oberoende civilsamhälle.
          </p>
        </div>
        <div type="motSignatures">
          <list>
            <item xml:id="i-Vne3Q71GpaP1BKFXqbrZjU">
              Jonas Andersson i Linghem (SD)
            </item>
            <item xml:id="i-2rPX4bQc11JtEzbGqVWCuG">
              Aron Emilsson (SD)
            </item>
            <item xml:id="i-9NHiSwoHmbEBXNYdaCQtcj">
              Angelika Bengtsson (SD)
            </item>
            <item xml:id="i-RQbCdyiG16AGHWYBknjEBo">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
