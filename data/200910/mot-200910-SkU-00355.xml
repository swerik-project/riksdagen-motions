<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00355">
  <teiHeader>
    <fileDesc>
      <titleStmt>
        <title>Genusskillnader i avdrag för arbetskläder</title>
        <author corresp="i-79cRBqVjCpwABr2BiKwH7S">av Ann-Christin Ahlberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genusskillnader i avdrag för arbetskläder</title>
          <idno type="rdwebb">GX02Sk355</idno>
          <rs type="number">Sk355</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk355/text</ref>
          <ref type="dokument_url_html">http://data.riksdagen.se/dokument/GX02Sk355</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk355</ref>
          <ref type="doc">http://data.riksdagen.se/fil/53B54D59-E90E-4C8B-9B44-D1BB2048AA97</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VRKfMRpEYzQTG222R7CsZs" type="signed"/>
        <correspContext corresp="i-VRKfMRpEYzQTG222R7CsZs">
          <note type="signatory" corresp="i-79cRBqVjCpwABr2BiKwH7S"/>
        </correspContext>
        <correspAction xml:id="i-8ddExEoRxhVDVyXLB2w1dp" type="numbering">
          <date when="2009-10-06"/>
        </correspAction>
        <correspAction xml:id="i-5i2AeFr5dXP33ju4pda9QL" type="submission">
          <date when="2009-10-02"/>
        </correspAction>
        <correspAction xml:id="i-2LMypKeCreLoEWR7rHMhWs" type="transfer">
          <date when="2009-10-01"/>
        </correspAction>
        <correspAction xml:id="i-saT1utkPvCT281ZDMscn1" type="assigned"/>
        <correspContext corresp="i-saT1utkPvCT281ZDMscn1">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jg25eV6unmcdxZmxpzSbJ" type="motBody">
        <div xml:id="i-UApH92Kvem9TCsc8Nru2w1" type="motProposal" subtype="förslag">
          <head xml:id="i-Qjdz6TmV6bYYuzbB6HrRtt">
            Förslag till riksdagsbeslut
          </head>
          <p xml:id="i-NAabazm9ngRhTK9wsZLyND">
            Riksdagen tillkännager för regeringen som sin mening vad som
            anförs i motionen om att se över skattelagstiftningen i fråga
            om skattefrihet och avdrag för arbetskläder för att uppnå en mer
            könsneutral lagstiftning.
          </p>
        </div>
        <div xml:id="i-QuKrPdJqMQzWnyYwfWqyK1" type="motContent">
          <head xml:id="i-5heqknbAKCWkP8SJqidK5T" type="h1">
            Motivering
          </head>
          <p xml:id="i-6vRH7hdmHb7yzhZP7Ts4p9">
            Genusforskare har påvisat hur män utgör normen och kvinnor betraktas
            som undantag på olika områden. Det är ett träget och segt arbete
            att åstadkomma jämställdhet mellan könen men förhoppningsvis kan
            vi genom systematiskt arbete uppnå det på alla områden.
          </p>
          <p xml:id="i-SYpRas73LyfKYRD2hG8k91">
            Lönen har givetvis varit den stora frågan i arbetslivet men kvinnodiskrimineringen
            märks även på andra områden.
          </p>
          <p xml:id="i-EgJJg1dTFxmWGc9VKsr6Xw">
            I arbetsmiljölagen står det att anställda ska ha de skyddskläder
            som de behöver. Formuleringen skyddskläder är i sig intressant,
            män skyddar medan kvinnor vårdar. Givetvis handlar det också främst
            om skyddskläder på yrkesområden där män överväger. Det handlar
            om skyddskläder inom industriell verksamhet som skyddar mot smuts,
            blöta och kyla.
          </p>
          <p xml:id="i-F8dgjVcrheNayJq1BAtcNp">
            Detta har sedan följts upp av skattelagstiftningen. Skatteverket
            skriver följande: I förarbetena till bestämmelsen (prop. 1987/88:52
            s. 5859) sägs bl.a. följande. Arbetskläder som på grund av arbetets
            beskaffenhet utsätts för starkt slitage, kraftig nedsmutsning
            eller annars förbrukas osedvanligt snabbt bör undantas från beskattning.
            Exempel på yrkesgrupper som kan anses ha sådana arbetskläder är
            betongarbetare, murare, smidesarbetare och svetsare. Uppräkningen
            av yrkena är som sagt talande ur ett genusperspektiv.
          </p>
          <p xml:id="i-16HaRoxd6DLttTfx9XJ19D">
            Skatteverket fortsätter: Även kläder som är särskilt avpassade
            för arbetet och som inte lämpligen kan användas privat bör undantas
            från beskattning. Så kan vara fallet på grund av klädernas utformning,
            t.ex. snitt och färgsättning eller på grund av att de är särskilt
            utpräglade för det slags yrkesutövning det är fråga om, t.ex.
            kläder som ska användas av anställda i ett företag inom livsmedels-,
            restaurang- och hotellnäringen eller i sjukvården. Skattefrihet
            bör dock inte generellt gälla för kläder av enhetlig typ som av
            tradition bärs av anställda i vissa verksamheter. I de fallen
            rör det sig många gånger om kläder som med fördel också kan användas
            privat För att kläder som i och för sig lämpar sig för privat
            bruk ska kunna komma i fråga som arbetskläder krävs det att det
            finns en skyldighet för de anställda att använda kläderna i tjänsten.
            Det förhållandet att kläder förses med arbetsgivarens namn, symbol
            eller logotyp räcker således inte i sig för att de ska ses som
            skattefria arbetskläder.
          </p>
          <p xml:id="i-ASK8n8j8stuG3zAvkbQexS">
            Vård- och omsorgsyrkena domineras av kvinnor. Arbetsgivarens
            vilja att tillhandahålla särskilda arbetskläder, även om de anställda
            önskar det, är ofta låg. Inte minst inom sjukvård och äldreomsorg
            utsätts kläderna för nedsmutsning, men av annat slag än den män
            utsätts för i industriyrken. Det handlar om den mänskliga nedsmutsning
            som är oundviklig då människor som är sjuka och gamla inte kan
            kontrollera olika kroppsfunktioner. Liknande problematik gäller
            för de som arbetar inom förskolan.
          </p>
          <p xml:id="i-Y3Gp7Q8LDcCBsji8xTjJLC">
            Ibland kan det också vara svårt att ha särskilda skyddskläder
            t.ex. inom hemtjänsten och förskolan. Arbetsgivare förefaller
            dock ännu mer ovilliga att tillhandahålla (dyrare) vanliga kläder
            även om de anställda inte har något emot märkning av dessa.
          </p>
          <p xml:id="i-ByEfj2i5uA93U1BXdLoUn8">
            Sammanfattningsvis så är lagstiftningen kring skyddskläder föråldrad
            och fångad i att det handlar om skyddskläder för män. Det behövs
            en allmän översyn på området i riktning mot en mer könsneutral
            lagstiftning. Därför bör avdragsreglerna för arbetskläder ses
            över.
          </p>
        </div>
        <div xml:id="i-6neF7aPz6WNfDQfRvJP2md" type="motSignatures">
          <list xml:id="i-W9ubrmUmVdyNypTbbyhSa9">
            <item xml:id="i-CaJ25QiBaziTGS4E5ar6gb" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
          </list>
        </div>
      </div>
    </body>
  </text>
</TEI>
