<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00405">
  <teiHeader>
    <fileDesc>
      <titleStmt>
        <title>Standard för finansiell rapportering till myndigheter</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Standard för finansiell rapportering till myndigheter</title>
          <idno type="rdwebb">H102C405</idno>
          <rs type="number">C405</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C405/text</ref>
          <ref type="dokument_url_html">http://data.riksdagen.se/dokument/H102C405</ref>
          <ref type="dokumentstatus_url_xml">http://data.riksdagen.se/dokumentstatus/H102C405</ref>
          <ref type="doc">http://data.riksdagen.se/fil/9F59D1D8-6CA8-490F-840D-5239FFC487F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A5f2BBkhpmFZCEeeTek4Eq" type="signed"/>
        <correspContext corresp="i-A5f2BBkhpmFZCEeeTek4Eq">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction xml:id="i-LqefVtZkpCzj16rbUUok3" type="numbering">
          <date when="2013-10-07"/>
        </correspAction>
        <correspAction xml:id="i-UT89CndWabw2Gnn4YonD4h" type="submission">
          <date when="2013-10-04"/>
        </correspAction>
        <correspAction xml:id="i-RKoF4cN6RVBmzqces3dELA" type="transfer">
          <date when="2013-10-04"/>
        </correspAction>
        <correspAction xml:id="i-VNQrPkyToQUPZsuCkjgrU" type="assigned"/>
        <correspContext corresp="i-VNQrPkyToQUPZsuCkjgrU">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EvZLBKqaueusWFXtxpnvbs">
            Förslag till riksdagsbeslut
          </head>
          <list style="ol">
            <item xml:id="i-5w7NMSvGFmqM7Q5TP3172i">
              Riksdagen tillkännager för regeringen vad som anförs i motionen
              om att standardisera formatet vad gäller företagens elektroniska
              rapportering av finansiell information till myndigheter med utgångspunkt
              från en gemensam och internationellt vedertagen standard såsom
              XBRL.
            </item>
            <item xml:id="i-NJLkTunbsEayZta56PUgj7">
              Riksdagen tillkännager för regeringen som sin mening vad som
              anförs i motionen om att ge en eller flera myndigheter i uppdrag
              att äga och förvalta de taxonomier som ska ligga till grund för
              företagens elektroniska rapportering.
            </item>
          </list>
        </div>
        <div type="motContent">
          <head xml:id="i-RFyzvygknoSG6BTSAWrSgS" type="h1">
            Motivering
          </head>
          <p xml:id="i-SLgFdp7biXenbELbCteoto">
            Elektronisk rapportering av företagsuppgifter till myndigheter
            har länge setts som en möjlig väg att minska företagens kostnader
            och samtidigt öka kvaliteten på inrapporterade data. Genom E-delegationen
            och flera myndighetsuppdrag har regeringen tagit steg för att
            påskynda arbetet med att förbättra företagens möjligheter att
            använda elektroniska verktyg för sin inrapportering till myndigheterna.
            Bolagsverket har fram till 2014 ett uppdrag att vara samordnande
            för detta arbete när det gäller företagens rapportering.
          </p>
          <p xml:id="i-G6BkPCsFSLraWUfKz6EZHq">
            En grundläggande brist när det gäller hur den elektroniska inrapporteringen
            till myndigheter ska ske är emellertid att frågan om vilken standard
            som ska användas vid rapportering många gånger har lämnats öppen.
            Den eventuella samordningsvinst som kan nås mellan myndigheter
            kan därmed i praktiken ändå leda till att företagen måste använda
            olika rapporteringssystem, med olika innehåll, format och begrepp
            (s.k. taxonomier) i sin rapportering. Den investering som krävs
            från företagen för att kunna lämna uppgifter elektroniskt har
            därför många gånger varit orimlig i förhållande till den potentiella
            vinsten. Risken för att investera i fel system eller fel standard
            är sannolikt också en avhållande faktor.
          </p>
          <p xml:id="i-HAhohSC8ACHkKYeCeT8bC9">
            När det gäller rapporteringsstandarder för finansiell information
            finns egentligen endast en allmänt vedertagen och globalt erkänd
            standard för att rapportera företagens nyckeltal. XBRL (förkortning
            för eXtensible Business Reporting Language) har utvecklats i samarbete
            mellan föreningen för amerikanska godkända revisorer (AICPA),
            ledande redovisningsbyråer och programvaruföretag. Genom XBRL
            kan finansiell information läsas och förstås av olika dataprogram
            för rapportering och analys utan att manuell hantering krävs.
          </p>
          <p xml:id="i-JBZk7fA4M1EjBKBQo6Rscc">
            Standarden har från 2009 anammats av bland annat amerikanska
            Securities and Exchange Commission (SEC), en motsvarighet till
            Finansinspektionen, vilket fått till följd att en stor del av
            de finansiella nyckeltal som amerikanska noterade företag ska
            lämna elektroniskt rapporteras i XBRL-format. EU-kommissionen
            har i ett meddelande från den 12 juni 2013 (MEMO/13/544) slagit
            fast att man i en översyn av öppenhetsdirektivet (2004/109/EC),
            som reglerar kraven på noterade företags rapportering, avser att
            föreslå att alla noterade företag inom EU ska rapportera enligt
            ett standardiserat elektronisk format senast den 1 januari 2020.
            Man har i anslutning till detta uppdragit åt Esma (European Securites
            Markets Authority) att utforma en standard baserad på såväl befintliga
            som framtida elektroniska rapporteringssystem, såsom XBRL.
          </p>
          <p xml:id="i-RFQDWzBHu4WFsth3Ajguiy">
            Här kan nämnas att det redan i Danmark finns en lag på att årsredovisningar
            ska lämnas elektroniskt enligt XBRL till Erhvervsstyrelsen, vilket
            är motsvarigheten till det svenska Bolagsverket.
          </p>
          <p xml:id="i-BUaDmNzH6XhNvCvoG99j9q">
            Frågan om att ställa krav på svenska företag att rapportera elektroniskt
            enligt en gemensam standard är inte ny. Redan 2008 lät Bolagsverket
            teknikkonsultföretaget ÅF utreda nyttan med att välja XBRL som
            rapporteringsstandard och beräkna den potentiella samhällsvinsten
            med en gemensam rapportering av årsredovisningar enligt XBRL-standarden.
            Rapporten från ÅF visar att vinsten, fördelat på såväl rapporterande
            företag och myndigheter som användande och stödjande funktioner
            (revisorer, kreditupplysningsföretag, banker och finansmarknadsaktörer,
            etc.), uppgår till mellan 535 miljoner och drygt 2 miljarder kronor
            per år. Störst vinst beräknas för de rapporterande företagen,
            vars nytta beräknas till mellan 472 miljoner och 1 774 miljoner
            kronor.
          </p>
          <p xml:id="i-D15BY8x9pUgUbaexPELc5j">
            Rapporten gav stöd till Bolagsverkets beslut att använda XBRL
            som bas för utvecklingen av e-tjänsten Lämna årsredovisning. Dessvärre
            är det ännu endast ett fåtal företag som lämnar årsredovisning
            elektroniskt, vilket gör att de potentiella vinsterna med att
            använda XBRL som ÅF-rapporten beräknade inte har realiserats.
          </p>
          <p xml:id="i-NZoATydME4JxdrmmP6zNV7">
            Det kan finnas många skäl till varför företagen inte ser nyttan
            av att gå över till XBRL och elektronisk redovisning, där avsaknaden
            av tvingande bestämmelser eller ekonomiska incitament är två grundläggande
            anledningar. Det finns också praktiska och rent konservativa skäl,
            som att rutinerna är uppbyggda kring en fysisk årsredovisning
            snarare än en elektronisk, att revisionsbyråerna ser produktionen
            av den fysiska årsredovisningen som en viktig intäktskälla samt
            att det saknas samordningsfördelar i rapporteringen gentemot andra
            myndigheter för dem som använder elektronisk rapportering. Därmed
            ses den investering som måste göras i ett nytt system som en onödig
            kostnad, åtminstone bland mindre företag.
          </p>
          <p xml:id="i-KEWVkYLtAUMFEDHQB7rjtX">
            I slutbetänkandet från Utredningen om ökad it-användning i små
            företag (SOU 2012:63) konstateras att för utveckling av effektiva
            e-tjänster som kan möjliggöra delning av företagsinformation mellan
            myndigheter vilket leder till minskad administration för företagen
            krävs att lagstiftaren förordar standardisering av format och
            gränssnitt (s. 152). Utredningen gör mot den bakgrunden följande
            bedömning:
          </p>
          <p xml:id="i-2zKRsWHkXUMtNRgTfj193u">
            För att nå framgång med elektronisk ingivning av finansiell information
            bör regeringen besluta vem som ska äga och förvalta taxonomierna
            samt tillskjuta nödvändiga medel för detta. Det kan i detta sammanhang
            nämnas att ägande och förvaltning inte nödvändigtvis behöver göras
            av samma aktör. Bokföringsnämnden eller Bolagsverket kan vara
            lämpliga myndigheter för förvaltning av taxonomierna för årsredovisning
            och revisionsberättelse.
          </p>
          <p xml:id="i-R5QxHjVtfMnxjFn5KSFZBP">
            Mot denna bakgrund bör regeringen skyndsamt bestämma att XBRL
            ska vara utgångspunkten för den standard som ska gälla för företagens
            elektroniska rapportering av finansiell information samt utse
            den eller de myndigheter som skall äga och förvalta de taxonomier
            som företag och myndigheter ska följa. Detta bör ges regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-QAuZwHift4adztiJQre2dN">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
