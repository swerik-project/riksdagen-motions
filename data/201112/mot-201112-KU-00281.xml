<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00281">
  <teiHeader>
    <fileDesc>
      <titleStmt>
        <title>Samvetsfrihet</title>
        <author corresp="i-TECanR77Prb79DHwPvLitN i-V4PGuKUAKzYUXWKqj2bLeL">av Annelie Enochson och Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samvetsfrihet</title>
          <idno type="rdwebb">GZ02K281</idno>
          <rs type="number">K281</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K281/text</ref>
          <ref type="dokument_url_html">http://data.riksdagen.se/dokument/GZ02K281</ref>
          <ref type="dokumentstatus_url_xml">http://data.riksdagen.se/dokumentstatus/GZ02K281</ref>
          <ref type="doc">http://data.riksdagen.se/fil/14FB7D63-AEB3-4C78-9B14-6A46B256FBC7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5Qt9vybBZfKkJG7NRFVz3k" type="signed"/>
        <correspContext corresp="i-5Qt9vybBZfKkJG7NRFVz3k">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="numbering" xml:id="i-PriVECyGvby1RhKX8yAXRp">
          <date when="2011-10-06"/>
        </correspAction>
        <correspAction type="submission" xml:id="i-SsxXB5yvSmobd8FAwUb1YC">
          <date when="2011-10-04"/>
        </correspAction>
        <correspAction type="transfer" xml:id="i-HrQ4AyAa94oEHzKzy3iXff">
          <date when="2011-10-04"/>
        </correspAction>
        <correspAction type="assigned" xml:id="i-D8zWtzzpcHNbbEMc8A8BNK"/>
        <correspContext corresp="i-D8zWtzzpcHNbbEMc8A8BNK">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-P34DQcKSNYbzpHXKHfJqt5">
            Förslag till riksdagsbeslut
          </head>
          <list style="ol">
            <item xml:id="i-P985GsyLQ3QyskeSZxFRZr">
              Riksdagen tillkännager för regeringen som sin mening vad som
              anförs i motionen om en samvetsklausul inom sjukvården och högskoleutbildningen.
            </item>
            <item xml:id="i-NaFvm4aFep6P1rBko79Fsx">
              Riksdagen tillkännager för regeringen som sin mening vad som
              anförs i motionen om att införliva samvetsfriheten i rättighetskatalogen
              i Sveriges grundlag.
            </item>
          </list>
        </div>
        <div type="motContent">
          <head type="h1" xml:id="i-LAcFurR9qJTN6SR2hcKCkb">
            Motivering
          </head>
          <p xml:id="i-Roeqt8Ra6YZH84NBRLnhXv">
            När Sverige gick med i EU 1995 blev europeiska konventionen om
            skydd för de mänskliga rättigheterna och de grundläggande friheterna
            från 1950 svensk lag. I artikel 9 står det om samvetsfrihet (vår
            markering).
          </p>
          <p xml:id="i-YK2ZtvSktbmGL7ia4DMqow">
            Artikel 9.
          </p>
          <p xml:id="i-7Vm5dAHJ49CKrv3KPTQfZv">
            Tankefrihet, samvetsfrihet och religionsfrihet 1. Var och en
            har rätt till tankefrihet , samvetsfrihet och religionsfrihet;
            denna rätt innefattar frihet att byta religion eller tro och frihet
            att ensam eller i gemenskap med andra, offentligt eller enskilt,
            utöva sin religion eller tro genom gudstjänst, undervisning, sedvänjor
            och ritualer .
          </p>
          <p xml:id="i-3yXATAcziLdg3kqDEU42T9">
            I FN:s allmänna förklaring om de mänskliga rättigheterna från
            december 1948 står det i artikel 18 om samvetsfrihet.
          </p>
          <p xml:id="i-XXR8kxZpR5pz8iydHkS8oi">
            Artikel 18.
          </p>
          <p xml:id="i-NBG55zYb1QtNpmVqDw6QzE">
            Var och en har rätt till tankefrihet, samvetsfrihet och religionsfrihet.
            Denna rätt innefattar frihet att byta religion och trosuppfattning
            och att, ensam eller i gemenskap med andra, offentligen eller
            enskilt, utöva sin religion eller trosuppfattning genom undervisning,
            andaktsutövning, gudstjänst och religiösa sedvänjor.
          </p>
          <p xml:id="i-LggRavvSYuS6KfD7PQDVv8">
            Internationellt använder människorättsorganisationen Amnesty
            International sig av begreppet samvetsfånge för att beteckna den
            som frihetsberövas eller hindras från att uttrycka bland annat
            de rättigheter som utgör artikel 18. Den brittiske juristen Peter
            Benenson var den som först myntade begreppet i artikeln De glömda
            fångarna.
          </p>
          <p xml:id="i-4uJdqzn63dqXSzXmF1Mdaa">
            Samvetsfrihet innebär att jag genom att hänvisa till samvetsskäl
            inte behöver utföra en viss uppgift. De länder som har en samvetsklausul
            kan tillvarata kunnandet och engagemanget hos alla de personer
            som funnit sin uppgift inom exempelvis sjukvården, utan att tvinga
            den som hyser samvetsbetänkligheter kring vissa svåra etiska frågor
            att delta i viss verksamhet. I Sverige har det historiskt främst
            handlat om vapenvägrare. Under 1800-talet dömdes hundratals unga
            män till böter, fängelse eller straffarbete, ibland i över ett
            år, till följd av samvetsbetänkligheter och religiösa skäl. Det
            var först 1902 som en kunglig cirkulärskrivelse utfärdade att
            dessa samvetsömma i fortsättningen skulle användas för annat arbete
            vid förbandet. Denna praxis ledde sedan fram till vapenfri tjänst
            inom värnplikten, en lösning som ingen betraktar som kontroversiell
            idag.
          </p>
          <p xml:id="i-2yAQ5gVT3xm6J9qpSRMeAJ">
            Idag har många samvetsbetänkligheter kring abort, insättandet
            av abortiv spiral eller forskning som inbegriper celler från aborterade
            foster samt annan praxis som utifrån traditionell etik är kontroversiell.
            Annan verksamhet som kan upplevas stötande ur ett annat etiskt
            perspektiv är vissa djurförsök eller transplantationer av djurorgan
            till människor. Om Sveriges riksdag skulle lagstifta om rätt till
            dödshjälp i någon form och om det skulle ingå i en yrkesgrupps
            uppgifter och åligganden att utföra momentet, då hör det till
            de grundläggande mänskliga rättigheterna i en rättsstat att kunna
            vägra att utföra detta för sitt samvetes skull, utan rättslig
            eller någon annan påföljd. Exemplet visar behovet av en samvetsklausul
            som utgår från traditionell etik och vidgar dess tillämpning och
            inför det som en naturlig del inom till exempel sjukvården och
            utbildningsväsendet.
          </p>
          <p xml:id="i-E8pgD1j6UGr9gCME9Z5b3o">
            När sjukvårdspersonal på kvinnokliniken vid Mälarsjukhuset tog
            illa vid sig av en kvinnas aborterande av flickor begärde verksamhetschefen
            besked av Socialstyrelsen om personal kunde vägra att berätta
            om det väntade barnets kön, för att inte behöva medverka vid könsselektiva
            aborter. Socialstyrelsen meddelade senare att något undantag inte
            kunde medges, vilket aktualiserar frågan om det är rimligt att
            tvinga svensk sjukvårdspersonal, män och kvinnor, att abortera
            flickor av det enda skälet att den gravida kvinnan eller hennes
            partner hellre vill ha en pojke.
          </p>
          <p xml:id="i-6hHLfmAdVWJN1EaHX7UKPF">
            Enligt en doktorsavhandling av Meta Lindström, där 224 gynekologer
            tillfrågades om möjligheten för dem att av samvetsskäl slippa
            delta i abortverksamheten, ansåg 64 % av de manliga samt 46 %
            av de kvinnliga gynekologerna att Det är rätt att gynekologer
            innehar rätten att av personliga skäl vägra medverka vid aborter.
          </p>
          <p xml:id="i-XHgXmtFd95VHYMMkAGHKuq">
            Således anser majoriteten av den yrkesgrupp som utför aborter
            i Sverige att en samvetsklausul, åtminstone för gynekologer, bör
            finnas.
          </p>
          <p xml:id="i-HsLoMCUgNGqPbGgEtA8yFv">
            I Sverige har regering och riksdag resonerat tvärtom och menat
            att dessa personer bör söka sig till andra yrken om de känner
            att de inte kan gå emot sitt samvete. När Samvetsklausulutredningen
            presenterade sitt förslag 1996 framkom emellertid att individuella
            lösningar ofta arbetades fram på berörda arbetsplatser. Det är
            inte heller sällsynt att man hör vårdpersonal hänvisa till en
            samvetsklausul de tror existerar och som man därför följer. Detta
            gör att det ofta i realiteten finns en informell samvetsklausul,
            men långt ifrån alltid. Exemplet med Sveriges väg till vapenfri
            värnplikt, visar dock att en liknande lösning inom vården inte
            behöver vara så komplicerad.
          </p>
          <p xml:id="i-QoNTdcWKFKf6BWZkoqUWyE">
            Trots att Samvetsklausulutredningen i betänkandet Samvetsklausul
            inom högskoleutbildningen, SOU 1994:84, inte ansåg det berättigat
            att införa en samvetsklausul inom utbildningsväsendet, förordades
            att studenterna bör ges rätt att hos Överklagandenämnden för högskolan
            särskilt överklaga beslut om deltagande i obligatoriska utbildningsmoment.
            Utredningen undersökte inte heller förutsättningarna för att införa
            en samvetsklausul inom arbetslivet. När frågan om organtransplantation
            utreddes fanns det även förslag om att införa en samvetsklausul
            gällande denna verksamhet, och ett antal remissinstanser förordade
            att en samvetsklausul för vårdpersonal skulle ge möjlighet att
            avstå från deltagande i transplantationsverksamhet med organ från
            aborterade foster. Så blev emellertid inte fallet.
          </p>
          <p xml:id="i-89KRySKGN1b2j28iKtgK1E">
            Europarådets parlament behandlade den 7 oktober 2010 en motion,
            skriven av en svensk riksdagsledamot och som handlade om åberopade
            samvetsskäl och tillgång till lagstadgad vård och behandling inom
            hälso- och sjukvård. Motionären krävde att samvetsgrundad vägran
            att utföra vård, som är i enlighet med ett lands lagar, starkt
            skulle begränsas. I förslaget, som utifrån motionen lades fram
            för Europarådet, fanns även krav på att ett register skulle inrättas
            dit vårdpersonal med samvetsbetänkligheter skulle rapporteras.
            Motionen syftade uttryckligen på kvinnors rätt till reproduktiv
            hälsa och i synnerhet på rätten att få abort utförd.
          </p>
          <p xml:id="i-J1Y8oKYZcu3XsskguiZoBN">
            Europarådet gick dock emot motionen och i resolutionen som följde
            gick man i väsentliga stycken emot motionären och hävdar vårdpersonalens
            rätt till samvetsfrihet. I resolutionens första paragraf slås
            fast att ingen person, sjukhus eller institution ska tvingas att
            utföra eller medverka till abort, dödshjälp eller någon handling
            som kan orsaka döden för ett mänskligt foster eller embryo. Vidare
            säger resolutionen att ingen ska diskrimineras om man vägrar medverka
            till något av detta.
          </p>
          <p xml:id="i-3BkX3xDx2Y9nxtLLZNEGNr">
            I resolutionens fjärde paragraf slås fast att medlemsstaterna
            dels ska försäkra tillgång till vård och hälsa, dels upprätthålla
            respekt för tankefrihet, samvetsfrihet och religionsfrihet för
            vårdpersonal. Man föreslår därför att medlemsstaterna tar fram
            sakliga och klara riktlinjer som garanterar samvetsfrihet. Europarådet
            kan endast ge rekommendationer, samtidigt är rådets resolutioner
            vägledande för Europadomstolen. Därför vill vi lyfta detta i vår
            motion och vill att vi ska få en lagstiftning i Sverige som garanterar
            samvetsfrihet och då speciellt inom vården och högskoleutbildningen.
          </p>
          <p xml:id="i-PMi4yqJh2gwEpmz2sfpubG">
            Till syvende och sist handlar det emellertid inte om att utreda
            huruvida Sverige ska ha en samvetsklausul inom sjukvården eller
            ej. Frågan är i stället hur Sverige ska tillämpa Europakonventionen,
            som redan är en del av svensk lagstiftning. Det bör därför utredas
            hur ett införande av samvetsfriheten som en grundläggande mänsklig
            rättighet i den svenska regeringsformens rättighetskatalog kan
            genomföras. Grundlagens högre rang i det svenska rättssystemet
            motiverar denna åtgärd. Regeringen bör snarast återkomma till
            riksdagen med ett förslag om hur en samvetsklausul inom sjukvården
            och högskoleutbildningen skulle kunna utformas.
          </p>
        </div>
        <div type="motSignatures">
          <list>
            <item xml:id="i-5jDZe2G7KLPkEJRSfAPQqC">
              Annelie Enochson (KD)
            </item>
            <item xml:id="i-ScfcB8UVtSzm8yuJDjhriT">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
