<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00405">
  <teiHeader>
    <fileDesc>
      <titleStmt>
        <title>Internationella brott</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationella brott</title>
          <idno type="rdwebb">GY02Ju405</idno>
          <rs type="number">Ju405</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju405/text</ref>
          <ref type="dokument_url_html">http://data.riksdagen.se/dokument/GY02Ju405</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju405</ref>
          <ref type="doc">http://data.riksdagen.se/fil/44AA626B-35EB-4329-A732-7F246A657EF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5iXmSa9DaDR4kSnSmACYSn" type="signed"/>
        <correspContext corresp="i-5iXmSa9DaDR4kSnSmACYSn">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-XbpGjMdBCA5vowUwxjxTzM">
          <date when="2010-10-29"/>
        </correspAction>
        <correspAction type="submission" xml:id="i-7B7iifkyrbVsodNDo9p2hp">
          <date when="2010-10-27"/>
        </correspAction>
        <correspAction type="transfer" xml:id="i-LKAYBg9TBmBQYHdszvmhEv">
          <date when="2010-10-24"/>
        </correspAction>
        <correspAction type="assigned" xml:id="i-GUoePaxnZB9N4B7zMY1mUp"/>
        <correspContext corresp="i-GUoePaxnZB9N4B7zMY1mUp">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Vde7Nbv1nJGqWLdhQsF5vT">
            Förslag till riksdagsbeslut
          </head>
          <list style="ol">
            <item xml:id="i-6PW39mnPXbTkerta7AahkD">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till riksdagen i enlighet med vad som föreslås i Internationella
              straffrättsutredningen.
            </item>
            <item xml:id="i-WS1fa5vt4wtRTA5p5m5Tas">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till riksdagen om en korrekt implementering av 1948 års folkmordskonvention.
            </item>
            <item xml:id="i-8NRMnZtkmDBeDH1Y25yttK">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om kriminalisering av tortyr.
            </item>
            <item xml:id="i-NXNtwS8o9hzjewiJZ1nTu6">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om kriminalisering av utomrättslig avrättning.
            </item>
            <item xml:id="i-8R7vMs7DM4EhzUBYgauZim">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om kriminalisering av påtvingat försvinnande och ratificering
              av FN-konventionen om skydd mot påtvingat försvinnande.
            </item>
            <item xml:id="i-33CWwSTLBtxgWTuUyBpHBG">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om straffrättslig reglering av förmans ansvar i enlighet
              med Romstadgans krav.
            </item>
            <item xml:id="i-SvTopmob2qtbfzFzMXGLsU">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om upphävande av ansvarsfrihet på grund av förmans
              befallning.
            </item>
            <item xml:id="i-4sSARkFBNx8RxskuwA27b7">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om avskaffande av den politiska prövningen i vissa
              fall av beslut om inledning av förundersökning eller väckande
              av åtal.
            </item>
          </list>
        </div>
        <div type="motContent">
          <head type="h1" xml:id="i-7E9AfsrrtwyDQKoY1GQe8c">
            Motivering
          </head>
          <p xml:id="i-W3nNogCFPGBBfwoxWPVkns">
            Den svenska straffrättsliga lagstiftningen när det gäller sådana
            internationella brott som enligt folkrätten ska föranleda individuellt
            straffrättsligt ansvar är rudimentär, starkt föråldrad och uppfyller
            inte de krav som ställs bl.a. efter Sveriges ratificering av FN:s
            tortyrkonvention och tillträde till Romstadgan för Internationella
            brottmålsdomstolen. Också reglerna om svensk straffrättslig jurisdiktion
            är svåröverskådliga, komplicerade och i starkt behov av översyn.
            Reglerna om preskription står i strid med Romstadgan och FN:s
            konvention mot tortyr.
          </p>
          <p xml:id="i-DiiGQNhW6a8Tfrgtu8TzNn">
            Internationella straffrättsutredningen lämnade år 2002 förslag
            till nya straffbestämmelser om folkmord, brott mot mänskligheten
            och krigsförbrytelser och om att svensk domstol skulle ha rätt
            att döma över dessa brott med stöd av universalitetsprincipen,
            dvs. oberoende av var eller av vem sådana brott begåtts. Brotten
            skulle undantas från reglerna om preskription. Detsamma skulle
            gälla för bl.a. gärningar som utgör tortyr enligt FN:s tortyrkonvention.
            Dessutom föreslogs en särskild behörighetsbestämmelse för sådana
            brott som omfattas av en internationell straffrättslig överenskommelse
            som är bindande för Sverige. Den nuvarande straffrättsliga regleringen
            med brottet folkrättsbrott är mycket otydlig och svårtillämpad,
            och den riskerar att komma i konflikt med den straffrättsliga
            legalitetsprincipen nullum crimen sine lege.
          </p>
          <p xml:id="i-D7E4vSN5xJX4n1wYJe88Rp">
            Det är alltså nu åtta år sedan utredningen kom och ännu händer
            inget. Det är uppenbart att frågan är lågt prioriterad av regeringen.
            Den låga takten i arbetet har nyligen uppmärksammats i media med
            anledning av en aktuell rättegång och av Amnesty International
            i kampanjen Väck politikerna!. Vänsterpartiet har under flera
            år tagit upp dessa frågor men riksdagsmajoriteten har avslagit
            våra motioner med hänvisning till beredning av frågorna på Justitiedepartementet.
          </p>
          <p xml:id="i-XiUnvwCFov6M3chvETRuKF">
            Den svenska regeringen måste nu lägga fram förslag till ny lagstiftning
            för att fylla luckorna i genomförandet av Sveriges skyldigheter
            att kriminalisera, lagföra och döma brott mot folkrätten. Att
            detta drar ut på tiden är mycket allvarligt eftersom det kan leda
            till att svåra brott mot mänskliga rättigheter kan förbli ostraffade
            och är dessutom pinsamt för Sveriges internationella anseende.
            Regeringen bör återkomma till riksdagen med förslag grundade på
            internationella straffrättsutredningen. Detta bör riksdagen som
            sin mening ge regeringen till känna.
          </p>
          <p xml:id="i-9bqmo1XFZcjJ6ue8nRSdEQ">
            Amnesty International publicerade i januari 2009 rapporten Sweden:
            End impunity through universal jurisdiction. I rapporten framförs
            en rad förslag till förändringar i lagstiftningen för att Sverige
            ska leva upp till sina internationella förpliktelser vad gäller
            lagföring och bestraffning av brott mot internationell rätt.
          </p>
          <p xml:id="i-5Cog7yoe6sLu9xwkAm2SkP">
            I Sverige gäller lagen (1964:169) om straff för folkmord. Definitionen
            av folkmord i den lagen överensstämmer dock inte helt med definitionen
            i artikel 2 i 1948 års folkmordskonvention, som är införlivad
            i artikel 6 i Romstadgan. Det kan därför finnas vissa luckor i
            skyddet. Uppmaning till folkmord är t.ex. inte kriminaliserat,
            vilket är en mycket allvarlig brist. Lagen innehåller heller inte
            det komplementära ansvar som finns angivet i artikel 3 i konventionen.
            Regeringen bör återkomma till riksdagen med förslag om korrekt
            implementering av folkmordsbrottet i enlighet med 1948 års folkmordskonvention.
            Detta bör riksdagen som sin mening ge regeringen till känna.
          </p>
          <p xml:id="i-Wj6akjfDBtSPfZsJGS7hUW">
            Sverige är bundet av FN:s tortyrkonvention sedan 1986. Konventionen
            kräver att staterna definierar tortyr som ett brott i nationell
            rätt för att kunna lagföra personer som misstänks för tortyr,
            som befinner sig i landet, om de inte utlämnas. Sverige har inte
            kriminaliserat tortyr; många former av tortyr är dock kriminaliserade
            som andra brott. FN:s kommitté mot tortyr gjorde år 2008 följande
            uttalande om Sverige:
          </p>
          <p xml:id="i-75baB95tPLm7jy28qxVLMs">
            Trots statens försäkran att alla handlingar som kan beskrivas
            som tortyr är straffbara enligt brottsbalken beklagar kommittén
            att Sverige inte förändrat sin inställning när det gäller att
            införa brottet tortyr i den nationella lagstiftningen.
          </p>
          <p xml:id="i-4DjnsPj2KbjjzC53NyZuQm">
            Kommittén uttryckte som sin mening att
          </p>
          <p xml:id="i-WXAdUjJN5C4WS2SR48BkAz">
            genom att definiera tortyrbrottet i enlighet med konventionen
            till skillnad från andra brott främjar staterna direkt konventionens
            övergripande mål att förebygga tortyr bl.a. genom att upplysa
            alla, förövare, offer och allmänheten om tortyrbrottets särskilda
            allvar och genom att förbättra den avskräckande verkan av förbudet
            i sig.
          </p>
          <p xml:id="i-XjtyWKJez2C69SyRyFpm43">
            Regeringen bör återkomma till riksdagen med förslag om kriminalisering
            av tortyr. Detta bör riksdagen som sin mening ge regeringen till
            känna.
          </p>
          <p xml:id="i-GB6bfTtzYXt8fQseUhfgDp">
            Utomrättslig avrättning är inget brott i svensk lag. Det kan
            lagföras som mord eller under väpnad konflikt som folkrättsbrott.
            Det betyder att reglerna om preskription gäller för gärningen,
            vilket strider mot erkända principer i den internationella rätten.
            Regeringen bör återkomma till riksdagen med förslag om kriminalisering
            av utomrättslig avrättning. Detta bör riksdagen som sin mening
            ge regeringen till känna.
          </p>
          <p xml:id="i-C8VNpFFkrtgdYcsnbQjdHM">
            Sverige har undertecknat men inte ratificerat FN-konventionen
            om skydd mot påtvingade försvinnanden. Konventionen kräver att
            den stat som ratificerar konventionen ska kriminalisera påtvingade
            försvinnanden i den nationella rätten. Vissa påtvingade försvinnanden
            är visserligen redan kriminaliserade som människorov, men härigenom
            täcks långt ifrån alla förfaranden som måste kriminaliseras. Regeringen
            bör återkomma till riksdagen med förslag om kriminalisering av
            påtvingat försvinnande och om ratificering av FN-konventionen
            om skydd mot påtvingat försvinnande. Detta bör riksdagen som sin
            mening ge regeringen till känna.
          </p>
          <p xml:id="i-WMtQRuQonHcUPrW1Nn9cfu">
            Svensk rätts regler om förmans ansvar för folkrättsbrott står
            i strid med Romstadgan. Den kräver nämligen kriminalisering också
            av underlåtenhet att hänskjuta brott till berörda myndigheter
            för undersökning och lagföring. Regeringen bör återkomma till
            riksdagen med förslag om straffrättslig reglering av förmans ansvar
            i enlighet med vad Romstadgan kräver. Detta bör riksdagen som
            sin mening ge regeringen till känna.
          </p>
          <p xml:id="i-YTSzytKbFU1hZDSUhy6doQ">
            Brottsbalkens regler om ansvarsfrihet på grund av förmans befallning
            står i strid med internationella rättens principer alltsedan Nürnbergtribunalen.
            Denna ansvarsfrihetsgrund är exkluderad i ett antal internationella
            instrument de senaste femtio åren. Regeringen bör återkomma till
            riksdagen med förslag om upphävande av ansvarsfrihet på grund
            av förmans befallning. Detta bör riksdagen som sin mening ge regeringen
            till känna.
          </p>
          <p xml:id="i-EqUC6DAGf7z6a6tCCLd8za">
            Beslut om förundersökning och åtal beträffande de flesta brott
            begångna utomlands förutsätter i flertalet fall tillstånd från
            regeringen eller den myndighet regeringen bemyndigat därtill.
            Denna politiska kontroll av rättskipningen strider mot rättsväsendets
            oberoende och är djupt stötande. Regeringen bör återkomma till
            riksdagen med förslag om avskaffande av den politiska prövningen
            av beslut om inledande av förundersökning eller åtal. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-VH4SDcNCwvpLuR7g7o73Gn" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-DmDzRx6W2aBYC2aVLPEKrt" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-Y57yXzFZyx1WMB1UMgriu2" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-H21JjntGcSNrJ6G7VH8nug" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-FSXrUW2Cib6NaoMuHejdjQ" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-EQP3XkWn2mTzYJyyCLR4cE" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
