<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0331/mot_200304_MJ_0331-0001.pdf"/>
      <div type="motHeader" xml:id="i-D9SA3KiCrYYjbJGUuf4t3C">
        <div type="motTitle" xml:id="i-9zVZi3ttAT55nUz3fjVU7v"/>
        <div type="motSubmissionInfo" xml:id="i-YCSCtWrzy5G1RtcgujwfNW"/>
      </div>
      <div type="motBody" xml:id="i-GejHzo3ANQM9anNTtYN74H">
        <div xml:id="i-WuEnLDYguyPjxL1WyN4sQ6">
          <p xml:id="i-Q1pS3BHDNq8mtpisAARjLh">
            2003/04 mnr: MJ331 pnr: m1512
          </p>
          <p xml:id="i-VFQsidt86WNFpwKQkXysYb">
            Motion till riksdagen 2003/04:MJ331
          </p>
          <p xml:id="i-8T2GDgt3DBAi7pHBcSxpsT">
            av Marietta de Pourbaix-Lundin (m)
          </p>
          <p xml:id="i-5XmFKt38hPY48K4d1RnUJp">
            Produktion av slaktkycklingar
          </p>
          <p xml:id="i-Ad6GnZkuyF29BQMmt5Busd">
            Förslag till riksdagsbeslut
          </p>
          <p xml:id="i-UwL3ciKirRTzwWmc8qxG89">
            1. Riksdagen tillkännager för regeringen som sin mening vad i
            motionen anförs om behovet av en total översyn av dagens slaktkycklingsproduktion.
            2. Riksdagen tillkännager för regeringen som sin mening vad i
            motionen anförs om vikten av att regeringen intensifierar arbetet
            på EU-nivå för att få fram en bra gemenskapslagstiftning som täcker
            in hållande och skötsel av slaktkycklingar.
          </p>
          <p xml:id="i-VCqKN9rF8vLrvTPjEJ2CtW">
            Motivering
          </p>
          <p xml:id="i-CfWaPcnsyhzBm5axZZgahQ">
            I en artikelserie i Svenska Dagbladet under maj månad 2003 avslöjades
            stora brister i dagens produktion av slaktkycklingar. En genomgång
            som tidningen gjort av hälsorapporter från landets 16 större kycklingslakterier
            visade att drygt 2,2 miljoner kycklingar under 2002 var så sjuka
            eller skadade när de kom fram till slakteriet att de inte dög
            som människoföda. Enligt min mening är detta totalt oacceptabelt
            och vittnar om något helt annat än ett gott djurskydd. En annan
            uppgift som redovisades i tidningen var att en ny automatisk lastmaskin
            vid en kycklingindustri åsamkade var tjugonde kyckling benbrott
            eller blödningar. Enligt min mening är även detta totalt oacceptabelt.
            Allvarliga problem inom den svenska slaktkycklingsproduktionen
            har även konstaterats i en pilotstudie som utförts av forskare
            vid Statens lantbruksuniversitet, SLU, om benfel hos svenska slaktkycklingar.
            I studien påvisades till exempel förekomst av skev benställning
            hos var femte kyckling. Den svenska djurskyddslagen stadgar att
            djur skall hållas friska. Det är angeläget att man kommer till
            rätta med de djurskyddsproblem som finns inom slaktkycklingsproduktionen
            i Sverige. De former av hållning och hantering av djur som innebär
            att djur utsätts för onödigt lidande måste fasas ut. Jag anser
            att det behövs en total översyn av dagens
          </p>
          <pb facs="riksdagen-motions-pdf/data/200304/mot_200304_MJ_0331/mot_200304_MJ_0331-0002.pdf"/>
          <p xml:id="i-XKoCnQeDmhHAvnmRRKwX31">
            2003/04:MJ331
          </p>
          <p xml:id="i-FqN18nBzooZYrvnpewbHGe">
            slaktkycklingsproduktion, som innefattar alla led från avel till
            slakt. Det är viktigt att en sådan översyn även innehåller en
            Översyn av tillsynsverksamheten och besiktningsveterinärernas
            arbete i förhållande till möjligheten för dem att stoppa verksamhet
            som innebär att djur utsätts för onödigt lidande. Mot bakgrund
            av att djurskyddsproblemen inom slaktkycklingsproduk- tionen i
            många fall är än större inom EU-området som helhet är det också
            viktigt att regeringen intensifierar arbetet på EU-nivå för att
            få fram en bra gemenskapslagstiftning som täcker in hållande och
            skötsel av slaktkycklingar.
          </p>
          <p xml:id="i-GF79b146XidSwyPNFCvCmp">
            Stockholm den 4 oktober 2003
          </p>
          <p xml:id="i-15X7Rx7UTorQ8hUtkFhjHg">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
