<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01769">
  <teiHeader>
    <fileDesc>
      <titleStmt>
        <title>Mellanöstern</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1769 av Markus Wiechel m.fl. (SD)</title>
          <idno type="rdwebb">HA021769</idno>
          <rs type="number">1769</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021769/text</ref>
          <ref type="dokument_url_html">https://data.riksdagen.se/dokument/HA021769</ref>
          <ref type="dokumentstatus_url_xml">https://data.riksdagen.se/dokumentstatus/HA021769</ref>
          <ref type="pdf">https://data.riksdagen.se/fil/2BBBE8B2-C291-4130-8632-A8DD5CA02563</ref>
          <ref type="docx">https://data.riksdagen.se/fil/55A09804-7D94-4A11-9E89-95D451F55DE1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hy7Mv9kXpzNFHuCd3Ze2x2" type="signed"/>
        <correspContext corresp="i-Hy7Mv9kXpzNFHuCd3Ze2x2">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7pp8o5KjbVfk6nNsz3e3FX"/>
        </correspContext>
        <correspAction xml:id="i-5Md4EdUgV3GMeQWygWDjyp" type="submitted">
          <date when="2022-11-23"/>
          <time when="11:16:55"/>
        </correspAction>
        <correspAction xml:id="i-JJcqdxkKkDScmdjpz4bt4Z" type="reviewed">
          <date when="2022-11-23"/>
          <time when="17:45:53"/>
        </correspAction>
        <correspAction xml:id="i-RG2oE2ui7j7Wg1YnUhXCex" type="referred">
          <date when="2022-12-01"/>
        </correspAction>
        <correspAction xml:id="i-VUjnDKK6HxEwd2J62nmqDG" type="assigned">
          <date when="2023-09-26"/>
          <time when="17:02:33"/>
        </correspAction>
        <correspContext corresp="i-VUjnDKK6HxEwd2J62nmqDG">
          <ref type="assignedTo">Utrikesutskottet</ref>
        </correspContext>
        <correspAction xml:id="i-SYfcNsCEqxh2DkYjjpouw9" type="behandlas_i"/>
        <correspContext corresp="i-SYfcNsCEqxh2DkYjjpouw9">
          <ref type="uppgift">2022/23:JuU16</ref>
          <ref type="ref_dok_id">HA01JuU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU16</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Gtfv3CumGy6wA8h8mrdrRN" type="behandlas_i"/>
        <correspContext corresp="i-Gtfv3CumGy6wA8h8mrdrRN">
          <ref type="uppgift">2022/23:UU10</ref>
          <ref type="ref_dok_id">HA01UU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2022</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UpDqz3FSAR5agBsw7Yvrdp" type="behandlas_i"/>
        <correspContext corresp="i-UpDqz3FSAR5agBsw7Yvrdp">
          <ref type="uppgift">2022/23:UU15</ref>
          <ref type="ref_dok_id">HA01UU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WbmNXhcG2V3dPbNVBKpQJH" type="behandlas_i"/>
        <correspContext corresp="i-WbmNXhcG2V3dPbNVBKpQJH">
          <ref type="uppgift">2022/23:UU6</ref>
          <ref type="ref_dok_id">HA01UU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WPGezaSu8DyLnjk2FysXBZ" type="behandlas_i"/>
        <correspContext corresp="i-WPGezaSu8DyLnjk2FysXBZ">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MQKmSxzT22FDjAwHvsDTyZ" type="motHeader">
        <div xml:id="i-6fnsvJU374yQhHNrkeWXhm" type="motTitle">
          Motion till riksdagen 2022/23:1769 av Markus Wiechel m.fl. (SD)
          Mellanöstern
        </div>
      </div>
      <div xml:id="i-5WjveVWbtaAVWcFHkuxf33" type="motBody">
        <div xml:id="i-WBeKtUZsWRUwkU1eyqXq7b" type="motProposal" subtype="förslag">
          <head xml:id="i-DkRp9RXvW5TpZYocHbH6Pv">
            Förslag till riksdagsbeslut
          </head>
          <list xml:id="i-2C2jnQRQycyaQXGutHd4dc">
            <item xml:id="i-S65emkXo5giJnmMTTbdN3u" sortKey="Yrkande 1">
              Riksdagen ställer sig bakom det som anförs i motionen om att
              verka för gemensamma sanktioner från EU respektive USA gentemot
              Iran samt iranska makthavare och tillkännager detta för regeringen.
            </item>
          </list>
          <list xml:id="i-ExgFLMheVUmjFTqpSVXMhj">
            <item xml:id="i-AJ3NosDRfAknUrDpvuiPGY" sortKey="Yrkande 2">
              Riksdagen ställer sig bakom det som anförs i motionen om att
              inta en tuffare hållning beträffande sanktioner mot Iran samt
              iranska makthavare och tillkännager detta för regeringen.
            </item>
          </list>
          <list xml:id="i-8JUTuHUkyFDsqeY25cczpi">
            <item xml:id="i-LWrfQYcT3ueyiLYQupjnV" sortKey="Yrkande 3">
              Riksdagen ställer sig bakom det som anförs i motionen om riktade
              sanktioner mot nära anhöriga till iranska makthavare och tillkännager
              detta för regeringen.
            </item>
          </list>
          <list xml:id="i-JeiZW3cqF5E3d6zVC55E89">
            <item xml:id="i-i22Wgzi2Tf7B1mPu1qX44" sortKey="Yrkande 4">
              Riksdagen ställer sig bakom det som anförs i motionen om en översyn
              av möjligheten att utvisa personer som sysslar med underrättelseverksamhet,
              och detta tillkännager riksdagen för regeringen.
            </item>
          </list>
          <list xml:id="i-NHReVCBMVqyaMutms7gCQQ">
            <item xml:id="i-BngPVtqUmVDjzhiBHRaUo7" sortKey="Yrkande 5">
              Riksdagen ställer sig bakom det som anförs i motionen om att
              se över möjligheten att bistå fredliga iranska demonstranter och
              tillkännager detta för regeringen.
            </item>
          </list>
          <list xml:id="i-CasjQdShvbgwTMjGXDFujf">
            <item xml:id="i-gQuDN8fYbDscN3Z3ZDfmG" sortKey="Yrkande 6">
              Riksdagen ställer sig bakom det som anförs i motionen om att
              skrota Joint Comprehensive Plan of Action (JCPOA) och tillkännager
              detta för regeringen.
            </item>
          </list>
          <list xml:id="i-8rMsbxm45DtZN3Sgsf2DqZ">
            <item xml:id="i-MMAogYz1EMpSsszvfUxU3d" sortKey="Yrkande 7">
              Riksdagen ställer sig bakom det som anförs i motionen om att
              beteckna Islamiska revolutionsgardet i sin helhet som en terroristorganisation
              och tillkännager detta för regeringen.
            </item>
          </list>
          <list xml:id="i-JCaCxBTr1ULAqMp5ve1UKm">
            <item xml:id="i-6AfxNCaZUgZFxLL2bbnyek" sortKey="Yrkande 8">
              Riksdagen ställer sig bakom det som anförs i motionen om att
              verka för att EU betecknar Islamiska revolutionsgardet i sin helhet
              som en terroristorganisation, och detta tillkännager riksdagen
              för regeringen.
            </item>
          </list>
          <list xml:id="i-FDDjZFhQg9dHxkvqrVGXD2">
            <item xml:id="i-6zWyyjT8vP9MnBcwLjBkcx" sortKey="Yrkande 9">
              Riksdagen ställer sig bakom det som anförs i motionen om att
              utreda möjligheten att rikta sanktioner mot Al-Mustafa Internationella
              Universitet i sin helhet och tillkännager detta för regeringen.
            </item>
          </list>
          <list xml:id="i-8iscC9iUGUzwwTHVXd8hd">
            <item xml:id="i-RaonVaw2AL8jFVhgo2Xsrc" sortKey="Yrkande 10">
              Riksdagen ställer sig bakom det som anförs i motionen om att
              verka för att det tillsätts en oberoende utredning för att utreda
              men även dokumentera de många brott mot mänskliga rättigheter
              och tortyr eller annan grym, omänsklig eller förnedrande behandling
              som den islamistiska regimen i Iran har gjort sig skyldig till,
              och detta tillkännager riksdagen för regeringen.
            </item>
          </list>
          <list xml:id="i-2GoTCyLyudphjxYZPwH3zS">
            <item xml:id="i-C1N9iXH975c8VgkTK93dLT" sortKey="Yrkande 11">
              Riksdagen ställer sig bakom det som anförs i motionen om att
              särskilt verka för att ansvariga för den iranska regimens brott
              mot mänskligheten ställs inför rätta vid lämpliga internationella
              eller nationella domstolar, och detta tillkännager riksdagen för
              regeringen.
            </item>
          </list>
          <list xml:id="i-TrwY2APWdVrtZfsu9HpJPF">
            <item xml:id="i-XpqetNn8dCeZrP9PvTGxt5" sortKey="Yrkande 12">
              Riksdagen ställer sig bakom det som anförs i motionen om att
              stödja bevarandet av identiteten för Nineveslättens invånare och
              tillkännager detta för regeringen.
            </item>
          </list>
          <list xml:id="i-Gh7zH9TdpFhvpAjVZG7o7j">
            <item xml:id="i-TZmaAepbKy9iEBiRfB2tLz" sortKey="Yrkande 13">
              Riksdagen ställer sig bakom det som anförs i motionen om att
              ta fram en tydligare regional strategi för Syrienkrisen och tillkännager
              detta för regeringen.
            </item>
          </list>
          <list xml:id="i-WXmdC6jwBapPZ4CUXstBnU">
            <item xml:id="i-BdYGdrWb8j3a81BkVTwjk7" sortKey="Yrkande 14">
              Riksdagen ställer sig bakom det som anförs i motionen om kontrollfunktioner
              för att säkerställa mottagarorganisationers lämplighet beträffande
              internationellt bistånd och tillkännager detta för regeringen.
            </item>
          </list>
          <list xml:id="i-17GrKFvHCn1EaFDm7pKUab">
            <item xml:id="i-NW1p6pVR9kPAcz119XoDBA" sortKey="Yrkande 15">
              Riksdagen ställer sig bakom det som anförs i motionen om ett
              slopat stöd till Islamic Relief och andra organisationer som kan
              kopplas till extremism, och detta tillkännager riksdagen för regeringen.
            </item>
          </list>
          <list xml:id="i-TeoLEExhrnpnmhYfdEHdhi">
            <item xml:id="i-Lt2LM9XPf7qHU6QL9RvbEL" sortKey="Yrkande 16">
              Riksdagen ställer sig bakom det som anförs i motionen om att
              inom FN och EU verka för en översyn av de sanktioner som riktas
              mot Syrien i syfte att ge lindring till civila, och detta tillkännager
              riksdagen för regeringen.
            </item>
          </list>
        </div>
        <div xml:id="i-FefWx2UukB4okrT798tA8w" type="motContent">
          <head xml:id="i-2MVDiNtD8SSM5uNuZYEKTo" type="h1">
            Iran
          </head>
          <head xml:id="i-AXhmsP2jzSTyRsvcVZqXp2" type="h2">
            Sanktioner mot Irans regim och stöd till det iranska folket
          </head>
          <p xml:id="i-CRvhiiJofvtFwpLZauReB6">
            I över 40 år har Irans befolkning lidit under ett islamistiskt
            styre som gjort att landet idag kan räknas som en av världens
            mest hårdföra diktaturer. Resultatet av revolutionen 1979 blev
            med andra ord ett land med en fullkomlig avsaknad av respekt för
            fundamen­tala fri- och rättigheter, och särskilt personer med
            avvikande politiska åsikter, kvinnor samt minoriteter är hårt
            utsatta för systematiska och statligt subventionerade övergrepp.
            Det finns omfattande dokumentation som visar på tortyr i form
            av misshandel genom alltifrån piskrapp, skenavrättningar eller
            elchocker till sexuellt våld. Denna tortyr har i kombination med
            rättsväsendets brutalitet, skenrättegångar, avrättningar och hot
            bidragit till den tystnadskultur som präglar hela samhället, vilket
            medverkat till att mullorna, trots ett enormt folkligt motstånd,
            har bibehållit makten.
          </p>
          <p xml:id="i-34DYjUDrUtudUCL2WS82Kz">
            Den iranska regimen har varit en nära allierad till flera andra
            auktoritära stater så som exempelvis Kina och Ryssland, som man
            också bistått militärt under invasionen av Ukraina. Därtill har
            Iran stått i centrum för flera av de konflikter som präglat Mellan­östern
            genom att föra proxykrig, vilket vi sett i såväl inbördeskriget
            i Syrien som i Libanon, Jemen och Irak. Landet är att betrakta
            som en av regionens mest inflytelserika aktörer, som dessutom
            genom sin högste religiösa ledare direkt eller indirekt styr shia­muslimska
            församlingar i hela världen – däribland i Sverige. Det omfattande
            stödet till terrorgrupper verksamma i Israel är oroande men går
            helt i linje med den uttalade ambitionen från den högste ledaren
            Khamenei som uttryckligen önskar radera Israel från världens karta.
            Således innebär den iranska regimens export av sin ideologi ett
            hot mot inte bara sin egen inhemska befolkning utan även de värderingar
            och levnadssätt som präglar oss som bor i den fria världen.
          </p>
          <p xml:id="i-6YFTtvrQZzFPtELHkbrYn1">
            Det uppenbara hotet från denna regim har vi också sett flera
            exempel på då man inte bara sysslat med omfattande spionage i
            andra länder utan även genom försök till lönnmord på politiska
            dissidenter, där USA-baserade exiliraniern tillika människorätts­kämpen
            Masih Alinejad är ett tydligt exempel. Till följd av att den iranska
            regimen inte erkänner dubbla eller avslutade medborgarskap finns
            en ökad risk för personer som faller inom denna kategori att utsättas
            för hot eller repressalier för sina ställningstaganden. Detta
            kan ske oavsett om de befinner sig inom eller utanför Irans lands­gränser,
            vilket direkt kan bli ett statligt sanktionerat angrepp mot svenska
            medborgare. Att den iranska regimen hotar, trakasserar och försöker
            skrämma svenskiranier (vilka idag är en grupp på över 100 000)
            till tystnad med målet att diasporan ska tystna finns det omfattande
            vittnesmål om. Säkerhetspolisen Säpo har vidare pekat ut Iran
            som ett av de tre länder som är mest aktiva med spionage i Sverige.
            Att Iran är ett land som utgör stort säker­hetshot mot Sverige
            vet vi då det tydligt framgår av de årsböcker som Säpo årligen
            ger ut. I årsboken från 2021 kan vi rent av se hur landets underrättelseinhämtning
            har över­gått till faktiska försök att med olika metoder stoppa
            regimkritisk verksamhet i Sverige. Detta sker bland annat genom
            hot och påtryckningar mot såväl oppositionella som deras anhöriga
            men också genom fysiska angrepp.
          </p>
          <p xml:id="i-LJzApckSvuSv4PTFv7PJxy">
            Det ligger mot bakgrund av allt detta i hela den fria världens
            intresse att så gott det är möjligt enas i tuffa åtgärder mot
            den islamistiska förtryckarregimen. Till att börja med bör en
            miniminivå avseende sanktioner vara gemensam mellan EU och USA.
            När ett gemensamt förhållningssätt med exempelvis unisona sanktioner
            gentemot Iran inte är möjligt bör Sverige som nation inta en betydligt
            tuffare hållning och driva på övriga länder. Detta med syftet
            att bidra till att fler länder i och utanför Europa vågar stå
            upp för Irans befolkning i kampen mot regimens systematiska övergrepp.
            Vidare måste riktade sanktioner användas mot inte bara makthavare
            i Iran utan även, mot bakgrund av den exceptionella situation
            vi ser i landet, deras anhöriga som i många fall lever gott på
            blodspengar i västvärlden. Därtill behöver det göras en översyn
            i syfte att se om det är möjligt att identifiera och utvisa personer
            som sysslar med olovlig underrättelseverk­samhet i Sverige.
          </p>
          <p xml:id="i-U5KeG4jLkk4q1jRDcHxrMi">
            Inte minst efter den så kallade iranska moralpolisens brutala
            mord på Jina ”Mahsa” Amini har de folkliga protesterna, som är
            de största sedan islamisterna grep makten efter revolutionen 1979,
            nått nivåer som visar att de är mer än redo för förändring. Regimens
            svar på detta blev som vanligt brutala övergrepp mot oppositionella,
            däribland dödligt våld mot bland annat barn och massakrer, samt
            riktade militära angrepp. Större delen av den fria världen borde
            nu ha vaknat. Det iranska folket som idag törstar efter frihet
            förtjänar vårt kompakta stöd, varför det bör utredas hur man bättre
            kan rikta stöd till dem direkt.
          </p>
          <head xml:id="i-iLo18STZ4iZ6w8vp27oG5" type="h2">
            Kärnenergiprogrammet Joint Comprehensive Plan of Action
          </head>
          <p xml:id="i-P8JBerKUfj9yN6y542G6bi">
            Kärnenergiprogrammet Joint Comprehensive Plan of Action (JCPOA)
            mellan Iran och ett antal länder (däribland USA) samt EU undertecknades
            i Wien den 14 juli 2015. Detta avtal syftade enligt förespråkarna
            till att öka insynen i Irans kärnenergiprogram samtidigt som det
            skulle förhindra Iran från att utveckla kärnvapen. Iran kunde
            genom detta avtal få internationella sanktioner hävda. USA lämnade
            dock ensidigt avtalet, vilket också bidrog till att Iran frångick
            flera av avtalets förpliktelser, trots att andra länder fortfarande
            stod kvar. Bara det faktum att Iran inte fullföljt sina förpliktelser
            innebär att avtalet bör betraktas som brutet, varför regeringen
            bör verka för att JCPOA en gång för alla skrotas.
          </p>
          <head xml:id="i-LixY9N9upZC1RjaYnSNWWD" type="h2">
            Terrorklassning av Islamiska revolutionsgardet
          </head>
          <p xml:id="i-LxRsrPpuRqTNzGt5EPjPTi">
            Den 5 maj 1979 bildades det så kallade islamiska revolutionsgardet
            (IRGC) av Ruhollah Khomeini i syfte att skydda det religiösa statsskicket
            från eventuella kuppförsök. Denna grupp ses som viktig för att
            diktaturen ska fortsätta, mot bakgrund av att högsta ledaren är
            åldrande. Eftersom lojaliteten hos revolutionsgardisterna främst
            ligger hos regimen snarare än folket, kan även den nationella
            armén vara måltavlor och de skyr inga medel när de utövar sin
            fanatism: Bestialiskt våld, ibland för att döda, användes för
            att skrämma motståndare – och det kan rikta sig mot vem som helst
            så länge det anses gynna deras sak. Även om IRGC är en del av
            Irans officiella militär, spelar de en central roll i landets
            användning av terrorism som ett verktyg för den iranska staten:
            De planerar, organiserar och verkställer terrorism runt om i världen.
            Samtidigt har de skapat, stöttat och styrt andra terroristgrupper
            i hela världen och bistått militärt, ekonomiskt och politiskt.
            De har inte minst en central roll för att slå ner protester i
            Iran, vilket kan ske direkt eller indirekt via proxygrupper. I
            närtid minns vi hur flight PS752 från Ukrainian Airlines, den
            8 januari 2020, blev nedskjutet av luftvärnsrobotar från IRGC.
            Samtliga 167 passagerare ombord plus besättningen omkom, varav
            17 personer antingen var svenska medborgare eller hemmahörande
            i Sverige. Därtill var det IRGC som den 19 juli 2019 kapade det
            svenskägda tankerfartyget Stena Imperio i Hormuzsundet och därefter
            höll samtliga 23 i besättningen som gisslan.
          </p>
          <p xml:id="i-MeswbiPMggKc2Ni8ckrJHN">
            Det råder således ingen tvekan om att IRGC har haft en direkt
            roll i allvarliga kränk­ningar av de mänskliga rättigheterna,
            där vi återkommande ser exempel på mord, tortyr och förtryck.
            För detta har bland annat ledande personer inom denna organisation
            sank­tionerats av EU 2021 för sitt ansvar i beslutet att använda
            dödligt våld för att under­trycka de omfattande protesterna i
            Iran i slutet av 2019 (då bland annat obeväpnade demonstranter
            och andra civila dödades och skadades i många städer).
          </p>
          <p xml:id="i-VceJCLnjFBmh9TYJNP8pRw">
            Definitionen av terrorism är tydlig. En terroristorganisation
            använder våldshandlingar som är politiskt betingade och syftar
            till att påverka samhället (eller politiken) utan hänsyn till
            om oskyldiga drabbas. Att IRGC sysslar med terrorism är med andra
            ord glasklart. Av den anledningen är det ingen slump att andra
            länder, så som USA, Saudiarabien och Bahrain, betecknar organisationen
            som en terroristorganisation. Det märkliga i sammanhanget är snarare
            att Sverige och EU inte gör det när också svenska och europeiska
            medborgare drabbas av dåden. Mot bakgrund av detta bör regeringen
            beteckna Islamiska revolutionsgardet i Iran som en terroristorganisation
            i sin helhet samt verka för att EU gör detsamma.
          </p>
          <head xml:id="i-3TSnH1BHCxSvsoNPYDtB8L" type="h2">
            Sanktionering av Al-Mustafa Internationella Universitet
          </head>
          <p xml:id="i-Vb8JBysWPSG3AGof89xNES">
            Efter att islamisterna tagit makten i Iran användes alla medel
            och verktyg som stod till buds i syfte att etablera sin fundamentalism
            i Iran men också exportera den till övriga världen. Man utvecklade
            så småningom en tvåsidig strategi för att exportera islamismen
            där man dels skapade och gav stöd till radikala väpnade grupper
            i framförallt Mellan­östern (så som exempelvis libanesiska Hizbollah),
            dels skapades olika ”kulturella” och ”religiösa” organisationer
            för att sprida regimens ideologi.
          </p>
          <p xml:id="i-DuUN35sa2ugdaqQJAPxEvL">
            2007 grundades Al-Mustafa Internationella Universitet, som kan
            ses som ett av de viktigaste bland regimens organisationer för
            spridningen av sin ideologi. Al-Mustafa finansieras och kontrolleras
            av den iranska regimen och utbildar utländska shiapräster, forskare
            och missionärer. Dess huvudsakliga campus ligger i Iran och har
            mer än hundra seminarier, islamiska skolor och religiösa centra
            runt om i världen. Irans högsta ledare Ali Khamenei är den högsta
            myndigheten vid Al-Mustafa-universitetet. En stor del av de som
            genomgått utbildning vid detta universitet har efter examen skickats
            till olika länder runt om i världen. Detta stora globala nätverk
            är ett framgångsrikt verktyg för att skapa gräsrotsstöd i främmande
            länder för den iranska regimens ideologi och kan användas för
            att främja regimens utrikespolitik. Al-Mustafa är också en rekryterings­pool
            för islamiska revolutionsgardets Quds Force och andra iranska
            institutioner som ansvarar för terrorism eller militära aktiviteter
            utomlands.
          </p>
          <p xml:id="i-KdYxcEfbkKgyVnKrM4JiHZ">
            I Sverige ser vi en tydlig koppling mellan Al-Mustafa-universitetet
            och Imam Ali Islamic Center i Järfälla. Imam Ali Islamic Center
            ses också bland många svenskiranier som den iranska regimens förlängda
            arm i det svenska samhället och har ett betydande inflytande på
            shiamuslimer i Sverige. Deras imam är utsänd av regimen och de
            har nära kopplingar till landets ambassad i Stockholm. Det är
            regimen i Iran som styr verksam­heten och de medverkar aktivt
            till att sprida doktrinen om shialedarnas absoluta makt. Därtill
            spelar de en aktiv roll i iranska regimens påverkansoperationer
            samt spionage mot inte minst exiliranier och iranska flyktingar
            i Sverige. Detta Järfällabaserade center utgör idag den starkaste
            kraften i paraplyorganisationen Islamiska Shiasamfunden i Sverige,
            som under 2021 erhöll närmare fyra miljoner kronor enbart i statliga
            bidrag.
          </p>
          <p xml:id="i-Y7Ppqjxd8NNmYBHnbyL7g">
            Säpo har länge varnat för att våldsbejakande organisationer,
            som i flera fall själva får stöd från det svenska samhället genom
            exempelvis statliga bidrag, finansierar extremism. Det måste bli
            ett slut på detta. Svenska skattemedel ska inte finansiera den
            typen av organisationer, eller den iranska regimens verksamhet
            i Sverige som de facto inte bara hotar iranier eller svenskiranier,
            utan även vår demokrati och vårt öppna samhälle. Att förhindra
            den iranska regimen från att utsätta Sverige för spionage och
            påverkansoperationer, vilket Säpo slagit fast, bör vara ett prioriterat
            ärende. Regeringen bör mot bakgrund av detta, utreda möjligheten
            att likt Kanada rikta sanktioner mot Al-Mustafa Internationella
            Universitet i sin helhet, vilket innefattar filialer eller samarbeten
            i Sverige.
          </p>
          <head xml:id="i-25wUdKdmCvc7yvqGgtsdLq" type="h2">
            Utredning samt ansvarsutkrävande av den iranska regimens brott
            mot mänskliga rättigheter
          </head>
          <p xml:id="i-QQYpScb95uVjgKCG4TqcfD">
            I september 2022 påbörjades de största demonstrationerna i Iran
            sedan revolutionen 1979 och islamistregimen svarade omgående med
            brutalt och hänsynslöst våld. Två månader efter starten hade omkring
            15 000 demonstranter arresterats och utöver tusentals skadade
            hade hundratals, däribland barn, mördats av regimlojala poliser
            och miliser. Parlamentet röstade för en avrättning av dessa politiska
            fångar, och ett antal dödsdomar har efter snabbt genomförda skenrättegångar
            utfärdats till regimkritiska och frihetstörstande ungdomar. Vidare
            går det inte att blunda för andra fruktansvärda metoder som används
            mot fångar och demonstranter, däribland systematisk psykisk och
            fysisk tortyr, våldtäkter och hot.
          </p>
          <p xml:id="i-YYBejj2urxwuEckTUKS1dx">
            Det är ingen nyhet att den iranska regimen konsekvent använder
            sig av övervåld och systematiska överträdelser av fundamentala
            mänskliga rättigheter. Regimen, dess företrädare och vissa nära
            anhöriga bör mot bakgrund av detta bemötas med kännbara sanktioner.
            Det krävs dock också ett mer intensivt arbete från svensk sida
            där de över­tramp som gjorts beivras och ansvar utkrävs. För att
            detta ska vara möjligt krävs en aktiv kartläggning men också att
            Sverige går i täten på såväl FN- som EU-nivå.
          </p>
          <p xml:id="i-EmJpfGB3oMQ8NcD28TtjEL">
            Regeringen bör därför, som ett led i stödet till det iranska
            folket, agera för att det tillsätts en oberoende utredning för
            att utreda men även dokumentera de många brott mot mänskliga rättigheter
            och tortyr eller annan grym, omänsklig eller förnedrande behandling
            som den islamistiska regimen i Iran har gjort sig skyldig till.
            Regeringen bör vidare säkerställa att ansvariga ställs inför rätta
            vid lämpliga internationella eller nationella domstolar.
          </p>
          <head xml:id="i-E6t7p99tGPonTonbjYzWVm" type="h2">
            Nineveslätten
          </head>
          <p xml:id="i-PyPHGim8r4egdwXHqSnBcR">
            Under tusentals år har olika minoriteter i Irak – däribland kristna
            – bebott Nineveslätten i det forntida assyriska riket. De senaste
            åren har antalet boende i området minskat drastiskt till följd
            av det försämrade säkerhetsläget i Irak och Kurdistan. När terror­organisationen
            Islamiska staten tog kontroll över området förvärrades situationen
            ytter­ligare. Islamiska staten fördrev och mördade ett stort antal
            människor, tog över deras tillgångar samt förstörde deras hus,
            kyrkor och infrastruktur. Tusentals år gamla och ovärderliga kulturskatter
            förstördes. Många av invånarna i området har länge önskat mer
            självstyre, eftersom historien tydligt visat hur det kan gå när
            de inte varit självbestäm­mande. Resultatet blev att den irakiska
            regeringen skapade en självstyrande assyrisk provins på Nineveslätten
            den 21 januari 2014.
          </p>
          <p xml:id="i-FUbwHSXKTEeiD1ACyk1hsL">
            Terrororganisationen Islamiska staten har fördrivits från området,
            men terrorgruppen lyckades förstöra mycket. Trots detta har många
            människor velat flytta tillbaka till sina hem och försöka bygga
            upp ett liv igen. Hus, kyrkor, sjukhus, skolor, vägar, elektricitet
            och det mesta av infrastruktur behöver återuppbyggas. Utöver detta
            kämpar de syrianer, assyrier, kaldéer med flera grupper som bor
            i området för att få behålla sin identitet. De flesta talar fortfarande
            arameiska, det språk man talade i det assyriska riket, men i takt
            med att den kristna gruppen blir mindre finns också en risk för
            att språk, kultur och deras identitet hotas. Regeringen bör stötta
            minoriteterna som bor på Nineveslätten att behålla sin identitet,
            samt på olika sätt bidra i arbetet med att återuppbygga sitt samhälle
            efter islamisternas fruktansvärda härjningar, samt stödja de självförsvarsstyrkor
            som ger befolkningen skydd och trygghet.
          </p>
          <head xml:id="i-916ChsRXmnK6gFcSQFKd5Q" type="h1">
            Syrien
          </head>
          <head xml:id="i-GND5HTNAcuasTyrTvKbx7" type="h2">
            Tydligare regional strategi för Syrien
          </head>
          <p xml:id="i-HFuyD7HSJQwwGy6VLZuR9r">
            Kriget i Syrien påbörjades 2011 och än pågår strider, men livet
            i stora delar av Syrien har ändå kunnat återgå till det normala.
            Islamiska staten har förlorat kontrollen över sitt stora område
            och jihadistiska trupper är fortsatt verksamma i framförallt stora
            delar av nordvästra Syrien. De många olika grupperna som deltagit
            i detta fasansfulla inbördes­krig har gjort att det varit svårt
            för de allra flesta att förstå komplexiteten, samtidigt som förväntningarna
            på det internationella samfundet från såväl civila i Syrien som
            för olika parter i konflikten är stora.
          </p>
          <p xml:id="i-EjrGMCi9gVYDQ9Q1WvXDMN">
            Sidas stöd till Syrien har främst fördelats på två olika sätt:
            dels från 2012 genom humanitärt stöd, dels från 2016 genom en
            särskild regional strategi för Syrienkrisen. I regeringsbeslutet
            från den 17 december 2015 om Sveriges regionala strategi för Syrienkrisen
            2016–2020, som i januari 2021 förlängdes till att fortsatt gälla
            för 2021–2023, fastslås det att man avser att ”bidra till att
            stärka resiliensen, d.v.s. motstånds­kraften, återhämtnings- och
            anpassningsförmågan, hos den syriska befolkningen och hos utsatta
            grupper i Syriens grannländer som drabbas hårt av konflikten”.
            Vidare ville regeringen bidra till ”stärkt demokrati och jämställdhet
            samt ökad respekt för mänskliga rättigheter i Syrien och för flyktingar
            från Syrien i angränsande länder”.
          </p>
          <p xml:id="i-E6wjGhbNXPqYX5MALmueVD">
            I grund och botten har den dåvarande regeringens skrivelse en
            sund inriktning mot bakgrund av konfliktens komplexitet. Strategin
            är dock, troligtvis medvetet, väldigt öppen för tolkningar, vilket
            skapar diverse problem. Det kan dessvärre slå helt fel när beslutsfattare
            och tjänstemän ska utgå ifrån strategin i sitt arbete. Regeringen
            bör mot bakgrund av detta påbörja ett arbete för en tydligare
            Syrienstrategi där det tydligt framgår att fokus ligger på att
            erbjuda stöd till civila inne i Syrien, och att det inte ska innebära
            stöd till någon part som riskerar att förvärra läget i landet
            eller försvåra fredsprocessen.
          </p>
          <head xml:id="i-78wQLPG4HXoz2m3npfVJkG" type="h2">
            Kontrollfunktioner för att säkerställa mottagares lämplighet
          </head>
          <p xml:id="i-3oUunu41dp1K7nvG53UgPj">
            Det finns flera exempel på organisationer verksamma i Syrien
            som fått internationellt stöd i syfte att bistå med viktiga satsningar,
            men som haft kopplingar till extremist­grupperingar. I en tydligare
            Syrienstrategi bör det naturligtvis framgå tydligt att dessa inte
            ska erhålla något stöd, utan att biståndet ska kanaliseras ut
            till trovärdiga, opartiska hjälporganisationer eller mottagare
            som tydligt visar att de står bakom grundläggande mänskliga rättigheter
            enligt ett västerländskt synsätt. Trots skrivelser fallerar man
            från svensk sida avseende de humanitära principerna, varför det
            kan krävas ytterligare krafttag för att förhindra att detta sker.
            Regeringen bör verka för att se över de kontroll­funktioner som
            idag finns för att säkerställa att mottagare av internationellt
            stöd inte bryter mot rådande principer.
          </p>
          <head xml:id="i-aMxwQce5FEy4A7Fizaacj" type="h2">
            Slopat stöd till Islamic Relief
          </head>
          <p xml:id="i-QySmhLJW1bsVfqJMzkvAqX">
            Sida kräver att deras partners ska efterleva de humanitära principerna
            i all den huma­nitära verksamhet som bedrivs (samt följa Sidas
            allmänna villkor). Detta innebär att partnern ska bedriva en humanitär
            verksamhet som strikt efterlever principerna om humanitet, opartiskhet,
            neutralitet och oberoende. Av den anledningen finns redan grunder
            för att utesluta vissa samarbetspartners som bevisligen inte lever
            upp till dagens motkrav. Islamic Relief är ett sådant exempel,
            eftersom det är en organisation med tydliga kopplingar till det
            radikala Muslimska brödraskapet.
          </p>
          <p xml:id="i-YD7Hk6ptsaMcv21CMwej4J">
            Muslimska brödraskapet ser sig till stor del som en fadder åt
            islamismen i Europa och andra delar av världen. Genom att bygga
            en ideologiskt uppbyggd rörelse fångar man in medlemmar i en introduceringsprocess
            för att sedan förbereda dessa på ett långsiktigt samhällsbygge.
            Man strävar efter att på sikt bygga en islamisk stat, en utveckling
            som sker gradvis och delvis genom en viss form av anpassning till
            det europeiska värdsamhället. Muslimska brödraskapets grunder
            är tydliga, vilket vi ser i deras motto: ”Allah är vårt mål; Profeten
            är vår ledare; Koranen är vår lag; jihad är vår väg; och döden
            för Allahs ära är vår högsta strävan.” Med anledning av dessa
            klara avsteg från de villkor som ställs för bistånd bör stöd till
            organisationen Islamic Relief stoppas.
          </p>
          <head xml:id="i-2toNqxjHqCmiKjQshNqcT1" type="h2">
            Översyn av sanktionerna riktade mot Syrien
          </head>
          <p xml:id="i-H7Uq53XoXpVKUqKAA2qCZK">
            Syrien har haft de absolut tuffaste internationella sanktionerna
            riktade mot sig, där inte ens Nordkorea kom upp i lika hårda restriktioner.
            Det finns skäl till detta eftersom vi sett hur det återkommande
            förekommit grova brott mot mänskligheten. Idag finns det ytterligare
            skäl, då den syriska regimen tydligt visat sitt stöd till Rysslands
            invasion av Ukraina.
          </p>
          <p xml:id="i-AbBaEdyTiv7aw58efLRWww">
            När sanktioner riktas mot ett land är dock ändamålet att åstadkomma
            någonting positivt genom att förhindra en negativ utveckling.
            Ofta handlar det om att förhindra att staten som är föremål för
            sanktioner inte utvecklar vapen eller materiel ämnat för krigföring
            eller brott mot mänskligheten. Vad som dock är värt att tänka
            på i detta sammanhang är att sanktionerna så långt det är möjligt
            inte ska drabba civila, d.v.s. den grupp som är de främsta offren
            i svåra tider. Bristen på tillgång till exempelvis mat, mediciner,
            skolmaterial och byggutrustning gör det svårare för människor
            att leva ett normalt liv, även om de råkar befinna sig i områden
            som för närvarande är säkra.
          </p>
          <p xml:id="i-LLhpc7VMqysh5aS4mwPc2h">
            I Syrien har problem uppstått med nödvändiga transaktioner för
            humanitära insatser till följd av att man inte kan genomföra dessa
            på ett enkelt sätt. Det är mycket som tyder på att nuvarande regler
            saknar en genomtänkt plan för hur man kan främja framtida återuppbyggnadsinsatser.
            Till följd av detta ser vi hur FN och olika icke-statliga organisationer
            står inför stora utmaningar för att kunna tillhandahålla humanitärt
            bistånd i Syrien. Det är väldigt enkelt att identifiera fler problem
            för humanitära organisationer vilka orsakats av sanktionerna.
          </p>
          <p xml:id="i-UVH5qZm6dFeFQkGyfPMhJJ">
            Exportkontrollbestämmelserna tillåter exempelvis inte FN och
            dess representanter att exportera hela utbudet av föremål för
            grundläggande och nödvändiga mänskliga behov utan specifika licenser.
            FN får därmed inte någon särskild flexibilitet när det gäller
            export, vilket begränsar FN:s praktiska aktivitetsområde eftersom
            humanitärt stöd ofta medför mycket mer än leverans av varor som
            för närvarande omfattas av export­licensundantag för Syrien (såsom
            mat och vissa mediciner). Dessutom gäller inte den allmänna licensen
            i de sanktionsbestämmelser som omfattar icke-statliga organisationer.
            Till skillnad från exempelvis sanktionerna mot Sudan tillåter
            reglerna gentemot Syrien inte export av medicinsk utrustning utan
            tillstånd. Den licenspolitik som för närvarande finns på plats
            för medicinsk utrustning omfattar inte heller all programvara
            som krävs för att viss nödvändig utrustning ska fungera. En policy
            med ett ”strikt ansvar”, som innebär stora böter vid överträdelser,
            har gjort att flertalet banker har hamnat i en position där de
            är ovilliga att ta itu med sanktionerade länder över huvud taget.
            Detta medför enorma problem för enskilda civila, som dessvärre
            hamnar i kläm trots att syftet med sanktionerna är att främja
            en förbättrad situation för just civila.
          </p>
          <p xml:id="i-UBaCdGbwxoNGZcNd6XCv6k">
            Kontentan av nuvarande sanktioner är att det blir oerhört svårt
            att genomföra exempel­vis dollartransaktioner via Syriens banksystem.
            Såväl sanktioner som exportkontrollicens­procedurer är idag ogenomskinliga,
            oförutsägbara och tidskrävande. Detta gör att huma­nitära biståndsleverantörer
            blir avskräckta från att ansöka om licens för att använda amerikanska
            varor och tjänster, även i de fall där sådana varor och tjänster
            är föremål för vad som kallas för en ”gynnsam licenspolitik”.
            Krav på att begära tillstånd från både USA och EU skapar vidare
            en hög byråkratisk börda, vilket gör att icke-statliga organi­sationer
            avskräcks från att överhuvudtaget tillhandahålla humanitär hjälp
            i Syrien.
          </p>
          <p xml:id="i-9A41Uwvx2cmPWZb4toHa5G">
            Sverige har inte fattat några egna nationella beslut kring restriktionerna,
            utan de finns idag som en följd av beslut fattade inom FN eller
            EU. Majoriteten av de sanktioner som beslutas av FN eller EU genomförs
            på EU-nivå genom antagande av EU-förordningar. Sanktionerna är
            direkt tillämpliga i Sverige, varför det inte går att ändra på
            allt genom lagstiftning i Sverige. Det finns dock en möjlighet
            att från svensk sida verka för en policy som så gott det går underlättar
            för civila att leva, verka och förbättra sin situation i landet.
            Detta har man också försökt med i exempelvis USA som uttryckt
            en ambition att skräddarsy sina sanktionsprogram för att anpassa
            dem till FN.
          </p>
          <p xml:id="i-5bw6hCUFDJAFtwR8CahzQ3">
            Sverige har idag en möjlighet att verka för förändringar i restriktionerna
            inom både FN och EU, men vi kan även försöka använda oss av nationell
            lagstiftning för att på bästa sätt möjliggöra för civila syrier
            att leva drägliga liv. Regeringen bör använda sina kanaler inom
            FN och EU för att anpassa sanktionerna riktade mot Syrien så att
            det blir lättare för civila att få tillgång till livsmedel, mediciner,
            jordbruksprodukter, skolutrust­ning samt sådant som krävs för
            att kunna återuppbygga landet igen.
          </p>
        </div>
        <div xml:id="i-2oDEN51bGzSzbKsdeqvLui" type="signatureBlock">
          <list xml:id="i-HKBfs1Bnb7T7sYED47RHaS">
            <item xml:id="i-6e9mCX5wfU1YjG44MmwtpD" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-EPXmXGTXdA7iPgrmBK6e56" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-QitnCjxgGT7bdqz4t3G7q7" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-LTStNtaoLgsxYdtRQTNbaK" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
            <item xml:id="i-88VXNyuRBKY4G2u38UQRuo" who="i-7pp8o5KjbVfk6nNsz3e3FX" type="signature">
              Rasmus Giertz (SD)
            </item>
          </list>
        </div>
      </div>
    </body>
  </text>
</TEI>
