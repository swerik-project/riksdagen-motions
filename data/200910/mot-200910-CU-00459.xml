<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00459">
  <teiHeader>
    <fileDesc>
      <titleStmt>
        <title>Tillsynsmyndigheten i konkurs</title>
        <author corresp="i-WJM6edqhGfBK1ijhNxfgoj i-BZ7PcK8D1efvHXsafGEMKE">av Chatrine Pålsson Ahlgren och Andreas Norlén (kd, m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillsynsmyndigheten i konkurs</title>
          <idno type="rdwebb">GX02C459</idno>
          <rs type="number">C459</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C459/text</ref>
          <ref type="dokument_url_html">http://data.riksdagen.se/dokument/GX02C459</ref>
          <ref type="dokumentstatus_url_xml">http://data.riksdagen.se/dokumentstatus/GX02C459</ref>
          <ref type="doc">http://data.riksdagen.se/fil/F201EF4A-678B-4C78-AFA0-12C906D046A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-49dN5PRKWiWUxKVKWfzUJd" type="signed"/>
        <correspContext corresp="i-49dN5PRKWiWUxKVKWfzUJd">
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-B3xhtc1CNhT3XNVyooFcMS" type="numbering">
          <date when="2009-10-07"/>
        </correspAction>
        <correspAction xml:id="i-3YyPuBbPb7og7n1ySvr5zw" type="submission">
          <date when="2009-10-06"/>
        </correspAction>
        <correspAction xml:id="i-EX8C8hUXg5t47T9BoXAzVP" type="transfer">
          <date when="2009-10-05"/>
        </correspAction>
        <correspAction xml:id="i-CtpeURaoxYh8Y5izYD5Gd6" type="assigned"/>
        <correspContext corresp="i-CtpeURaoxYh8Y5izYD5Gd6">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MZsZgdSn7NzwEMsozqRU8i" type="motBody">
        <div xml:id="i-PorJALpb6zd2dE55bKuwEn" type="motProposal" subtype="förslag">
          <head xml:id="i-MJfKrqJNvqdtF89TV6uzCc">
            Förslag till riksdagsbeslut
          </head>
          <p xml:id="i-V47wdNy2YCHMgLHEztzhWp">
            Riksdagen tillkännager för regeringen som sin mening vad som
            anförs i motionen om en översyn av tillsynen över konkursförvaltningen.
          </p>
        </div>
        <div xml:id="i-4UevQisKCD2iTnhq6VpfVf" type="motContent">
          <head xml:id="i-A4mktXWppc9wXWquJYwU3J" type="h1">
            Motivering
          </head>
          <p xml:id="i-Ky5cBZyQWNRMjSFWHWfw8m">
            Tidigare svarade en av rätten utsedd ombudsman för den närmaste
            tillsynen över konkursförvaltningen. Konkursdomaren ansvarade
            för den yttersta tillsynen över förvaltningen. Konkurstillsynen
            reformerades 1979, varvid en ny tillsynsmyndighet (TSM) inrättades
            och gjordes till en del av Kronofogdemyndigheten (KFM). Rättens
            ombudsman avskaffades samtidigt som tillsynsorgan.
          </p>
          <p xml:id="i-5XkZmSauBjNyVPiucD84TH">
            Idag finns för närvarande cirka 400 konkursförvaltare i Sverige,
            främst advokater. Deras viktigaste uppgift är att genomföra avvecklingen
            av konkursbon på ett effektivt och rättssäkert sätt och med bästa
            möjliga resultat för borgenärerna.
          </p>
          <p xml:id="i-wiNiL2VJDZN5eJ5fdpAJd">
            Tillsynsmyndigheten (TSM) ska övervaka att verksamheten bedrivs
            på ett ändamålsenligt sätt i överensstämmelse med lagar och andra
            författningar. Den ska särskilt se till att avvecklingen av konkursen
            inte fördröjs i onödan. Myndigheten får, när den finner det lämpligt,
            inventera konkursboets kassa och övriga tillgångar samt begära
            redovisning av förvaltaren. Om särskilda omständigheter motiverar
            det, får myndigheten utse en eller flera revisorer för granskning
            av boets räkenskaper och förvaltningen i övrigt.
          </p>
          <p xml:id="i-8xmiBXm4C9j1pkZ8DHYEtd">
            TSM har till uppgift att utöva kontinuerlig tillsyn i varje enskild
            konkurs, vilket i praktiken innebär att två olika aktörer är engagerade
            i förvaltningen av varje konkurs. Denna ordning avviker från det
            sätt på vilket det allmännas tillsyn är organiserad i flertalet
            andra sammanhang. Det vanliga är att den myndighet som utövar
            tillsyn inom ett visst verksamhetsområde har ett ansvar för att
            genomföra rådgivning, metodutveckling och inspektioner (stickprovskontroller)
            samt för att ta emot och utreda klagomål från berörda personer
            eller allmänheten.
          </p>
          <p xml:id="i-W4yEfmeX9vXb2RhNGDeMXK">
            En kontinuerlig statlig övervakning av förvaltningen i varje
            enskild konkurs förefaller vara ett ineffektivt och byråkratiskt
            sätt att organisera konkurstillsynen på. Såväl kostnaderna för
            statens tillsyn som för konkursförvaltarnas arbete borde kunna
            reduceras, om konkurstillsynen utformades på ett sätt som ligger
            mer i linje med den ovan beskrivna, vanliga tillsynsmodellen.
            Det är angeläget att konkurstillsynen fångar upp oegentligheter
            och ineffektivitet i förvaltningen, men kostnaderna för tillsynen
            måste stå i rimlig proportion till verksamhetens resultat.
          </p>
          <p xml:id="i-5yAhp5fiHsELS9x4DLTb6M">
            I Finland utövas konkurstillsynen av Konkursombudsmannen, en
            självständig myndighet med ett förhållandevis litet kansli. Ombudsmannen
            har flera uppgifter och befogenheter men de viktigaste är följande:
            Ombudsmannen ska främja och utveckla god konkursförvaltarsed genom
            att ge råd och anvisningar. Ombudsmannen ska också övervaka att
            förvaltarna följer lagstiftningen och god konkursförvaltarsed
            och kan initiera särskild granskning av ett konkursbo, för att
            utreda om konkursförvaltaren varit försumlig. Ombudsmannen ska
            vidare, i samråd med andra myndigheter, förebygga konkursrelaterad
            ekonomisk brottslighet.
          </p>
          <p xml:id="i-PJ7NP5ywNH41rB3Bbwehxm">
            Ett ytterligare problem med den svenska tillsynsmyndigheten är
            att den är organisatoriskt inordnad i KFM. KFM är visserligen
            inte längre företrädare för staten i statens egenskap av borgenär
            i konkurser, men KFM har ofta varit inblandad på olika sätt i
            samband med att företag gått i konkurs. Detta gör att TSM:s opartiskhet
            kan ifrågasättas.
          </p>
          <p xml:id="i-BhTXeEBAkrPzYYAfDkAZbq">
            Den svenska Konkurstillsynsutredningens betänkande, Ny konkurstillsyn
            (SOU 2000:62), har inte givit upphov till lagstiftning. Mot bakgrund
            av det ovan sagda och det finländska exemplet anser vi att en
            ny översyn av konkurstillsynen bör göras. Inriktningen bör vara
            att skapa en ny tillsynsmyndighet för konkurser, som är fristående
            från KFM och som har uppgifter som liknar den finländska Konkursombudsmannens
            uppgifter. Detta bör ges regeringen till känna.
          </p>
        </div>
        <div xml:id="i-LJnNLsoSMaFnjkWmHEjYv3" type="motSignatures">
          <list xml:id="i-RpejguiesBbRN95ddmwFFD">
            <item xml:id="i-6t2Yke7kGju3fJCWQTDZnn" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
            <item xml:id="i-9sfVxuZHmwC58EQ9tXU3W3" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
