<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-02320">
  <teiHeader>
    <fileDesc>
      <titleStmt>
        <title>En bättre utbildning möjliggör ett bättre arbetsliv</title>
        <author corresp="i-GS7uPECktKg1hMpsYcuyAg">av Johan Büser m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2320 av Johan Büser m.fl. (S)</title>
          <idno type="rdwebb">H7022320</idno>
          <rs type="number">2320</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7022320/text</ref>
          <ref type="dokument_url_html">http://data.riksdagen.se/dokument/H7022320</ref>
          <ref type="dokumentstatus_url_xml">http://data.riksdagen.se/dokumentstatus/H7022320</ref>
          <ref type="docx">http://data.riksdagen.se/fil/56598A81-FD3D-41DD-8930-6FEEC6B0A311</ref>
          <ref type="pdf">http://data.riksdagen.se/fil/5B9B23C4-4831-4FCB-B5EB-6BCBE19E4785</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GS7uPECktKg1hMpsYcuyAg</idno>
            <name>Johan Büser</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NJZoKqxvbBjg3XW7WXGhgL</idno>
            <name>Erik Ezelius</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-B8wFGVyzJsDS6zUEFaUgeN</idno>
            <name>Joakim Järrebring</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PTrhiFiqUrHZfrUpsQ8Nyy</idno>
            <name>Paula Holmqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6YngyvFKtFT1AHCYYX6WG6</idno>
            <name>Sara Heikkinen Breitholtz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5HrTSPqYfgdUcMjZ12SH7T" type="signed"/>
        <correspContext corresp="i-5HrTSPqYfgdUcMjZ12SH7T">
          <note type="signatory" corresp="i-GS7uPECktKg1hMpsYcuyAg"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-NJZoKqxvbBjg3XW7WXGhgL"/>
          <note type="signatory" corresp="i-B8wFGVyzJsDS6zUEFaUgeN"/>
          <note type="signatory" corresp="i-36nyxqA7w17acL7s97ha3p"/>
          <note type="signatory" corresp="i-PTrhiFiqUrHZfrUpsQ8Nyy"/>
          <note type="signatory" corresp="i-6YngyvFKtFT1AHCYYX6WG6"/>
        </correspContext>
        <correspAction xml:id="i-MYK3fiLLcGK84re9kj4v7x" type="submitted">
          <date when="2019-10-03"/>
          <time when="10:09:26"/>
        </correspAction>
        <correspAction xml:id="i-MVzAbcgT71RSJ2Lo3kwWZo" type="reviewed">
          <date when="2019-10-03"/>
          <time when="11:05:05"/>
        </correspAction>
        <correspAction xml:id="i-QLuMvB182bLLdQ6MUcn6Px" type="referred">
          <date when="2019-10-11"/>
        </correspAction>
        <correspAction xml:id="i-YNepxZYB2dvkSftnZc3RJB" type="assigned">
          <date when="2020-05-19"/>
          <time when="08:40:19"/>
        </correspAction>
        <correspContext corresp="i-YNepxZYB2dvkSftnZc3RJB">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-8aUJR4Z4Ax1V375NvzBAzf" type="behandlas_i"/>
        <correspContext corresp="i-8aUJR4Z4Ax1V375NvzBAzf">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8XSpCshEyXdKCcAocCDNaj" type="behandlas_i"/>
        <correspContext corresp="i-8XSpCshEyXdKCcAocCDNaj">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UUKo59mYwHa6Zjk7cnJPHo" type="behandlas_i"/>
        <correspContext corresp="i-UUKo59mYwHa6Zjk7cnJPHo">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Kg8KnCCUDtbvBiMvauoCy" type="motHeader">
        <div xml:id="i-5AqhLeHai2Hn7wkpRtChvB" type="motTitle">
          Motion till riksdagen 2019/20:2320 av Johan Büser m.fl. (S) En
          bättre utbildning möjliggör ett bättre arbetsliv
        </div>
      </div>
      <div xml:id="i-FXeQEY57GcCGvemJ9QSwGC" type="motBody">
        <div xml:id="i-WECvwnzc6sDzhZ93m8yKLm" type="motProposal" subtype="förslag">
          <head xml:id="i-7PSQ3tejPLdrRh731gcoJC">
            Förslag till riksdagsbeslut
          </head>
          <list xml:id="i-732y2PFoFuyqbEv2Ugirqc" style="ol">
            <item xml:id="i-TDzFSQMmfzrq3tABKUg5Cs">
              Riksdagen ställer sig bakom det som anförs i motionen om matchningsproblematiken
              och tillkännager detta för regeringen.
            </item>
            <item xml:id="i-5gZRu5kZdNUCm2B1NXxinB">
              Riksdagen ställer sig bakom det som anförs i motionen om att
              överväga åtgärder för att underlätta karriärbyte och påbyggnadsutbildningar
              i riktning mot läraryrket och tillkännager detta för regeringen.
            </item>
            <item xml:id="i-13k7BwRh1313jqcdGY8pCx">
              Riksdagen ställer sig bakom det som anförs i motionen om lärcentrum
              och vikten av utbildning och forskning i hela landet och tillkännager
              detta för regeringen.
            </item>
            <item xml:id="i-THNRDRYphDUBE7XNXMT9RZ">
              Riksdagen ställer sig bakom det som anförs i motionen om folkhögskolor
              och studieförbund och tillkännager detta för regeringen.
            </item>
          </list>
        </div>
        <div xml:id="i-MY8XnYJdFKWqLWa48PXFxB" type="motContent">
          <head xml:id="i-AaF9Nkvzwmwpjzw8DhiRD7" type="h1">
            Motivering
          </head>
          <p xml:id="i-SLuFYVs2k4VaJa8yhcTMY8">
            Utbildning lägger grunden för vår frihet och välfärd. I vårt
            starka och trygga Sverige konkurrerar vi med kunskap och innovation,
            inte låga löner och sämre anställningsvill­kor. Med den ingången
            behöver Sverige ett system där alla människor ska få möjlighet
            att lyckas i skolan och där tillgången till utbildning inte ska
            vara en fråga om klass eller bostadsort.
          </p>
          <p xml:id="i-JiGb5HFJXaJB3SEjGfVXfW">
            En S-ledd regering har under flera år investerat för att stärka
            samhället. Ett jämlikt och starkt samhälle är grunden för att
            både individer och organisationer ska kunna växa och bidra till
            en bättre framtid.
          </p>
          <p xml:id="i-FuomWYWuF5DA1xjnfdks8f">
            I ett starkt samhälle finns utbildningsmöjligheter för alla –
            oavsett var i landet du bor eller var du befinner dig i livet.
            Utbildning och kunskap ger oss som individer möjlighet att förverkliga
            våra drömmar och är samtidigt en förutsättning för att Sverige
            ska vara ett konkurrenskraftigt land. Investeringar i utbildning
            och forskning lägger grunden för jobb och välfärd.
          </p>
          <p xml:id="i-UNT7rxxFFX1BmwKVERqjNt">
            Trots ökade investeringar i utbildning finns det fortfarande
            en stor rekryteringsklyfta där arbetssökande människor inte har
            den kunskap som arbetsmarknaden kräver. Den klyftan måste fortsätta
            att slutas, och utbildningssatsningar är vägen dit. Det är glädjande
            att regeringen i januarisamarbetet också har belyst de här frågorna,
            och de orden behöver övergå i konkret politik. För det finns lösningar
            på matchningsproblematiken. De viktig­aste är yrkesvux, collegecertifierad
            utbildningssamverkan, validering och lärcentra. Folk­bildning
            i form av studieförbund och folkhögskola är fortsatt viktiga sätt
            att höja utbild­ningsnivån i samhället. Det är också viktigt att
            se över basanslagen till högre utbildning så att lärosätena kan
            erbjuda kvalitativ utbildning. Det är särskilt viktigt för kompetens­utvecklande
            insatser.
          </p>
          <head xml:id="i-U1DGZNR1a5w3cZLRJ5Yhb7" type="h1">
            Yrkesinriktade utbildningar
          </head>
          <p xml:id="i-Tz6BK5okrjPETiuQfqm3oG">
            Yrkesvux är en extra statlig satsning på yrkesinriktade utbildningar
            på gymnasial nivå inom den kommunala vuxenutbildningen. Syftet
            med satsningen är att motverka brist på yrkesutbildade personer.
            Målet är också att nå de grupper som saknar gymnasieutbild­ning
            med yrkesinriktning eller har en gymnasial yrkesutbildning som
            behöver komplet­teras. Vi har redan ett väl utbyggt yrkesvuxnätverk
            i Västsverige, men vi behöver stärka den formen av utbildning
            för att ytterligare stävja matchningsproblematiken.
          </p>
          <p xml:id="i-SWdP3dFCu6gKd3aP2su8CB">
            Det finns i dag ett hundratal collegecertifierade utbildningsanordnare
            i Sverige. I Västsverige finns ett flertal med olika inriktningar
            som uppvisar goda resultat. Det är angeläget att fortsatt stödja
            utveckling av teknik-, service- samt vård- och omsorgs­college.
            College spelar en viktig roll i att göra eleverna anställningsbara.
            Systemet innebär att utbildningen utarbetas i samarbete med arbetsgivare
            för att den ska utgå från de krav som arbetslivet ställer.
          </p>
          <p xml:id="i-TtBp9uz4B73TDdaVDTpKB2">
            I samhället tenderar klassklyftorna att bli allt tydligare, både
            när det gäller skolresul­tat och arbetsvillkor. Tidigare lyftes
            frågan om att politiken måste garantera att varje elev får den
            hjälp som hen behöver. Men arbetet slutar inte där. Jämlikheten
            behöver också tas upp längre fram i livet. Ett tydligt exempel
            är den snedrekrytering som finns till universitet och högskolor.
            Ett tydligare uppdrag till grund-, gymnasie- och högskolor att
            systematiskt arbeta med detta bör övervägas. En del skolor gör
            detta redan i dag, men engagemanget varierar stort mellan olika
            skolor och regioner.
          </p>
          <head xml:id="i-DCseBCgSt2kf1EhQM2H23p" type="h2">
            Validering och integration genom utbildning och jobb
          </head>
          <p xml:id="i-Ng1467DB7PbuBAiC3HAXfN">
            Under 2015 och 2016 tog Sverige ett stort och viktigt ansvar
            för de människor som flyd­de från krig och förtryck, ett ansvar
            som också kommer att kräva extra resurser för inte­gration och
            inkluderande. Regeringen har vidtagit många åtgärder, men fler
            behövs för att kunna garantera en jämlik och anpassad utbildning
            i alla kommuner – speciellt när många mindre kommuner har tagit
            ett oerhört stort ansvar för nyanlända och fortsatt under lång
            tid kommer att ha stora utmaningar.
          </p>
          <p xml:id="i-nAYqaLZJXhr5N4qeW1oex">
            Både för- och grundskolan spelar en viktig roll i integrationsarbetet.
            Samtidigt som hemspråk ska erbjudas för att upprätthålla banden
            till familj och anhöriga, måste svensk­undervisningen prioriteras.
            Likaså undervisning i samhällskunskap som ger grunderna till förståelsen
            av det svenska samhället.
          </p>
          <p xml:id="i-JHHsk42rcAMcgkQsybEVmP">
            Den viktigaste ingången till integrationen är svenska språket.
            På en del håll finns specialiserade sfi-utbildningar som har varit
            framgångsrika, exempelvis sfi för mekani­ker, sfi blandat med
            yrkesutbildning och yrkessvenska samt sfi för akademiker. Den
            här utbildningsformen behöver lyftas på fler orter i Västsverige.
            Här borde både folkhög­skolor och studieförbund ha en viktig uppgift
            att anta.
          </p>
          <p xml:id="i-LFucT2CkSd5jS4TSecfqms">
            Valideringen av nyanländas kompetens kan effektiviseras. Många,
            inte minst utrikes­födda, har kompetenser och yrkeserfarenheter
            som de har skaffat sig i arbetslivet som de inte kan tillgodoräkna
            sig och få ett erkännande för när de till exempel söker jobb.
            Det innebär inte bara att många får svårare att kvalificera sig
            för jobb, utan också att inte alla resurser och kompetenser som
            finns i samhället kommer till användning.
          </p>
          <p xml:id="i-LN4vJLujZKkuBG9Jpx3TKa">
            Även bristyrkesutbildningarna kan effektiviseras. Snabba åtgärder
            möjliggör jobb för många. Även detta är en del i integrationsprocessen.
            Åtgärderna är extra viktiga i dag när nyanlända riskerar att fastna
            i arbetslöshet. Jobb och utbildning är grunden för en tillfredsställande
            integration och för att komma in i det svenska samhället.
          </p>
          <head xml:id="i-L577BAKCRa7Gh43PqkTEB6" type="h2">
            Ett livslångt lärande
          </head>
          <p xml:id="i-PjNE89Nus1nd5RNoyoBt8L">
            En bra förskola med kompetent personal är en förutsättning för
            att skapa en bra grund för eleverna och göra det möjligt för fler
            föräldrar att söka arbeten.
          </p>
          <p xml:id="i-HRbDeWRe1fMsoWSDbsHgeb">
            Tiden i lågstadiet är viktig att ta till vara. För att ge mer
            tid till varje elev behöver klasserna i vissa kommuner minska,
            medan det i andra kommuner behöver anställas fler behöriga lärare.
            För att lyckas i skolan krävs kompetenta och duktiga lärare. Det
            som ofta glöms bort är dock ledarskapet i skolan. Rektorerna har
            en viktig roll för att skolan ska nå upp till de mål som efterfrågas
            och för att ge förutsättningar för att alla elever ska kunna nå
            godkända betyg.
          </p>
          <p xml:id="i-DkUKSo65zT76me7mvjBt9h">
            Återigen, jämlikhet och likvärdighet måste vara ledorden i alla
            kommuner i alla led. Det innebär också att elevhälsan behöver
            betonas och utvecklas. En bra och fungerande elevhälsa ger barn
            och unga stöd och förutsättningar att klara både skolan och sin
            upp­växt.
          </p>
          <p xml:id="i-YC4FD6h6LpGMiVh3u2q2mZ">
            Det är i mångt och mycket i skolan som de grundläggande värderingarna
            skapas och ett kritiskt tänkande utvecklas. Skolan måste inse
            den roll som man spelar och värde­grunden måste prioriteras. I
            Västsverige finns ett stort behov av bättre värderingsbygg­ande
            eftersom vi i flera kommuner ser både främlingsfientliga och extremistiska
            krafter växa.
          </p>
          <p xml:id="i-KG11FPybu8JmC3pYKTCPW">
            Skolan behöver också förbereda våra unga inför yrkeslivet genom
            att bland annat skapa praktikmöjligheter för grundskolans elever.
          </p>
          <p xml:id="i-YSDBHkBEhxACFDFGtD3K7F">
            En central del av samhällsbygget är en jämlik kunskapsskola där
            alla barn får möj­lighet att utvecklas. Vi ska höja kunskapsresultaten
            och öka jämlikheten i skolan. Vi höjer kvaliteten på lärarutbildningen,
            ökar antalet utbildningsplatser och skapar ett lärar­lönelyft
            som gör att fler söker sig till yrket. Men vi måste fortfarande
            förbättra resultat­en. En viktig del av en trygg och bra kunskapsskola
            är att se till att våra barn och unga mår bra i skolan, deras
            arbetsplats.
          </p>
          <p xml:id="i-HTmHobjxAK5EPqEYVgsGdN">
            Vi måste fortsätta arbetet med att underlätta karriärbyte och
            påbyggnad i riktning mot läraryrket för dem som har arbetat inom
            sektorn länge och saknar högre utbildning.
          </p>
          <head xml:id="i-RH8sBiWpWdciVzvpYQ6B8C" type="h2">
            Folkbildning – ett viktigt instrument för inkludering
          </head>
          <p xml:id="i-5fE4RFdiKeBXu1VeUsosSG">
            När utbildning diskuteras glöms folkbildningen oftast bort. Folkbildningen
            är ett viktigt instrument för att få samhället att hålla ihop.
            Ett exempel är att det under flyktingmot­tagandet var studieförbunden
            och folkhögskolorna som axlade en stor del av ansvaret för integration
            och utbildning i svenska språket. Folkbildningen är viktig både
            för civil­samhället och för vuxenutbildningen. Civilsamhället
            får ett tillskott av mångfald, demo­krati och ökat kulturdeltagande.
            Vi ser det också som betydelsefullt att folkhögskolor­nas kursutbud
            och pedagogik används för att möta nya grupper med nya behov,
            erfaren­heter och kunskaper. Med anledning av ovanstående bör
            regeringen överväga att verka för en fortsatt stark folkbildning
            med aktiva studieförbund och folkhögskolor.
          </p>
          <head xml:id="i-4UYTpPFpmerGcpGYSP5Vh6" type="h2">
            Innovation, forskning och utveckling
          </head>
          <p xml:id="i-75jgEGjjfrsY1Fx1mxUF1J">
            Trots år med högkonjunktur och ett rekordstarkt ekonomiskt läge
            finns det oroande rapporter om att alltför få av industri- och
            tjänsteföretagen satsar på kompetensutveck­ling. Närmare hälften
            av landets privata tjänstemän behöver vidareutbildning som de
            inte kan få från sina arbetsgivare. Men hindren är många. Det
            behövs fler utbildnings­platser på högskolor och universitet som
            är anpassade till yrkesverksammas villkor och behov. Utan kompetenssatsningar
            riskerar produktutvecklingen och innovationstakten i företagen
            att minska. Med dagens snabba tekniska utveckling krävs ständigt
            högre kom­petensnivå för att hänga med. Det visar på behovet av
            att främja kompetensutvecklingen hos företagen.
          </p>
          <p xml:id="i-JNBXetbUpuXD3WCJwBLnCN">
            Västsverige har i dag många universitet och högskolor: Göteborgs
            universitet, Karlstad universitet, Chalmers tekniska högskola
            samt högskolorna i Skövde, Borås, Halmstad och Trollhättan (väst).
            De utgör inte bara utbildningsinstitut med en uppsjö av utbildningar
            utan är också viktiga samarbetspartner till det västsvenska näringslivet,
            ett näringsliv som behöver rätt kompetens för att kunna hävda
            sig på inhemska och globala marknader. Antalet utbildningsplatser
            och dessas placeringar innebär att fler kan bo kvar hemma och
            studera. Politiken bör fortsätta att uppmuntra och stödja lärcentra
            som är en viktig framtidssatsning och mötesplatsen för studier
            och kompetensutveckling.
          </p>
          <p xml:id="i-Kf83tCBh2sAUbLDrweRxfJ">
            Strukturen i Västsverige är till stor del uppbyggd utifrån en
            bruksmiljö där det var lätt att få jobb. Det ser annorlunda ut
            i dag och Västsverige behöver hitta nya arbets­tillfällen för
            framtiden. I en alltmer föränderlig värld kommer även vidareutbildning
            vara ett måste och hela vårt samhälle behöver ställa om till att
            ta det livslånga lärandet på allvar. Detta gäller även läraryrkena
            som i dagsläget ofta saknar möjlighet till vidare­utbildning och
            kompetensutveckling. Det innebär också behov av utbildningsmöjlighet­er
            i regionen och inte alltför långt bort från där människor bor.
            Utbildning måste vara lättillgänglig och en naturlig del av framtidens
            arbetsmarknad. Sverige ska konkurrera med hög kompetens och goda
            arbetsvillkor, inte med låga löner och dåliga arbetsvillkor. Om
            kunskap ska kunna vara Sveriges främsta konkurrensfördel, måste
            ökade invester­ingar i högre utbildning övervägas.
          </p>
          <p xml:id="i-9fJS6gYDQoAyASJCphuLr7">
            Vuxenutbildning som möjliggör omskolning och vidareutbildning
            senare i livet måste också ligga öppen för den som måste eller
            vill byta spår under hela livet. Här fyller folk­bildningen en
            viktig funktion som vuxenutbildare. Västsverige behöver utbildningar
            som täcker såväl dagens som framtidens behov. I dag får inte företag
            och organisationer tag på personal med rätt kompetens, trots den
            höga arbetslösheten. Stora pensionsavgångar innebär att det är
            fler som lämnar arbetsmarknaden än som inträder på den, vilket
            kan leda till ännu större kompetensbrist i framtiden.
          </p>
          <p xml:id="i-BVmJmLGYHUhFoCt3MMLxrV">
            Det är viktigt att lärcentra kan fortsätta att utbilda i Västsverige
            och att utbildning och forskning stärks i Västsverige. Det är
            också angeläget att företagen själva satsar på kompetensutveckling,
            gärna i samverkan med utbildningscentra.
          </p>
          <head xml:id="i-SwFTYsJYynPbmm17DYvdYC" type="h2">
            Våra unga
          </head>
          <p xml:id="i-X35qahR9VwTYqwqP2ZFMar">
            Ur utvecklingssynpunkt behöver politiken hitta ett sätt att ta
            till vara ungas engagemang och framtidstro. Det är inte hållbart
            att låta unga gå arbetslösa. Därför behövs åtgärder för individens
            frihet men också för att det ska finnas tillgänglig kompetens
            för att kunna behålla företag och jobb i vår närregion. Kommunala
            och regionala aktörer måste i sam­verkan se till att unga lotsas
            in i arbetslivet och att de unga själva är aktiva medspelare i
            alla processer. Regionerna i Västsverige har viktiga roller i
            att samordna, initiera, stödja och leda olika processer som stimulerar
            den regionala utvecklingen. Till detta behövs redskapen och samverkan
            för att bättre kunna förutse behoven av arbetskraft inom olika
            yrkesgrupper. Ungdomsarbetslösheten har sjunkit drastiskt under
            den senaste mandat­perioden. Det är förstås oerhört positivt,
            men vi ska fortsätta att sänka arbetslösheten ytterligare. Genom
            att investera i utbildning ser vi till att rätt kompetens utbildas
            till de jobb som finns. Genom att stötta små och medelstora företag
            samt främja svensk export ser vi till att antalet jobb ökar.
          </p>
          <p xml:id="i-MkJ4M658pgP2WLBGfdGaBv">
            Problembilden över vilka åtgärder som behövs för en jämlik skola
            är därför olika och hela bilden behöver beaktas. På en del håll
            är barngrupperna så små att de försvårar den kreativa miljö med
            mångfald av både barn och legitimerad personal som behövs. I andra
            kommuner är utmaningen den motsatta. Det innebär en ekonomisk
            utmaning för många redan ansträngda kommunekonomier. Många skolor
            har inte heller resurser att erbjuda det stöd som krävs för att
            elever inte ska halka efter. Tidiga insatser är en förut­sättning
            för att kunna skapa en jämlik och rättvis skola.
          </p>
          <p xml:id="i-HQ5VxxhZQb2s521riBtZvD">
            I dag lämnar alltför många grundskolan utan tillräckliga betyg
            för att kunna läsa vidare på gymnasiet. Skillnaderna i skolresultat
            är i flera kommuner stora och det är framför allt de elever som
            har föräldrar med låg utbildningsnivå som klarar sig sämst. Detsamma
            gäller personer med invandrarbakgrund. Geografi, ekonomi eller
            ursprung ska inte avgöra möjligheterna att få en bra utbildning.
            Alla elever behöver få förutsätt­ningar att klara både grundskolan
            och gymnasiet samt möjlighet att gå vidare till hög­skola eller
            yrkesutbildning.
          </p>
        </div>
        <div xml:id="i-EoLHw3AtAufFiZP4CmHeG8" type="signatureBlock">
          <list xml:id="i-J23hvrjY9WnH5ztsc9MiYz">
            <item xml:id="i-N8TRSZFyD1KDFYgQQm38Ef" who="i-GS7uPECktKg1hMpsYcuyAg" type="signature">
              Johan Büser (S)
            </item>
            <item xml:id="i-SBULyUDcmh74xAubAnhCfv" who="i-79cRBqVjCpwABr2BiKwH7S" type="signature">
              Ann-Christin Ahlberg (S)
            </item>
            <item xml:id="i-RgYf6nLHtsCPGWqownnb83" who="i-NJZoKqxvbBjg3XW7WXGhgL" type="signature">
              Erik Ezelius (S)
            </item>
            <item xml:id="i-VcCpQrYrVkHtyDknNtjwSS" who="i-B8wFGVyzJsDS6zUEFaUgeN" type="signature">
              Joakim Järrebring (S)
            </item>
            <item xml:id="i-Q5q91CehRE43NYZ67n6rw5" who="i-36nyxqA7w17acL7s97ha3p" type="signature">
              Mikael Dahlqvist (S)
            </item>
            <item xml:id="i-UHrCnaG5bob6B9rDQNekGa" who="i-PTrhiFiqUrHZfrUpsQ8Nyy" type="signature">
              Paula Holmqvist (S)
            </item>
            <item xml:id="i-WqU2EhCRwXctiUnoSSLhXB" who="i-6YngyvFKtFT1AHCYYX6WG6" type="signature">
              Sara Heikkinen Breitholtz (S)
            </item>
          </list>
        </div>
      </div>
    </body>
  </text>
</TEI>
