<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_223/mot_200405_MJ_223-0001.pdf"/>
      <pb facs="riksdagen-motions-pdf/data/200405/mot_200405_MJ_223/mot_200405_MJ_223-0001.pdf"/>
      <div type="motHeader" xml:id="i-Ea5kiwdMNvabSdQU88vPWc">
        <div type="motTitle" xml:id="i-PPaSNKNL9hu6yeTDGBkiUi"/>
        <div type="motSubmissionInfo" xml:id="i-UN4XMtPdBt3hhK6VJyphn1"/>
      </div>
      <div type="motBody" xml:id="i-Szv95BkybXcEruwdJPTwSE">
        <div xml:id="i-SS5AWABhrs1kbXeJgU6Wp2">
          <p xml:id="i-A3vHxramKah8e8ombyvQzA">
            2004/05 mnr: MJ223 pnr: v201
          </p>
          <p xml:id="i-AR9tsX9YNPtaw1WYiLbZPT">
            Motion till riksdagen 2004/05:MJ223
          </p>
          <p xml:id="i-XSGqNDJHMbJjunRz9zv8ZJ">
            av Sven-Erik Sjöstrand m.fl. (v)
          </p>
          <p xml:id="i-91T4kGHq9biCKPartqtjNm">
            Djurskyddslagen och pälsdjursnäringen
          </p>
          <p xml:id="i-6qXT66FyV4zkdi72mTf1Yv">
            Förslag till riksdagsbeslut
          </p>
          <p xml:id="i-GUYKSoRfuafjQ1Nus2Sj8z">
            1. Riksdagen tillkännager för regeringen som sin mening vad i
            motionen anförs om att djurskyddslagen skall tillämpas fullt ut
            för att förbättra djurskyddet inom pälsfarmning. 2. Riksdagen
            tillkännager för regeringen som sin mening vad i motionen anförs
            om att krav på vilken miljöberikning som är nödvändig för att
            minken skall kunna ha möjlighet att utöva sitt artspecifika beteende
            snarast bör formuleras. 3. Riksdagen tillkännager för regeringen
            som sin mening vad i motionen anförs om att krav på tillgång till
            badvatten skall ställas för tillstånd för minkfarmning. 4. Riksdagen
            tillkännager för regeringen som sin mening vad i motionen anförs
            om att pälsdjursnäringen senast 2006 skall ha vidtagit åtgärder
            för att öka djurskyddet och leva upp till djurskyddslagen.
          </p>
          <pb facs="riksdagen-motions-pdf/data/200405/mot_200405_MJ_223/mot_200405_MJ_223-0002.pdf"/>
          <p xml:id="i-Vz9uxE7WTasH7rMqhCcLkq">
            2004/05:MJ223
          </p>
          <p xml:id="i-JMMQburaiqRwNwAgjSPZu">
            Inledning
          </p>
          <p xml:id="i-2H7w8WgckjqMAFANGcJnDE">
            Under senare år har debatten om pälsdjursnäringen accentuerats
            och förslagen om förbud mot pälsdjursfarmer dyker upp allt oftare.
            Kritiken som riktas mot denna typ av djurhållning handlar framför
            allt om frågan om det är förenligt med djurskyddslagen att farma
            pälsdjur. Andra menar att minknäring av etiska skäl bör förbjudas
            då minkpäls är en lyxvara som inte är nödvändig för människors
            överlevnad. Dessa två inriktningar i kritiken har lett till att
            regeringen dels låtit Statens jordbruksverk se över frågan och
            dels tillsatt en särskild utredare att ta ställning till frågan
            om minknäringens framtid. Vänsterpartiet anser att ett akut behov
            finns av att förbättra förhållandena inom dagens minkfarmning.
          </p>
          <p xml:id="i-UcRbJ1GC4YCCp4w9KSLQcc">
            Minknäring
          </p>
          <p xml:id="i-WAFNkq5d1D9VS5QZCs5qST">
            Sverige har det funnits pälsfarmer sedan slutet av 1920-talet
            och i dag finns det totalt cirka 170 minkfarmer runt om i Sverige.
            Minkungarna föds i maj. Efter två månader tas ungarna från honan
            och placeras i separata burar. Därefter får minkarna leva fram
            till november då de avlivas, ofta genom gasning. Vissa djur sparas
            och används sedan som avelsdjur inför nästa säsong. Minkarna lever
            i burar som är stora som en uppslagen kvällstidning. En bolåda
            av trä är ansluten till buren. Denna miljö, som är mycket ostimulerande
            och monoton, skiljer sig drastiskt från den vilda miljö minkar
            naturligt lever i. På grund av att minkarna hålls under dessa
            förhållanden har det konstaterats att stereotypa beteenden hos
            mink förekommer hos 30-80 20 av djuren.
          </p>
          <p xml:id="i-MU9Q3xiFgXVUM9gv2bjaGV">
            Avveckling av pälsdjursnäringen i andra länder
          </p>
          <p xml:id="i-3dqzfyy42AA2JF9VMaGmok">
            Debatten kring pälsdjursfarmningens vara eller inte vara har
            inte bara förts i Sverige utan även i andra länder. Storbritannien,
            exempelvis, var först i Europa med att förbjuda pälsdjursuppfödning.
            Förbudet är baserat på de etiska aspekterna i pälsdjursuppfödning.
            Parlamentsbeslut fattades i november 2000 och förbudet började
            gälla i januari 2003 då landet hade 13 minkfarmer kvar. I Österrike
            har man använt sig av hårda krav i djurskyddslagen, vilket inneburit
            att näringen inte är lönsam. I Schweiz definieras minkar som vilda
            djur och reglerna för att hålla dessa är därför annorlunda och
            mer stränga än domesticerade djur. Att hålla mink i fångenskap
            i Schweiz lönar sig inte
          </p>
          <pb facs="riksdagen-motions-pdf/data/200405/mot_200405_MJ_223/mot_200405_MJ_223-0003.pdf"/>
          <p xml:id="i-NfBRB7T32hp8VKbz1NNXey">
            heller. Även i andra länder som Nederländerna och Italien diskuterars
            någon form av förbud.
          </p>
          <p xml:id="i-9SWLKKkqZCah2Qz9UNpPd1">
            Tillämpning av djurskyddslagen
          </p>
          <p xml:id="i-48U3kGoQmgUgRmBNaL5DYx">
            Med tanke på hur länge minknäringen har debatterats i Sverige
            och hur långt man har kommit genom förändrad lagstiftning och
            ökade krav i andra europeiska länder, anser Vänsterpartiet att
            det är ytterst angeläget att det snarast tillkommer ett stärkt
            djurskydd vid minkhållning i Sverige. Vänsterpartiet anser att
            det finns starka etiska skäl till att förbjuda minknäringen, men
            att den djurskyddslag som finns främst bör tillämpas. Detta ska
            ges regeringen till känna. Det finns en mängd andra varianter
            av djurhållning som bör ifrågasättas, om det är den etiska aspekten
            vi beaktar. Samhällets värderingar ska avspeglas i lagen och vi
            har idag en djurskyddslag som innebär att vi inte ska kunna hålla
            djur om vi inte anser det vara försvarbart. I minkens fall är
            det uppenbart för oss att djurskyddslagen inte följs och att åtgärder
            måste vidtas för att så ska ske. Enligt djurskyddslagen ska djur
            ha möjlighet att utöva sina artspecifika beteenden. Djur som hindras
            från att utföra sina naturliga beteenden uppvisar ofta stereotypa
            beteenden för att kunna hantera den stress som de utsätts för.
            I minkens fall kan stereotypa beteenden undvikas om burmiljön
            erbjuder tillräcklig stimulans och om djuren inte under vissa
            delar av året utfodras restriktivt, vilket är fallet idag, då
            detta leder till ökad stress hos djuren. Vänsterpartiet anser
            att krav på vilken miljöberikning som är nödvändig för att minken
            ska kunna ha möjlighet att utöva sitt artspecifika beteende snarast
            bör formuleras. Detta ska ges regeringen till känna. En miljöberikning
            som diskuteras kraftigt är om minken kräver tillgång på badvatten
            eller inte. I EU-kommissionens vetenskapliga kommitté har frågan
            varit uppe och man har svängt något i sitt ställningstagande från
            att ha menat att det finns ett biologiskt behov hos minken att
            ha tillgång till badvatten till att badvatten är en kraftfull
            miljöberikning. I en tidigare rapport, som Statens jordbruksverk
            lämnat till regeringen, konstateras även här att tillgång till
            badvatten innebär en kraftig miljöberikning för minken. Enligt
            en rapport från Storbritanniens representant i EU:s vetenskapliga
            kommitté för djurs hälsa och välfärd (SCAHAW), Georgia Mason,
            är minken villig att arbeta mycket hårt för att få tillgång till
            badvatten. Ser man på hur minken beter sig i vilt tillstånd ingår,
            utan undantag, alltid tillgång till badvatten inom minkens revir.
            Lägger man dessutom till vilket födoval i vilt tillstånd som minken
            har så består minst 20 96 av födan av fisk. I gynnsamma fall är
            andelen 80 96. Mot denna bakgrund ser vi i Vänsterpartiet att
            de fakta kring minkens biologi som presenteras ytterst tydligt
            talar för att minken ska ha tillgång till badvatten. Om inte av
            biologiska behov så av anledningen att det är framfört som den
            starkaste miljöberikande åtgärden. Krav på tillgång till badvatten
            ska därför ställas för tillstånd för minkfarmning. Detta ska ges
            regeringen till känna.
          </p>
          <p xml:id="i-6L7JPQkws92KV4SaW4rYVD">
            2004/05:MJ223
          </p>
          <pb facs="riksdagen-motions-pdf/data/200405/mot_200405_MJ_223/mot_200405_MJ_223-0004.pdf"/>
          <p xml:id="i-UTH1j7VcFVfTwZutbpPceL">
            2004/05:MJ223
          </p>
          <p xml:id="i-VebrR3ncL44YSy1Kn7WgP9">
            Tidsfrist för näringen
          </p>
          <p xml:id="i-C36zs9PNLZ6ckMtNP4VpdS">
            Vänsterpartiet anser att djurskyddet måste stärkas omedelbart.
            Vi kan omöjligt gå med på ett längre uppskov för näringen. Redan
            för 10 år sedan uppmärksammades bristen på djurskydd inom pälsnäringen
            i ett antal veterinärrapporter. 1990 föreslog Lantbruksstyrelsen
            att pälsdjurshållningen skulle ges möjlighet att under en tioårsperiod
            utveckla djurhållningsformer som uppfyller djurskyddslagens krav.
            Detta förslag JO-anmäldes dock. JO hänvisade till avvägning mellan
            djurskydd och produktionsintresse, vilket ledde till att några
            åtgärder inte vidtogs. Det har funnits ett kraftigt tryck såväl
            opinionsmässigt som politiskt för en förändrad hållning av pälsdjur.
            Trots detta har näringen inte tagit några egna initiativ till
            förändring. Åtgärder måste till ytterst skyndsamt. Vänsterpartiet
            anser att näringen senast 2006 ska ha vidtagit åtgärder för att
            öka djurskyddet och leva upp till djurskyddslagen. Detta ska ges
            regeringen till känna.
          </p>
          <p xml:id="i-Q5NkYpYYrg17R2Xr5q3CRE">
            Stockholm den 22 september 2004
          </p>
          <p xml:id="i-JiatwLywyQWG9R6Pisbs8h">
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Karin Svensson Smith (v) Karin Thorborg
            (v)
          </p>
        </div>
      </div>
    </body>
  </text>
</TEI>
