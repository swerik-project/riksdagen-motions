<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00429">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__429/mot_1964__fk__429-001.pdf"/>
      <fw xml:id="i-BKVog4SfyWYGiVYeE5Xqik">
        Motioner i Första kammaren, nr 429 år 1964 13
      </fw>
      <div xml:id="i-ARr77Pvk6QaewiBw8m73yC" type="motHeader">
        <div xml:id="i-XrCo9Qh2EyMePLF39qMyj2" type="motTitle"/>
        <div xml:id="i-GcdBvBGNPtamcGqRvxVCGc" type="motSubmissionInfo"/>
      </div>
      <div xml:id="i-Y4J2bfWDWGKYBJmkgv267R" type="motBody">
        <div xml:id="i-WdiT7SruRXBSQ3wbR91QmZ">
          <p xml:id="i-JS2FLTe3CG2Rm9wLPHo2MN">
            Nr 429
          </p>
          <p xml:id="i-WAjKuefFcx18osDiUfdDUE">
            Av herr Adolfsson, om förstatligande av oljehandeln. (Lika lydande
            med motion nr 517 i Andra kammaren)
          </p>
          <p xml:id="i-U479U4nc3zfgWbdszYrRaH">
            Förstatligande av oljehandeln i Sverige har mycket länge varit
            ett allmänt krav inom arbetarrörelsen. Första gången frågan togs
            upp i riksdagen hade förstatligandekravet en framträdande plats
            i dåvarande regeringsprogrammet, vilket på bl.a. denna punkt anslöts
            till arbetarrörelsens efterkrigsprogram. En av de varma förespråkarna
            för förstatligande var Gustav Möller. Den stat- liga utredning
            som sedermera genomfördes klargjorde de stora fördelarna av ett
            förstatligande och förordade en sådan åtgärd. Inom riksdagens
            bankout- skott, som vid flera tillfällen haft att behandla motioner
            i denna fråga, vidhöll den socialdemokratiska majoriteten förstatligandekravet
            under en lång följd av år. Den socialdemokratiska ungdomsrörelsen
            hävdar alltjämt förstatli- gandets vikt och nödvändighet, och
            i riksdagen har bl.a kommunisterna vid flera tillfällen motionerat
            om en sådan åtgärd. Vid 1963 års riksdagsbehandling av detta ärende
            hävdades i utskottsskriv- ningen att ingenting inträffat som kunde
            ge anledning att ompröva frågan om ändring i rådande förhållanden
            beträffande importen och distributionen av brännoljor och bensin.
            Min uppfattning är däremot att ingenting inträffat som kan ge
            anledning att ändra det ståndpunktstagande i ämnet som regerings-
            programmet tidigare redovisat och som bankoutskottets majoritet
            under en längre tid anslöt sig till. Tvärtom har förstatligandekravet
            ytterligare under- byggts genom att de utländska oljetrusternas
            infiltration och maktförstärkning i Sveriges ekonomiska liv ökat
            år från år. De fakta som angavs i 1947 års oljeutredning var visserligen
            sådana att de fullt ut motiverade förstatligande- förslaget. Om
            jag här ändå avstår från att referera dem, så är orsaken härtill
            att de blivit föråldrade i den meningen att de påpekade ogynnsamma
            verk- ningarna för konsumenterna och samhället av den rådande
            ordningen inom oljehandeln sedan dess i hög grad förstärkts. Därav
            följer också att de samhällsekonomiska och nationella komplikationerna
            ökats. Genom att den viktiga frågan om ett förstatligande bordlagts
            har således dessa utländska truster beretts möjlighet att i stigande
            grad behärska viktiga delar av det svenska näringslivet. Detta
            medgavs för något år sedan av Esso som anförde följande i sin
            tidskrift: ”Till följd av sin verksamhet och sin storlek intar
            Esso en nyckelposition i svenskt näringsliv”. Esso, som ägs av
            Rockefellertrusten Standard Oil of New Jersey, har sedan dess
            stärkt sin maktposition i Sverige betydligt och har tillförsäkrat
            sig ett
          </p>
          <pb facs="riksdagen-motions-pdf/data/1964/mot_1964__fk__429/mot_1964__fk__429-002.pdf"/>
          <fw xml:id="i-FjAjZ4JkBCPhyaCt1eGcVJ">
            14 Motioner i Första kammaren, nr 429 år 1964
          </fw>
          <p xml:id="i-BzykZwAWyjvHuyEmnctZct">
            dominerande inflytande inom den på petroleumprodukter grundade
            kemiska industrien. Dess kracketanläggning i Stenungsund avses
            successivt utbyggas och beräknas kräva en investering av en miljard
            kronor vid full utbyggnad. Därmed har huvudinflytandet över denna
            nyckelindustri överlåtits åt ett amerikanskt finanshus. Den oavbrutna
            förstärkningen av de utländska oljetrusternas maktposition inom
            svenskt ekonomiskt liv illustreras ytterligare bland annat av
            att Anglo- Iranian-Oil (BP) skall anlägga ett oljeraffinaderi
            i Göteborg, en storanläggning med en beräknad investeringssumma
            på 300—500 miljoner kronor. Vidare har den brittisk-holländska
            trusten Royal Dutch-Shell inköpt Koppartrans Olje AB i Göteborg
            av Stora Kopparberg samt anmält sina avsikter att även starta
            en petrokemisk industri. De främmande trusternas hektiska ansträngningar
            att tillförsäkra sig herraväldet inom även den viktiga kemiska
            industrien i vårt land är således helt uppenbara och bekräftar
            ytterligare att ett förstatligande av oljehandeln har blivit en
            angelägenhet av allt större ekonomisk och poli- tisk betydelse.
            Sedan 1947 års oljeutredning genomfördes har ju också förbruk-
            ningen av brännoljor och bensin inom landet stigit mycket kraftigt
            och kan nu uppskattas till mer än 15 miljoner kubikmeter per år.
            Ett förstatligande av oljehandeln skulle jag finna helt naturligt
            och angeläget även om det vore svenska privatföretag som svarade
            för huvudparten av oljeimporten och distributionen. Som redan
            antytts handhar emellertid ut- ländska truster de avgörande delarna
            av denna verksamhet. Genom sina med svenska namn utrustade dotterbolag
            säljer de oljan till sina egna distribu- tionsföretag och uppnår
            på så sätt dubbla vinster. Därigenom möjliggöres också en skatteflykt
            som de svenska medborgarna får finansiera genom sina skatter.
            Den s.k. konkurrens som dessa truster hävdas utöva inom Sverige
            är i huvudsak ingen konkurrens om priser utan om kunder och försäljningsstäl-
            len. Detta har lett till en överdimensionerad, dyr och i en del
            fall olämpligt lokaliserad distributionsapparat. De olika monopolföretagens
            tävlan i att upp- föra bensin- och servicestationer har lett till
            ett byggande så omfångsrikt att det väckt allmän och förvånad
            uppmärksamhet. Som exempel kan nämnas att under åren 1958—1961
            uppgick investeringskostnaderna för sådana anlägg- ningar till
            över 100 miljoner kronor, varvid ändå ej har medräknats kostna-
            derna för de anläggningar som fått uppföras utan särskilt tillstånd.
            Intensite- ten i detta i stor utsträckning onödiga byggande har
            sedan den nämnda tid- punkten tilltagit. Till andra för konsumenter
            och samhället ogynnsamma verkningar av existerande system för
            oljehandeln bör räknas monopolprissättningar och tid- vis ett
            godtyckligt rabatteringssystem. Vidare är den geografiska fördelningen
            av depåer otillfredsställande. Skatteflykten är en annan omständighet.
            Likaså är det uppenbart att Sveriges handelsbalans kan lida skada
            av denna ensi- dighet.
          </p>
          <pb facs="riksdagen-motions-pdf/data/1964/mot_1964__fk__429/mot_1964__fk__429-003.pdf"/>
          <fw xml:id="i-Xo251Gsibt3qC62t2qpHin">
            Motioner i Första kammaren, nr 429 år 1964 15
          </fw>
          <p xml:id="i-N1eQiKPkXkUZEhaZ4uAPUT">
            I detta sammanhang står också frågan om tendenserna till alltför
            ensidig orientering mot västra Sverige beträffande anläggningar
            för förädling av oljan. Denna snedvridning, som likaså sammanhänger
            med den utländska dominan- sen, kan komma att bli till stort förfång
            för Sverige när Sovjetunionens olje- ledning till Östersjön blir
            färdig, vilket väntas ske inom kort. Då kan den möjligheten uppstå,
            att genom korta transporter, lägre priser samt genom byte med
            svenska industri- och jordbruksprodukter i högre grad än nu täcka
            landets oljebehov genom import från Sovjetunionen. Hamnstäder
            vid den småländska delen av ostkusten har vidtagit åtgärder för
            att möta en sådan utveckling. Det kan nämnas, att Kalmar stad
            utbyggt sin oljehamn med detta uttalade syfte. Oskarshamn utvidgar
            likaså sin oljehamn, och den befintliga oljehamnen i Västervik
            är av sådan standard att den kan omhändertaga en stor oljeimport
            och har dessutom goda utbyggnadsmöjliheter. En av förutsättningarna
            för att dessa anläggningar skall kunna fullt utnyttjas är att
            ökad oljeimport från Sovjetunionen kan ske. Även av detta skäl
            är det av vikt att oljehandeln och distributionen av olja i Sverige
            ligger i svenska statens händer. Också för att utveckla en svensk
            oljeindustri, lämpligt lokaliserad, är det nödvändigt att de utländska
            oljebolagens maktposition inom vårt land brytes ned. Med stöd
            av det anförda föreslås, att riksdagen i skrivelse till Kungl.
            Maj:t uttalar sig för ett förstatligande av oljehandeln inom Sverige
            och begär sådana kompletterande utredningar och förslag, som eventuellt
            kan vara behövliga av denna anledning.
          </p>
          <p xml:id="i-AqfuePEqgdjiq6zgvqbT37">
            Stockholm i januari 1964
          </p>
          <p xml:id="i-VNhmUQ1VATPDzYrAiwbEt4">
            Gunnar Adolfsson
          </p>
        </div>
      </div>
    </body>
  </text>
</TEI>
