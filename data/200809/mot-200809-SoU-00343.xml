<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00343">
  <teiHeader>
    <fileDesc>
      <titleStmt>
        <title>Hedersrelaterat våld och förtryck</title>
        <author corresp="i-M8LKQKEcsjHJKv8kSmhVcX">av Tomas Tobé (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hedersrelaterat våld och förtryck</title>
          <idno type="rdwebb">GW02So343</idno>
          <rs type="number">So343</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So343/text</ref>
          <ref type="dokument_url_html">http://data.riksdagen.se/dokument/GW02So343</ref>
          <ref type="dokumentstatus_url_xml">http://data.riksdagen.se/dokumentstatus/GW02So343</ref>
          <ref type="doc">http://data.riksdagen.se/fil/879E40F5-A407-411E-8B1F-89F8ED5ADCAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WKd11JXipn6QWGymY4UYnb" type="signed"/>
        <correspContext corresp="i-WKd11JXipn6QWGymY4UYnb">
          <note type="signatory" corresp="i-M8LKQKEcsjHJKv8kSmhVcX"/>
        </correspContext>
        <correspAction xml:id="i-CZJmEarWGpMTG8NqnUdFtT" type="numbering">
          <date when="2008-10-06"/>
        </correspAction>
        <correspAction xml:id="i-FXJPwXuBJQ2ZJCjrYQhXsD" type="submission">
          <date when="2008-10-02"/>
        </correspAction>
        <correspAction xml:id="i-Rx7zo7EfBu2Xk9LgdY3rz5" type="transfer">
          <date when="2008-10-02"/>
        </correspAction>
        <correspAction xml:id="i-S4vcWNFXSm1t5B1hxBGYu2" type="assigned"/>
        <correspContext corresp="i-S4vcWNFXSm1t5B1hxBGYu2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3skyqmxej8iF1diEMPdbBS" type="motBody">
        <div xml:id="i-KogTjE3sZmg6puor642s9C" type="motProposal" subtype="förslag">
          <head xml:id="i-NEy1SYynQsJNjiCsnXyAdv">
            Förslag till riksdagsbeslut
          </head>
          <list xml:id="i-WV8zUHDJXi1iwAL6ZTvZV6" style="ol">
            <item xml:id="i-AMPXTW8RLwJRXAntCBpK9a">
              Riksdagen tillkännager för regeringen som sin mening vad som
              anförs i motionen om att göra en översyn av socialtjänstlagen
              och anpassa den efter barnens rätt till skydd.
            </item>
            <item xml:id="i-XyZntyoZFMkuijSV9fx8do">
              Riksdagen tillkännager för regeringen som sin mening vad som
              anförs i motionen om att ta fram en nationell handlingsplan mot
              hedersrelaterat förtryck.
            </item>
          </list>
        </div>
        <div xml:id="i-7kwWQmcDET1dysGwHvF7Sz" type="motContent">
          <head xml:id="i-9WWuwLZSThqwyVYFNvy7FQ" type="h1">
            Bakgrund
          </head>
          <p xml:id="i-7F6xxJrkNqJkCUd54tqL8B">
            Hedersrelaterat förtryck kan vara svårt att definiera då det
            många gånger handlar om olika former av psykiskt och fysiskt förtryck.
            Hedersbegreppet baseras framför allt på föreställningen om att
            mannens eller männens heder är beroende av andra familjemedlemmars
            uppförande och beteende. Begreppet i sig är starkt knutet till
            kontrollerad sexualitet och föreställningar om framför allt kvinnlig
            kyskhet varför kvinnors underordning ofta är central. Hedersförtryck
            är för det mesta en kollektiv handling där män bestraffar kvinnor
            som vågar frigöra sig och bestämma över sin sexualitet och sin
            kropp. Kollektiv i den bemärkelsen att andra män stödjer maken,
            brodern eller fadern som begår våld i syfte att återupprätta sin
            eller gruppens heder. En familjs eller släkts heder kan hotas
            av att enskilda individer bryter mot gruppens normer, eller om
            det finns rykten om att det skulle vara så. Ytterst handlar hedersproblematiken
            alltså om lydnad.
          </p>
          <p xml:id="i-XWVJEWs2vGSdWXyvj15B71">
            Utmärkande för hedersrelaterat våld är att det ofta är sanktionerat
            av företrädare för en familj eller släkt. De allvarligaste hedersrelaterade
            brotten, exempelvis olaga frihetsberövande, människorov, tvångsgifte
            eller mord, är ofta planerade. Det är viktigt att poängtera att
            orsakerna till våldet är flera, de kan vara sociala, traditionella
            men också individuella.
          </p>
          <head xml:id="i-EVUh31jdA6XCLwbYHZdDpw" type="h1">
            Flera offer
          </head>
          <p xml:id="i-YKvjwjYCRDA49WcuhEgspB">
            När man diskuterar hedersvåld är det viktigt att man förstår
            att det inte endast är den enskilda kvinnan som drabbas utan att
            det är fler offer än så. Heders­relaterat våld drabbar även män
            som å ena sidan kan tvingas till äktenskap, och å andra sidan
            tvingas att kontrollera sina systrar samt att straffa dem om de
            brutit mot familjens regler. Kravet på lydnad, att följa familjens
            normer, seder och traditioner gäller med andra ord även pojkar
            och män. Hedersrelaterat förtryck sker också mot dem som bryter
            mot en förväntad heterosexualitet, vilket drabbar såväl män som
            kvinnor.
          </p>
          <p xml:id="i-B76fHdFnpYeNQ9MdvMnHFi">
            Vänner till de drabbade blir också offer då de kanske försöker
            skydda kvinnan från sin familj. Dessutom får vi heller inte glömma
            de män och kvinnor som väljer att inleda en relation i smyg med
            människor som befinner sig under hedershot. De blir i sin tur
            också offer. De kanske väntar och hoppas att de en dag får chansen
            att gifta sig med personen för att sedan tvingas konstatera att
            han eller hon blivit bortgift. Personen i fråga kanske drabbas
            av hot eller i värsta fall av våld från anhöriga till kvinnan
            de har en relation med. Det är med andra ord ett samhällsproblem,
            som int e bara drabbar människor med invandrarbakgrund utan även
            infödda svenskar och andra som inte härstammar från kulturer där
            hedersförtryck förekommer.
          </p>
          <head xml:id="i-C4YHfpUPRLH1bhBWeWMG7c" type="h1">
            Barnkonventionen
          </head>
          <p xml:id="i-C1WQLTJYiV8VA5HeisCMx">
            Hedersrelaterat våld mot barn och ungdomar under 18 år är också
            ett brott mot FN:s barnkonvention som Sverige valde att ratificera
            år 1990. I artikel 2, 3 och 6 står att läsa att inga barn får
            utsättas för diskriminering, att barnets bästa alltid ska komma
            i främsta rummet samt att varje barn har rätt till liv och att
            utvecklas. Artikel 24 klargör även att alla konventionsstater
            ska vidta alla effektiva och lämpliga åtgärder i syfte att avskaffa
            traditionella sedvänjor som är skadliga för barns hälsa. Vidare
            ska konventionsstaterna vidta alla lämpliga lagstiftnings-, administrativa
            och sociala åtgärder samt åtgärder i utbildningssyfte för att
            skydda barnet mot alla former av fysiskt eller psykiskt våld,
            skada eller övergrepp, vanvård eller försumlig behandling, misshandel
            eller utnyttjande, innefattande sexuella övergrepp, medan barnet
            är i föräldrarnas eller den ena förälderns, vårdnadshavares eller
            annan persons vård (artikel 19).
          </p>
          <head xml:id="i-69juorDjbpJ8HMdALKqNiw" type="h1">
            Svensk lag
          </head>
          <p xml:id="i-63QHfCiY781iFu8UJ3b41K">
            I föräldrabalken står bland annat att barn ska behandlas med
            aktning för sin person och egenart och inte får utsättas för kroppslig
            bestraffning eller annan kränkande behandling. Den som är under
            18 år får inte ingå äktenskap, enligt äktenskapsbalken, om inte
            särskilt tillstånd givits av länsstyrelsen. Ingen har heller rätt
            att tvinga en annan person att gifta sig. Hedersrelaterat våld
            är med andra ord ett brott mot svensk lagstiftning.
          </p>
          <p xml:id="i-9fD4Feb6Dr3wCfmHmBT9jq">
            Tyvärr så ligger problemet med hedersrelaterat förtryck snarare
            i implementeringen av svensk lagstiftning i det mångkulturella
            samhälle som Sverige är. Många myndigheter har inte tillräckligt
            med kunskaper vad gäller hedersrelaterat våld och konsekvensen
            blir i många fall att barn som söker hjälp känner sig negligerade.
            Det behövs med andra ord en integrerad kunskap om vår lagstiftning
            kopplad till de specifika kulturella mönster som dessa flickor
            och pojkar lever i.
          </p>
          <head xml:id="i-ACQEcTmMGhR7kqfKoD9ptm" type="h1">
            Socialtjänstlagen
          </head>
          <p xml:id="i-LVgNNk47akQx6Utu3K7B8F">
            Enligt socialtjänstlagen ska socialtjänsten vid utredningar som
            berör barn underrätta den som berörs om att en utredning inleds
            (socialtjänstlagen 11 kap. 2 §). Det betyder att om exempelvis
            en minderårig ringer socialtjänsten och berättar att han eller
            hon är utsatt för hot inom familjen, och socialtjänsten väljer
            att inleda en utredning, så kommer dennes familj att underrättas.
            I praktiken blir detta starten till förföljelse, hot och i värsta
            fall mord. Barnets rätt att vara skyddad enligt barnkonventionen
            samt föräldrabalken krockar med socialtjänstlagens skyldighet
            att bistå föräldrarna med information. Givetvis innebär detta
            ett svårt ställningstagande för socialsekreterare som, om de väljer
            att inte kontakta vårdnadshavare, bryter mot lagen. Konsekvensen
            blir således att många ungdomar, som blir utsatta för våld eller
            hot av sina föräldrar, väljer att inte ta kontakt med socialtjänsten
            då detta sannolikt kommer att bidra till att våldet ökar. Med
            detta i åtanke bör regeringen överväga att anpassa socialtjänstlagen
            efter barnens behov och att man, i de fall barnen kan råka illa
            ut, inte per automatik ska vara tvungen att underrätta dem som
            berörs av utredningen.
          </p>
          <head xml:id="i-Vq4F4vfCSJsALPz4o2SPAj" type="h1">
            Nationell handlingsplan
          </head>
          <p xml:id="i-5rwjTD43VqgLWt2ND1K5HB">
            Man kan idag inte säkerställa statistik över hur många barn och
            ungdomar som lever under hedersförtryck eftersom mörkertalet är
            alldeles för stort. Det saknas tillräckliga kunskaper hos myndigheter,
            och samordningen mellan myndigheter är många gånger bristfällig.
            Det skiljer sig även mycket åt mellan kommuner, vilket innebär
            ett lotteri för barnen. Har de turen att bo i en kommun som har
            goda kunskaper om hedersförtryck så har de goda chanser att få
            hjälp. Men i en kommun som inte är van vid att hantera hedersförtryck
            kan barnen inte räkna med att få den hjälp de behöver. Med anledning
            av ovanstående bör en nationell handlingsplan mot hedersrelaterat
            våld upprättas i syfte att skydda och skapa lika behandling över
            hela landet för dem som utsätts för hedersrelaterat våld eller
            förtryck.
          </p>
        </div>
        <div xml:id="i-UR9bspnnJiLccF9h5Yiif2" type="motSignatures">
          <list xml:id="i-psbqjapvmy54TMi5G9RDG">
            <item xml:id="i-Pf9aZWa9JQEowPoXTEJ2qv" who="i-M8LKQKEcsjHJKv8kSmhVcX">
              Tomas Tobé (m)
            </item>
          </list>
        </div>
      </div>
    </body>
  </text>
</TEI>
