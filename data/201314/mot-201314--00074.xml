<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00074">
  <teiHeader>
    <fileDesc>
      <titleStmt>
        <title>med anledning av skr. 2013/14:233 Åtgärdsplanering för transportsystemet 2014 – 2025</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:233 Åtgärdsplanering för transportsystemet 2014 – 2025</title>
          <idno type="rdwebb">H102XV74</idno>
          <rs type="number">V74</rs>
          <ref type="dokument_url_text">http://data.riksdagen.se/dokument/H102XV74/text</ref>
          <ref type="dokument_url_html">http://data.riksdagen.se/dokument/H102XV74</ref>
          <ref type="dokumentstatus_url_xml">http://data.riksdagen.se/dokumentstatus/H102XV74</ref>
          <ref type="doc">http://data.riksdagen.se/fil/A302D131-C036-4640-A724-4A17DAA57769</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UEbLjAZ2hgtpv3AKmr3rvo" type="basedOn"/>
        <correspContext corresp="i-UEbLjAZ2hgtpv3AKmr3rvo">
          <ref>Regeringsskrivelse 2013/14:233</ref>
        </correspContext>
        <correspAction xml:id="i-KfndJaBbZYJXHe7jUeEz5w" type="signed"/>
        <correspContext corresp="i-KfndJaBbZYJXHe7jUeEz5w">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-Qhuox3ZQXYCwGxki8dTWcj" type="submission">
          <date when="2014-06-03"/>
        </correspAction>
        <correspAction xml:id="i-EgaHh6BcS2cLSa9fT6Wf5e" type="transfer">
          <date when="2014-06-03"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MnLbfhY9sUDdE6GJfBwL9K">
            1. Förslag till riksdagsbeslut
          </head>
          <list style="ol">
            <item xml:id="i-G8pVAWqrBi8AkhXES4NTHV">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag på ny ekonomisk ram för åtgärder i den statliga transportinfrastrukturen
              m.m. under perioden 2014-2025.
            </item>
            <item xml:id="i-B8CBYqcf29DhAp7qXMJW2q">
              Riksdagen tillkännager för regeringen som sin mening vad som
              anförs i motionen om att regeringen bör ge Trafikverket i uppdrag
              att återkomma med ett nytt förslag till nationell trafikslagsövergripande
              plan för utveckling av transportsystemet för perioden 2014-2025
              med inriktning på klimatmål, övriga miljökvalitetsmål samt ett
              transportsnålt samhälle.
            </item>
          </list>
        </div>
        <div type="motContent">
          <head xml:id="i-46hERrT5CESUo9sAUzNFPu" type="h1">
            2. Bakgrund
          </head>
          <p xml:id="i-PkCVy1yGmN3eMbrpdvEQmH">
            I skrivelsen redogör regeringen för åtgärdsplaneringen som lett
            fram till regeringens beslut om fastställelse av nationell trafikslagsövergripande
            plan för utveckling av transportsystemet 2014-2025 och fastställelse
            av definitiva ekonomiska ramar för trafikslagsövergripande länsplaner
            för regional transportinfrastruktur under samma period.
          </p>
          <head xml:id="i-XrUqXafWM6nQ13S9raCMEJ" type="h1">
            3. Klimathotet kräver hållbara transporter
          </head>
          <p xml:id="i-4UpQx6bqLtNBvsfnnbkQ3A">
            Världens samlade utsläpp av växthusgaser ökar i allt snabbare
            takt. I april 2014 presenterade FN:s klimatpanel IPCC sin rapport
            med en analys av vilka lösningar som finns för att stabilisera
            klimatet. I analysen betonar man vikten av snabba och kraftiga
            utsläppsminskningar. Starkare styrning och åtgärder utöver de
            i dag befintliga behövs. Att vänta med ytterligare åtgärder till
            2030 beräknas göra det betydligt svårare att nå låga utsläppsnivåer.
          </p>
          <p xml:id="i-SuBP1qoTjuUb8xPbjXpys">
            Koldioxid ackumuleras under lång tid i atmosfären. Om vi väntar
            med åtgärder fortsätter investeringar att gå till koldioxidintensiv
            infrastruktur med höga framtida utsläpp. Det är förödande både
            för klimat och ekonomi. IPPC:s rapport visar att investeringar
            i infrastruktur och långlivade produkter som låser samhället till
            utvecklingsvägar med höga utsläpp kan bli svåra eller mycket kostsamma
            att ändra. Rapporten redovisar att omställning till ett samhälle
            med låga utsläpp kan ske med en begränsad minskning, eller senareläggning,
            av den globala tillväxten. Sveriges inrikes transporter står för
            en tredjedel av våra klimatutsläpp. Inom transportsektorn är vägtrafiken
            den helt dominerande utsläppskällan. Jämfört med de flesta andra
            sektorer i Sverige, som minskat sin klimatpåverkan, är utsläppen
            från trafiken i princip kvar på samma nivåer som 1990. I regeringsuppdraget
            Färdplan 2050, med målet att ta fram underlag för inga nettoutsläpp
            av växthusgaser år 2050, identifieras transportsektorn som en
            sektor där mycket stora förändringar måste ske i förhållande till
            nuvarande utveckling. Naturvårdsverket genomförde uppdraget bl.a.
            genom samråd med Trafikverket, som tog fram en underlagsrapport
            som konstaterar att klimatmålen inte kan nås enbart med tekniska
            lösningar och att ett transportsnålt samhälle är nödvändigt. För
            att uppnå ett transportsnålt samhälle påtalar Trafikverket behovet
            av en inriktning mot minskad biltrafik där tillgänglighet i högre
            grad löses med gång, cykel och effektiv kollektivtrafik. Godstransporter
            behöver ske genom effektivare logistik och bättre utnyttjande
            och utveckling av transporter med järnväg och sjöfart. Trafikverket
            konstaterar även att ett transportsnålt samhälle förutom låga
            utsläpp av växthusgaser uppfyller en rad andra mål. Man betonar
            de positiva nyttorna i bl.a. attraktivare städer, förbättrad hälsa,
            ökad social integration och långsiktigt lägre kostnader som en
            sådan samhällsutveckling kan leda till. Vänsterpartiet arbetar
            för att Sverige ska ta sitt klimatansvar och bli ett föregångsland.
            Då måste samhället bli mer transportsnålt och den egna bilen få
            en minskad betydelse som transportmedel, inte minst i våra städer.
            För detta krävs ett systemskifte inom vårt transportsystem. Tillgängligheten
            till kollektivtrafik måste öka och möjligheterna att gå och cykla
            förbättras. Resor måste flyttas från flyg till järnväg. Ökningen
            av godstrafik på vägarna måste bromsas genom förbättrad logistik
            och i betydande omfattning överflyttas till järnväg och sjöfart.
            Åtgärder inom infrastrukturen måste ske med långsiktig inriktning
            för att minska vår miljö- och klimatpåverkan, utjämna sociala
            skillnader samt stärka jämställdhet och tillgänglighet. Vänsterpartiet
            föreslår därför en rad styrmedel inom trafikområdet i kombination
            med ökade infrastrukturinvesteringar för ett hållbart transportsystem.
            I vår motion 2012/13:T7 med anledning av prop. 2012/13:25 Investeringar
            för ett starkt och hållbart transportsystem redovisar vi vår syn
            på åtgärder i transportinfrastrukturen för 2014- 2025 samt förslag
            till ekonomisk ram.
          </p>
          <head xml:id="i-9ZwgitjuCc13RCy3jqx4Lv" type="h1">
            4. Fyrstegsprincipen och transportprioriteringar
          </head>
          <p xml:id="i-W5b9eJY6LifDrWYGXMRJNs">
            Vänsterpartiet delar regeringens uppfattning att fyrstegsprincipen
            är en viktig utgångspunkt för den fortsatta förvaltningen och
            utvecklingen av transportsystemet. Fyrstegsprincipen innebär att
            möjliga förbättringar i transportsystemet ska prövas stegvis och
            avse åtgärder för att styra efterfrågan (steg 1), underhålla och
            optimera befintlig infrastruktur (steg 2), trimma och på så sätt
            förbättra infrastrukturen och dess förhållande till omgivningen
            (steg 3) och investera i ny infrastruktur (steg 4).
          </p>
          <p xml:id="i-BPmCLKkZQXhRAC1XzbBve">
            Fyrstegsprincipen skapar därmed en bra grund för att stegvis
            pröva möjliga förbättringar. Vänsterpartiet anser dock att det
            behövs en tydlig prioritering för hållbara transportmedel när
            principen tillämpas för att de transportpolitiska målen och miljömålen
            ska nås. Dessutom krävs en från början bättre samhällsplanering
            och ett större användande av digitala tjänster. En transporthierarki
            bör antas som klart och tydligt anger vilka transportmedel som
            ska prioriteras för att det övergripande målet ska nås.
          </p>
          <p xml:id="i-K8XwYkBoBh5bBq98ZdGZU8">
            Transporthierarkin ska genomsyra alla beslut som rör kommunikationer.
            Grunden för en sådan hierarki är att de olika transportslagens
            ekologiska hållbarhet och förmåga ska leda mot det övergripande
            målet om ekologisk hållbarhet. Vid behov av kommunikation bör
            man först ställa sig frågan om det är nödvändigt att över huvud
            taget fysiskt förflytta sig. För att minska behov av förflyttningar
            krävs därför i grunden en god samhällsplanering. Det kan också
            vara fördelaktigt att använda digitala tjänster för att på så
            sätt minska behovet av transporter. Om det ändå finns behov av
            att förflytta sig i det fysiska rummet bör man i första hand använda
            sig av gång eller cykel. Är det inte möjligt ska kollektiva transportmedel
            såsom buss, spårtrafik och järnväg användas. För busstrafik ska
            drivmedlet i första hand vara förnybart och för spårtrafik ska
            elen komma från förnybar energi. Sedan följer sjöfart som ett
            alternativ i transporthierarkin där ökad andel förnybara drivmedel
            bör eftersträvas. Är inte det möjligt måste man använda vägtransporter
            och då i första hand de som utnyttjar drivmedel som inte påverkar
            miljön negativt. I sista hand ska flyg användas.
          </p>
          <p xml:id="i-TxN6RJQeddRyeYo29Rk9iV">
            Delar man in olika transporter och kommunikationssätt i en önskad
            rangordning kan det se ut enligt nedan:
          </p>
          <list style="ol">
            <item xml:id="i-Uu2DJfDpa8aqD4L7LpHwWS">
              Samhällsplanering
            </item>
            <item xml:id="i-XkEwuPhw7QkUA21j13XrF9">
              It och bredband
            </item>
            <item xml:id="i-312v4JdyVPdBAhCFG3tiLK">
              Gång och cykel
            </item>
            <item xml:id="i-W8zYvxsPsDFaveSFF1m16M">
              Kollektivtrafik a) Spår- och järnvägstrafik samt busstrafik med
              förnybara drivmedel b) Buss med fossila drivmedel
            </item>
            <item xml:id="i-Wn3it1NJ2cjUT2A1JKrU3y">
              Sjöfart
            </item>
            <item xml:id="i-2C2oZxgsXrGH81wy7eX92Z">
              Vägtrafik
            </item>
            <item xml:id="i-Mym1UX1QxEcL6vQV1K9mBG">
              Flygtrafik
            </item>
          </list>
          <head xml:id="i-2WfeagUb74EcELLGfneSZE" type="h1">
            5. Inför en investeringsbudget
          </head>
          <p xml:id="i-DxasgqS5EjVx3qCWzmURLV">
            Investeringar i infrastruktur är i hög grad, och bör så förbli,
            en i huvudsak statlig angelägenhet. Regeringen har i den nuvarande
            åtgärdsplaneringen för transportinfrastruktur ökat graden av medfinansiering.
            För att möjliggöra nödvändiga satsningar på hållbara transporter
            som järnvägar krävs ett förändrat förfaringssätt för investeringar.
            I statens nuvarande budgetsystem är inte en investering långsiktig
            utan snarare kortsiktig. Investeringar i transportinfrastruktur
            sker i regel genom att staten tar upp kostnaden för investeringen
            under ett utgiftsområde. Detta betyder en direktavskrivning, vilket
            är ett relativt ovanligt förfaringssätt beträffande investeringar
            om man jämför med andra sektorer i samhället.
          </p>
          <p xml:id="i-P6tqrffQe5AzEAsTnKZcLD">
            Vänsterpartiet anser att staten ska införa en investeringsbudget,
            vilket innebär att kostnaden för investeringen fördelas över dess
            livslängd. Det är ett system som används av företag, kommuner,
            landsting m.fl. En investering bör ses som något som man konsumerar
            under en längre tid. Hus, vägar och järnvägsspår är exempel på
            typiska investeringar. Det finns de som hävdar att om man låter
            investeringar finansieras genom lån i stället för anslag så lämnar
            man en skuld till nästa generation. Vi hävdar att det är tvärtom.
            Med det nuvarande synsättet riskerar i stället nödvändiga investeringar
            för ett hållbart samhälle att utebli. Kostnaden för investeringar
            i transportinfrastruktur som kan användas av många generationer
            framöver och bidra till ökad hållbarhet ska rimligen kunna delas
            upp under en längre amorteringstid.
          </p>
          <p xml:id="i-Y19CynKyrCW2dGrNDPGURa">
            Sättet på vilket staten redovisar infrastrukturinvesteringar
            blir särskilt problematiskt i kombination med systemet med utgiftstak.
            Kombinationen av snålt tilltagna utgiftstak och infrastrukturinvesteringar
            som direktavskrivs innebär att investeringar dessutom får konkurrera
            om utrymmet under utgiftstaken med löpande utgifter för sjukpenning,
            barnbidrag m.m. Detta riskerar att leda till att viktiga samhällsinvesteringar
            inte kommer till stånd eller att de skjuts på framtiden.
          </p>
          <p xml:id="i-9qCC3Nxzyd14dZfZJT8BNW">
            För att finanserna ska vara stabila över tid och hållas under
            god kontroll bör också ett tak för investeringsbudgeten införas.
            Den ska enbart omfatta fysiska investeringar, och de offentliga
            finanserna ska vara i balans över en konjunkturcykel. Budgetlagen
            bör ändras så att lånefinansiering kan utgöra en huvudprincip.
          </p>
          <head xml:id="i-M7BaQTa2wqEGKvZU4ZLBns" type="h1">
            6. Medfinansiering
          </head>
          <p xml:id="i-TKHbtfd6fTK3qGH5BhDTEy">
            Regeringen har i åtgärdsplanering för transportinfrastruktur
            2010-2021 ökat graden av medfinansiering i form av bidrag från
            kommuner och landsting. I nuvarande planperiod 2014-2025 beräknas,
            utöver de 281 miljarder kronor man beslutat att avsätta för utveckling
            av transportsystemet, drygt 85 miljarder kronor tillkomma genom
            trängselskatter, brukaravgifter och medfinansiering i form av
            bidrag från kommuner, landsting eller företag. Vänsterpartiet
            anser att investeringar i infrastruktur i hög grad är, och bör
            förbli, en huvudsakligen statlig angelägenhet. All medfinansiering
            är frivillig, men Vänsterpartiet delar många instansers tidigare
            framförda farhågor om att metoden kan bli ett sätt att köpa sig
            fri i kön och att målet om samhällsekonomisk effektivitet frångås.
          </p>
          <p xml:id="i-9Av2vZccgmX1vuiPVtrQvB">
            Medfinansiering får heller aldrig enligt vår mening villkoras.
            Statskontoret menar att om transportsektorn bedöms ha för lite
            resurser och samhällsekonomiska kalkyler visar att det är ekonomiskt
            lönsamt att investera, är det inte helt klargjort varför detta
            inte kan ske genom att anslagen ökar. I Riksrevisionens rapport
            om medfinansiering av statlig infrastruktur (Skr. 2011/12:139)
            framgår att medfinansieringssatsningen som genomförts i åtgärdsplaneringen
            2010-2021 inte varit effektiv och att prioriteringen av objekt
            påverkades av medfinansieringen. Detta innebär att mindre lönsamma
            projekt med medfinansiering kan konkurrera ut mer lönsamma åtgärder
            utan medfinansiering. Riksrevisionen menar att det sammantaget
            leder till en påtaglig risk för att medfinansieringssatsningen
            lett till att mer resurssvaga kommuner och regioner inte fått
            ta del av statliga investeringsmedel i samma utsträckning som
            tidigare.
          </p>
          <p xml:id="i-W25ACLvwgNAPf3tSBrH5BB">
            Vänsterpartiet är inte principiellt motståndare till medfinansiering
            men avvisar ett förfaringssätt som både riskerar att förändra
            prioritetsordningen för nationella infrastrukturobjekt och påföra
            kostnader från staten till lokala och regionala företrädare. Regeringen
            bör utveckla tydliga principer för att den samhällsekonomiska
            nyttan är överordnad finansieringsform vid prioritering av infrastrukturobjekt.
          </p>
          <head xml:id="i-742vcDjAvKr44bu6EZxqrj" type="h1">
            7. Den statliga ekonomiska ramen är otillräcklig och baseras
            på felaktigt underlag
          </head>
          <p xml:id="i-LNKJMJskHJThjBDerA8aJD">
            Riksdagen har 2012, med anledning av regeringens proposition
            Investeringar för ett starkt och hållbart transportsystem, fastställt
            den statliga ramen för planeringsperioden 2014-2025 till 522 miljarder
            kronor. Det är en nivå som vi menar är otillräcklig för att utveckla
            en hållbar infrastruktur som är förenlig med våra klimat- och
            miljömål. Vänsterpartiet menar att vi måste genomföra ett systemskifte
            inom infrastrukturen. För en sådan omställning krävs kraftigt
            ökade anslag på hållbara transportslag och införande av nya styrmedel.
            Transportinfrastrukturen ska planeras så att den verkar i enlighet
            med våra nationella miljö- och klimatmål. Människor ska ges möjlighet
            att färdas hållbart och företag ska kunna frakta sina varor med
            en godstrafik som minimerar utsläppen och ger svensk industri
            ökad konkurrenskraft med snabba, leveranssäkra transporter. Vänsterpartiet
            föreslog därför av ovan nämnda skäl att den ekonomiska ramen för
            åtgärder i den statliga transportinfrastrukturen under perioden
            2014-2025 skulle uppgå till 595 miljarder kronor. För att möjliggöra
            nödvändiga hållbara investeringar föreslog vi att av vår föreslagna
            totala ekonomiska ram skulle 352 miljarder kronor avsättas för
            utveckling av transportsystemet. Med vårt förslag skulle utrymme
            för omfattande investeringar och åtgärder för hållbara transporter
            skapas som inte ryms i regeringens åtgärdsplanering för transportsystemet.
            Vi vill med anledning av skrivelsen uppmärksamma några av dessa
            objekt och satsningar som ryms i vår föreslagna ram:
          </p>
          <list style="ul">
            <item xml:id="i-VcbSs9JY88bDdy5AC6ZpPn">
              Höghastighetsbanor. Höghastighetsbanor skapar attraktiva resmöjligheter
              för långväga resenärer samtidigt som invånarnas regionala tillgänglighet
              till arbetsplatser och utbildning förbättras. Dessutom frigörs
              ökad godskapacitet på andra järnvägssträckor genom byggande av
              höghastighetsbanor. Första etappen av höghastighetsbana bör vara
              Ostlänken (Stockholm–Linköping) och sedan sträckan Göteborg–Borås
              samt i ett senare skede ända ned till Malmö. En planering bör
              påbörjas för att vi i framtiden ska få ett sammanhängande nät
              av höghastighetsbanor i Sverige.
            </item>
            <item xml:id="i-NcLyFpvfoS1rqPiKZ4sjrf">
              Byggande av Norrbotniabanan. Trafikverket har utrett en ny järnväg
              på sträckan Umeå–Luleå. En ny järnväg har stor betydelse för att
              öka det regionala resandet och öka kapaciteten för hållbara godstransporter.
              Trafikverket har konstaterat att Norrbotniabanan ger ökad kapacitet,
              kraftigt sänkta transportkostnader och halverade restider längs
              kusten. Den Botniska korridoren, inklusive Norrbotniabanan, ingår
              i det Europeiska stomnätet för järnväg. Om objektet ingår i nationella
              transportplanen eller sanktioneras av regeringen på annat sätt
              skapas förutsättningar för delfinansiering från EU för planeringsarbete
              och byggnation.
            </item>
            <item xml:id="i-GH5WS7g3GKf8ri34eEHXQR">
              Ytterligare utbyggnad av kollektivtrafiken i Stockholm. Vänsterpartiet
              har länge förespråkat en tunnelbana till Nacka Forum, men vi vill
              även se en förlängning i steg två till Orminge centrum. Vi har
              även under en längre tid förordat utbyggd tunnelbana från Odenplan
              till Karolinska/Hagastaden med vidare förlängning till Solna station/Arenastaden.
              Vi ser även behov av en förlängning av tunnelbanan från Hagsätra
              till Älvsjö station samt en förlängning av grön linje från Skarpnäck
              till Älta. En angelägen satsning som måste till i närtid är utbyggnaden
              av Spårväg Syd i två etapper. Man bör även utreda möjligheten
              till tunnelbana från Liljeholmen till Fridhemsplan med vidare
              förlängning i nordostlig eller nordvästlig riktning. En förlängning
              bör införas inte bara från Akalla till Barkarby station utan även
              från Hjulsta till Barkarby station så att en ringlinje bildas
              mellan Hjulsta och Akalla. Genom att sammanlänka de blå linjerna
              skulle tillgängligheten öka ytterligare för boende runt Järvafältet
              och nya resemönster skapas.
            </item>
            <item xml:id="i-8hvCbTDAAaycU8ZaXJDfHW">
              Högre hastigheter längs Ostkustbanan, Dalabanan och Södra stambanan.
              Om tåget ska konkurrera med flyget krävs avsevärt kortare restider
              längs de stora stråken. Regeringen har klargjort att höghastighetsbanor
              inte ska vara aktuellt på Ostlänken. I underlag från Trafikverket
              framgår dock att myndigheten rekommenderar att sträckan förbereds
              så att den kan bli en del av ett framtida höghastighetsnät och
              att tåg som går i 320 kilometer i timmen ger bättre lönsamhet
              än andra studerade alternativ. Vänsterpartiet anser att standarden
              för Ostlänken och Göteborg–Borås bör vara en topphastighet på
              320 kilometer i timmen.
            </item>
            <item xml:id="i-RoUo3Cp3sPbecJXeLsAb71">
              Inlandsbanan med tillhörande tvärbanor. Ytterligare investeringar
              för att säkerställa ett starkt transportsystem med ökad kapacitet
              till och från norra Sverige.
            </item>
            <item xml:id="i-XagSAcUvhveMrjRZuYgCYR">
              Järnväg Kaunisvaara- Svappavaara. Påskyndad process för återstående
              utredningar och förberedelse för byggande.
            </item>
          </list>
          <p xml:id="i-DGKkWMEgLRZCSqbbWFDvWX">
            Bristerna i underhållet på våra järnvägar blir alltmer uppenbart
            och växer i omfattning. För att upprätta en fungerande tågtrafik
            för resenärer och företag krävs ett sammanhållet järnvägssystem.
            Den uppstyckning och privatisering som skett av vår järnväg ger
            negativa effekter både för pålitligheten och säkerheten. I SVT
            Östnytt 20 november 2013 uppdagades stora brister vad gäller åtgärder
            i underhållet av våra järnvägar. Av 61 stora urspårningar sedan
            2008 var bristerna kända på över 20 av olycksplatserna, men ändå
            inte åtgärdade. Bristerna i underhållet av våra järnvägar var
            dock inte överraskande för flertalet verksamma inom järnvägen
            som konstaterar att en allt större underhållsskuld byggts upp
            i vårt järnvägssystem. Vänsterpartiet bedömer att för att upprätta
            en fungerande tågtrafik för resenärer och företag krävs ett sammanhållet
            system där nödvändigt banunderhåll och kontroll av detsamma sker
            i Trafikverkets egen regi. I dag är järnvägssystemet avreglerat
            och underhållet och kontrollen av underhållet sker av privata
            entreprenörer genom egenkontroll. Myndigheterna har därmed bristande
            kontroll av vår gemensamma infrastruktur. Det bristande underhållet
            riskerar att allvarligt försämra säkerheten och även i fortsättningen
            ge stora störningar i trafiken för pendlare och gods. När behovet
            av hållbara transporter på järnväg av klimatskäl är som störst
            riskerar förtroendet och kapaciteten att raseras.
          </p>
          <p xml:id="i-XgsDVCGfnFZ1n41MARrFvL">
            En stor andel av Trafikverkets upphandlingar sker numera genom
            s.k. totalentreprenader i stället för genom utförandeentreprenader.
            Totalentreprenader innebär en större frihet för entreprenören
            att utforma anläggningen. Riksrevisionen konstaterade i sin rapport
            Trafikverkets upphandling av vägar och järnvägar – leder den till
            hög produktivitet? (RiR 2012:14) att en risk med totalentreprenad
            består i att kvaliteten blir lidande, t.ex. för att beställaren
            inte lyckats specificera kvaliteten på ett entydigt och rättssäkert
            sätt. Man konstaterar vidare i rapporten att Trafikverket är en
            av Sveriges största offentliga beställare, då man köper varor
            och tjänster för ca 40 miljarder kronor årligen, och att Riksrevisionens
            granskning inte ger stöd för att Trafikverkets senaste upphandlingsstrategi
            är ändamålsenlig. På längre sikt finns enligt Riksrevisionen risker
            för ineffektivitet, eftersom kvaliteten kan befaras bli sämre
            och livscykelkostnaderna högre till följd av den ökade variantrikedom
            som totalentreprenader medger. Med anledning av rapporten motionerade
            Vänsterpartiet om tillkännagivanden baserade på Riksrevisionens
            rekommendationer i rapporten. Tillkännagivandena fick majoritet
            i riksdagen och vi förväntar oss att regeringen inom en snar framtid
            informerar riksdagen om uppnådd effektivitet. Vi befarar att en
            effekt av avregleringen både på järnväg och på väg är att priserna
            är så pressade att kvaliteten blir lidande.
          </p>
          <p xml:id="i-8JQ12UdsXUGcxxV9VpE1Pm">
            Vi menar att åtgärder redan nu måste vidtas för ett underhåll
            som klarar både nödvändig kapacitet och förbättrad säkerhet. För
            detta krävs både ökat anslag för banunderhåll och åtgärder för
            att säkra att skattepengar för ändamålet används långsiktigt effektivt
            och med hög kvalitet. En förutsättning för detta är att Trafikverket
            till en början får kontroll över statusen på anläggningarna. Därför
            bör Trafikverket som en första åtgärd mäta statusen på anläggningarna
            i egen regi. Ett lämpligt andra steg bör vara att göra om det
            statliga Infranord till en ren underhållsorganisation. Dessutom
            finns mycket som talar för att Trafikverket inte längre bör upphandla
            reinvesteringar och nyinvesteringar på lägsta pris utan att de
            i stället bör säkerställa att beställd funktion fås till lägsta
            pris.
          </p>
          <p xml:id="i-C4wMfSzQEDm5RWoGiwmQYe">
            I maj 2014 kom nästa avslöjande från SVT angående brister i Trafikverkets
            hantering av järnvägen. Enligt SVT har Trafikverket gjort ett
            grovt räknefel när man beräknat kostnaderna för att byta ut kontaktledningar
            längs det svenska järnvägsnätet. Beräkningarna som myndigheten
            gjorde grundade sig på att järnvägsnätet endast hade hälften så
            långt ledningsnät mot vad det är i verkligheten, nämligen 12 000
            spårkilometer i stället för förmodade 6 000 spårkilometer. Dessutom
            hade Trafikverket räknat fel på antalet spårväxlar. Med dessa
            felberäkningar i beslutsunderlaget skulle det enligt SVT innebära
            att det fattas 19,5 miljarder kronor för underhåll av kontaktledningar,
            spår och spårväxlar i regeringens ekonomiska ram för transportsystemet
            2014-2025. Även om Trafikverket bedömer att felberäkningen är
            mindre i omfattning än 19,5 miljarder kronor så är det uppenbart
            att betydande belopp saknas i nuvarande ekonomiska ram för infrastrukturen.
            Detta är desto allvarligare då regeringens ram för drift och underhåll
            och reinvestering av statliga järnvägar under planperioden endast
            uppgår till 86 miljarder kronor (exklusive Trafikverkets intäkter
            från banavgifter som ökar anslaget för underhåll, men försvårar
            tågets konkurrenssituation). Vänsterpartiet föreslog i stället
            en ram på 109 miljarder kronor för banunderhållet för planperioden
            och har dessutom i de senaste budgetförslagen i riksdagen kompenserat
            för höjda banavgifter för att inte försvaga järnvägens konkurrenssituation.
          </p>
          <p xml:id="i-W58sDjyz5H6NW9WASFmSYm">
            Vänsterpartiet ser mycket allvarligt på att en redan otillräcklig
            ram för vårt transportsystem 2014-2025 ytterligare riskerar att
            försvagas genom oacceptabla felräkningar hos Trafikverket. Regeringen
            bör skyndsamt återkomma med förslag på ny ekonomisk ram för åtgärder
            i den statliga transportinfrastrukturen m.m. under perioden 2014-2025.
            Detta bör riksdagen som sin mening ge regeringen till känna.
          </p>
          <head xml:id="i-M6gZihM7rtpGPDkpJ1z5QE" type="h1">
            8. Åtgärdsplaneringen är inte förenlig med våra klimat- och miljömål
          </head>
          <p xml:id="i-Hny5ue99cHkASTgSPprz3F">
            När regeringen i skrivelsen lägger fram sitt förslag på åtgärdsplanering
            för transportsystemet 2014-2025 är det i stora delar samma förslag
            som Trafikverkets plan. I juni 2013 överlämnade Trafikverket sitt
            förslag till nationell plan för utveckling av transportsystemet
            för perioden. Förslaget gick ut på remiss och har fått kraftig
            kritik för sin brist på analys av vilken effekt det ger på miljö
            och klimat.
          </p>
          <p xml:id="i-NazTkDvtLvaGeEVAk49f85">
            I Naturvårdsverkets yttrande (Ställt till Näringsdepartementet
            30 sept. 2013) över Trafikverkets förslag till nationell plan
            påtalar man allvarliga brister. Trafikverket har inte beräknat
            och analyserat hur förslaget till nationell plan påverkar trafikutvecklingen.
            Därmed går det inte enligt Naturvårdsverket att bedöma i vilken
            utsträckning planen bidrar till att uppfylla våra mål för transportpolitiken
            eller direktiven för planen. Inte heller går det att beskriva
            planens miljöpåverkan, vilket är ett grundläggande krav vid miljöbedömning
            enligt 6 kap. miljöbalken.
          </p>
          <p xml:id="i-TDb4nS8zhwxiyda7PDPdjC">
            Naturvårdsverket ansåg därför att Trafikverket borde utarbeta
            en alternativ plan med inriktning på klimatmål, övriga miljömål
            och med ett transportsnålt samhälle i fokus. Därmed skulle man
            uppfylla miljöbalkens krav på att identifiera, beskriva och bedöma
            rimliga alternativ och samtidigt överlåta avvägningen mellan två
            oförenliga politiska mål (ökad tillgänglighet/ökad kapacitet och
            hänsynsmålen rörande klimat, miljö och hälsa).
          </p>
          <p xml:id="i-XLpSU9VbwqCdNszFEbJmZh">
            Trafikverkets prognoser pekar på en fortsatt trafikutveckling
            som inte är förenlig med klimatmål och fossiloberoende fordonsflotta.
            Trots detta har regeringen valt att fastställa en åtgärdsplanering
            med objekt som låser fast vår infrastruktur med satsningar som
            ger hög klimat- och miljöpåverkan. Förbifart Stockholm är inte
            att betrakta som något annat än en gigantisk felinvestering i
            en tid där behov av hållbara transportlösningar är som störst.
            Erfarenheterna från andra europeiska storstäder visar att inte
            heller trängselproblematiken löses genom nya motorvägar. Nya motorvägar
            leder till ökad biltrafik och ökad trängsel med ytterligare försämrad
            luftkvalité och klimatpåverkan. Dessutom dränerar ett byggande
            av Förbifart Stockholm kollektivtrafiken på nödvändiga ekonomiska
            satsningar. Av samma skäl motsätter vi oss ett utformande av en
            s.k. östlig vägförbindelse (Österleden) i Stockholm. Vänsterpartiet
            anser det även ytterst anmärkningsvärt att prioritera byggande
            av ny flygplats i Sälen då de största utsläppen per passagerarkilometer
            kommer från flygtrafiken.
          </p>
          <p xml:id="i-RR6sB5hjyGfMZy2GD6zaXv">
            Sverige tar sitt klimatansvar genom att investera för en hållbar
            utveckling. Infrastrukturinvesteringar som inte leder till ökad
            hållbarhet låser samhället i höga framtida klimatutsläpp med ökade
            ekonomiska kostnader som följd. Regeringen bör ge Trafikverket
            i uppdrag att återkomma med ett nytt förslag till nationell trafikslagsövergripande
            plan för utveckling av transportsystemet för perioden 2014-2025
            med inriktning på klimatmål, övriga miljökvalitetsmål samt ett
            transportsnålt samhälle. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-9WFrBiKDv5w5ggGwTWxALQ">
              Siv Holma (V)
            </item>
            <item xml:id="i-LirxUBhFnMphVMSE9qe8z5">
              Torbjörn Björlund (V)
            </item>
            <item xml:id="i-2LJhNM4jYMiLySZPccMFCt">
              Jens Holm (V)
            </item>
            <item xml:id="i-XZ1PLVYcAeSmHPZJYoynt3">
              Hans Linde (V)
            </item>
            <item xml:id="i-Fur32zkSz9iK3FFuHSjxN6">
              Kent Persson (V)
            </item>
          </list>
        </div>
      </div>
    </body>
  </text>
</TEI>
