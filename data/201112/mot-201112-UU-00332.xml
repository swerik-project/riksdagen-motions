<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00332">
  <teiHeader>
    <fileDesc>
      <titleStmt>
        <title>Uigurerna</title>
        <author corresp="i-TECanR77Prb79DHwPvLitN">av Annelie Enochson m.fl. (KD, M, C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uigurerna</title>
          <idno type="rdwebb">GZ02U332</idno>
          <rs type="number">U332</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U332/text</ref>
          <ref type="dokument_url_html">http://data.riksdagen.se/dokument/GZ02U332</ref>
          <ref type="dokumentstatus_url_xml">http://data.riksdagen.se/dokumentstatus/GZ02U332</ref>
          <ref type="doc">http://data.riksdagen.se/fil/A39BED55-0C5C-4B5C-93D4-04EB0AF36970</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson i Skövde</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C8tAbVapy9Zs9xYFjisE41" type="signed"/>
        <correspContext corresp="i-C8tAbVapy9Zs9xYFjisE41">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-HsjgpvkNFEiuJFmZmJ7K6q" type="numbering">
          <date when="2011-10-10"/>
        </correspAction>
        <correspAction xml:id="i-8YiCsctFSCVN8Gpeyy9NzP" type="submission">
          <date when="2011-10-05"/>
        </correspAction>
        <correspAction xml:id="i-UHoLW2n1DEuRmMtbkPXjWs" type="transfer">
          <date when="2011-10-05"/>
        </correspAction>
        <correspAction xml:id="i-nDJfjRbQ5x8Bn7VfmSYH2" type="assigned"/>
        <correspContext corresp="i-nDJfjRbQ5x8Bn7VfmSYH2">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QFn8SH3qAagVWyf25aVnoB">
            Förslag till riksdagsbeslut
          </head>
          <list style="ol">
            <item xml:id="i-RjdvGiKHDQumXcLs2KftMV">
              Riksdagen tillkännager för regeringen som sin mening vad som
              anförs i motionen om att Sverige fortsättningsvis i dialogen med
              Kina bör verka för att de mänskliga rättigheterna respekteras
              fullt ut för uigurer och alla andra etniska och religiösa grupper
              i den autonoma regionen Xinjiang i Kina.
            </item>
            <item xml:id="i-8HiFjg6w7zDJWbCgAaFSvQ">
              Riksdagen tillkännager för regeringen som sin mening vad som
              anförs i motionen om att Sverige i sina utrikespolitiska kontakter
              bör kräva att Kinas hundratals miljoner religiöst troende får
              möjlighet till verklig religionsfrihet och mötesfrihet.
            </item>
          </list>
        </div>
        <div type="motContent">
          <head xml:id="i-5KogthJejWiznGu5AuPHAG" type="h1">
            Motivering
          </head>
          <p xml:id="i-6V4dgFmLqZhwfNwyaSQbaJ">
            Den kinesiska regimkritikern Liu Xiaobo tilldelades Nobels fredspris
            2010 för sin långa kamp för mänskliga rättigheter i Kina. Han
            sitter fortfarande i fängelse i nordöstra Kina, avskuren från
            omvärlden, och förhindrades bland annat att delta i sin fars begravning
            i september 2011. Sannolikt är han inte ens informerad om att
            fadern dött. Liu Xiaobo är bara ett av många bevis på att regimen
            i Kina är främmande för demokrati och mänskliga rättigheter.
          </p>
          <p xml:id="i-BLxGyTXHed2v3da5XKCoMD">
            Förtrycket av uigurerna i västra Kina har ökat avsevärt sedan
            den 11 september 2001 och spänningen mellan folkgrupperna i området
            har ökat successivt. Inför OS 2008 förekom svåra oroligheter och
            i juli 2009 förekom stora demonstrationer i Urumqi, Kashgar och
            andra städer i Xinjiang. Också under 2011 har flera incidenter
            med flera döda skett i Kashgar och Khotan i södra Xinjiang. Dessa
            händelser visar tydligt hur regimen i Beijing underblåser etniska
            spänningar och skyddar hankinesiska intressen. Hankineser är idag
            i majoritet i delar av den autonoma regionen Xinjiang. Kina har
            på senare år utökat sin militära närvaro i området och människorättsgrupper
            rapporterar om allvarliga kränkningar av civilbefolkningen och
            lokala autonomiförespråkare.
          </p>
          <p xml:id="i-6E7GXtnLbHemdmfjVV9tRv">
            Den framgångsrika kvinnliga företagaren Rebiya Kadeer som suttit
            i fängelse i över sex år för sin kamp för mänskliga rättigheter
            för sitt folk uigurerna anklagades efter oroligheterna i juli
            2009 för att ha styrt demonstrationerna från sin ofrivilliga exil
            i USA. Hennes familjemedlemmar och släktingar medverkade under
            påtryckningar i kinesiska medier för att ta avstånd från henne.
            Två av hennes söner avtjänar fortfarande fängelsestraff för ekonomiska
            brott, vilka sannolikt är en förevändning för att trakassera familjen.
            I ett plötsligt utslag av öppenhet från kinesiska myndigheter
            tilläts under 2010 släktingar träffa den ene av Rebiyas söner,
            Alim Abdureyim. Det blev tydligt att Alim far väldigt illa i fängelset
            och att myndigheterna vill att det blir känt för Rebiya Kadeer.
            Alims hälsotillstånd beskrivs som akut som en följd av hans förhållanden
            i fängelset. Alims fängelsestraff började 2006 och är på sju år.
            I dagsläget är det svårt att se att han kommer att överleva de
            omänskliga förhållandena som han utstår i fängelset med bland
            annat tortyr. Och vi har väldigt lite information om hans faktiska
            tillstånd i fängelset.
          </p>
          <p xml:id="i-T4XooMGhXi9AYa89fGf9Dv">
            Det finns en stor okunnighet bland hankineser om uigurisk kultur
            och många fördomar förekommer. Uigurer och hankineser lever också
            ofta segregerat i de större städerna i Xinjiang, vilket inte främjar
            utbytet eller förståelsen. Uigurerna upplever också hur deras
            språk och kultur alltmer sätts på undantag under förevändningar
            som modernisering och utveckling. Det är viktigt att Sverige påpekar
            att uigurernas liksom hankinesernas rättigheter måste respekteras
            i alla lägen och att regimen inte bara stöder majoritetsbefolkningen.
            I dialogen mellan Sverige och Kina måste Sverige verka för att
            de mänskliga rättigheterna respekteras fullt ut för uigurer och
            alla andra etniska och religiösa grupper i den autonoma regionen
            Xinjiang i Kina.
          </p>
          <p xml:id="i-JbohgyTzaQmfdBTqJj6k9m">
            Religiös tro misstänkliggörs ofta och kopplas till politisk verksamhet
            utan grund. De relativt få kristna uigurerna lever i en mycket
            svår situation då både deras religiösa ställningstagande och lojalitet
            mot regimen ifrågasätts.
          </p>
          <p xml:id="i-tWFVgga9cZCnUK9DC7ZdF">
            Den kristna uiguren Alimjan Yimit (Alimujiang Yimiti) från Kashgar
            dömdes 2009 till 15 års fängelse för brott mot statens säkerhet,
            trots att den ursprungliga anklagelsen och grunden för att Alimjan
            häktades 2007 var hans kristna verksamhet. I Xinjiang finns en
            särskild förordning med förbud att sprida den kristna läran i
            områden där det bor muslimer eller lamaister och i gränsområden,
            utfärdad av ett regionalt partiorgan. Denna förordning är unik
            för Xinjiang och strider mot den kinesiska grundlagen. Inga fakta
            som kommit fram om målet mot Alimjan visar på någon grund för
            anklagelsen om brott mot statens säkerhet. Alimjans familj lever
            i stor osäkerhet och har endast beviljats ett fåtal besök i fängelset.
          </p>
          <p xml:id="i-RqoxoqaC6gvi5n14eKxHmC">
            Många muslimska skolor har stängts och imamer fängslas, omskolas
            ideologiskt och fråntas sin position. Den religiösa ofriheten
            i Xinjiang gäller alltså både uigurer, hankineser och andra etniska
            grupper.
          </p>
          <p xml:id="i-EqP13hKRtoTqfNokkGzJkU">
            Den kinesiska regeringen vägrar att göra skillnad på våldsam
            kamp för självständighet och passivt motstånd mot förtrycket.
            Massarresteringar sker löpande och flera som anklagats för terrorism
            har avrättats. Amnesty hävdar att uigurer är den enda folkgruppen
            som kontinuerligt avrättats på grund av politiska brott de senaste
            åren. Alla autonomiförespråkare klassificeras som terrorister.
          </p>
          <p xml:id="i-9TnNmTqVaCbHyUWcVT3WUi">
            Den svenska regeringen bör i sina kontakter med de kinesiska
            myndigheterna skyndsamt verka för att dödsstraffen upphävs och
            att namn på de uigurer som sitter fängslade blir offentliga samt
            att Kina omedelbart garanterar deras säkerhet. (Fallet Alimjan
            Yimit är särskilt uppseendeväckande.) Myndigheterna bör kontrollera
            rättegångar, frige fångarna eller ställa dem inför rätta i överensstämmelse
            med internationell standard. Sverige bör även verka för att Kina
            avskaffar dödsstraffet.
          </p>
          <p xml:id="i-DGJFAoG1i25U1DV2joMg2C">
            Förföljelserna och restriktionerna på grund av religiös tro har
            ökat generellt i Kina under Hu Jintaos tid som partiledare och
            president. Kristna både inom och utanför den registrerade protestantiska
            kyrkan (tre-själv-rörelsen) får ofta kämpa mot myndigheternas
            godtycke och bestraffningar.
          </p>
          <p xml:id="i-WRzpjBLS4N2Mv23CbxN9sC">
            FN:s kommitté för eliminerandet av rasdiskriminering utkom i
            augusti 2009 med en rapport om förhållandena i Kina där man betonar
            vikten av att religiösa grupper fritt kan utöva sin religion och
            att etniska grupper fritt kan utvecklas med sitt eget språk och
            sin kultur. Sverige bör agera både unilateralt och inom ramen
            för EU för att Kina tar till sig kritiken och gör genomgripande
            förändringar i både lagsystem och praxis. Sverige bör i sina utrikespolitiska
            kontakter kräva att Kinas hundratals miljoner religiöst troende
            får möjlighet till verklig religionsfrihet och mötesfrihet.
          </p>
          <p xml:id="i-NXmwNxtcXWBDALRNbtMxsU">
            Sedan folkrepubliken Kinas 60-årsjubileum i oktober 2009 har
            en våg av trakasserier och arresteringar skett mot religiösa grupper,
            särskilt kristna. Ofta tvingas ledande personligheter lämna sin
            hemort och hålls under någon form av husarrest på annan ort tills
            den för tillfället känsliga perioden är över. Samma taktik används
            mot politiskt oliktänkande sedan länge, och den återkommer varje
            år vid olika tillfällen som bedöms politiskt känsliga. Här finns
            inte någon rättssäkerhet och även i detta fall går agerande i
            konflikt med gällande lagar och förordningar. Regimen utnyttjar
            det juridiska systemet och anklagar och dömer systematiskt religiöst
            troende på andra grunder än deras tro för att kunna hävda att
            Kina fortfarande har religionsfrihet. Sedan 1990-talet driver
            regimen också en kampanj där man vill att religionen ska anpassa
            sig till det socialistiska samhället. Detta tar sig uttryck i
            att de registrerade religiösa grupperna uppmanas omtolka sitt
            religiösa budskap efter denna princip och tona ner vad regimen
            ser som kontroversiellt och konfliktskapande. Regimen söker alltså
            kontrollera den registrerade religionens uttryck även teologiskt,
            inte bara genom fysiska ingripanden.
          </p>
          <p xml:id="i-CFqQsNE4ydrZKAypzb9Yi4">
            Intressant att notera är en akademisk studie om antalet religiöst
            troende i Kina, vilken presenterades i början av 2007 vid East
            China Normal University i Shanghai. Rapporten hävdar att över
            300 miljoner kineser är troende, varav ca 40 miljoner är protestanter
            och 1415 miljoner katoliker. Många bekänner sig till olika folktro.
          </p>
          <p xml:id="i-WNcseGxQFLR5TWx9xcRMUy">
            Det har nyligen kommit ut en rapport They cant send me back från
            UHRP om svårigheter för uigurer att återvända till Xinjiang efter
            att de sökt asyl i andra länder men där deras ansökan har avslagits.
            I rapporten nämns också Sveriges behandling av uiguriska flyktingar.
          </p>
          <p xml:id="i-AHdsWhREkQmnRqoi5oSssa">
            Den svenska regeringen är bekant med det faktum att de svenska
            folkrörelserna spelade en fundamental roll då Sverige gick från
            fattigdom till välstånd och demokrati. Den svenska frikyrkan var
            en tongivande aktör under denna tid och en viktig gräsrotsrörelse
            som mobiliserade det svenska civila samhället till en positiv
            förändring. Verklig religionsfrihet och mötesfrihet är således
            av fundamental vikt för att det kinesiska civila samhället ska
            kunna utvecklas och bidra till en positiv samhällsutveckling.
          </p>
        </div>
        <div type="motSignatures">
          <list>
            <item xml:id="i-L5M6WG2ohoeswFKiVh6Pix" who="i-TECanR77Prb79DHwPvLitN">
              Annelie Enochson (KD)
            </item>
            <item xml:id="i-UsMP4GVFK5UuFUtzjRDMx9" who="i-84DiaFjYsBoBUQnKJiSte9">
              Elisabeth Svantesson (M)
            </item>
            <item xml:id="i-JTLuuvfmRc6kGta1bfYBx2" who="i-2SnUjYd3qzUQVBobN3u1Yc">
              Ulrika Carlsson i Skövde (C)
            </item>
            <item xml:id="i-D2UNywU5fTnTBEQdeB4ift" who="i-AvtuWmW4WHMDrctQKwDQuR">
              Eva Flyborg (FP)
            </item>
          </list>
        </div>
      </div>
    </body>
  </text>
</TEI>
