<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00147">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_147/mot_198687_fö_147-001.pdf"/>
      <div xml:id="i-NaFebnqex8bEtHgBwiwqVn" type="motHeader">
        <div xml:id="i-DtVQBaXobTuHdLfYvp1LGG" type="motTitle"/>
        <div xml:id="i-DfACAp2G8ngcgBaGdWFhE6" type="motSubmissionInfo"/>
      </div>
      <div xml:id="i-JjoRCpHiHEJAxCG3j5o6xJ" type="motBody">
        <div xml:id="i-E5S8M7HpwmqPUzmQUBcFs">
          <p xml:id="i-QQWQLpW9ssBHT6iUFA9PiF">
            Motion till riksdagen 1986/87: Fö147
          </p>
          <p xml:id="i-PssvrXoJcQAE6UMQzAyTw7">
            Margareta Hemmingsson (s)
          </p>
          <p xml:id="i-AYqPvMYm1xyyfq2fGrMAHG">
            Totalförsvarets fortsatta utveckling (prop. 1986/87: 95)
          </p>
          <p xml:id="i-3z8RHqY7PB98R1JrS5vNvL">
            Angående värnpliktigas utbildning i vakttjänst
          </p>
          <p xml:id="i-3tSeXbvFXGnRjyP1mjAxCa">
            Ett antal viktiga militära och civila objekt bevakas av värnpliktiga
            under grundutbildning. Bland dessa kan nämnas militära anläggningar
            samt Stockholms och Drottningholms slott. Högvakten vid slotten
            nämns ofta av militära myndigheter som en viktig insatsresurs
            för att skydda rikets ledning vid överraskande anfall eller sabotage.
            Det har inträffat att två värnpliktiga vaktposter under en bevaknings-
            runda blivit rånade på sina vapen. Utan att någon anklagelse riktas
            mot de inblandade pojkarna kan dock denna händelse tjäna som ett
            mått på rånarnas bedömning av riskerna med rånet. Uppenbarligen
            har rånarna — tyvärr med rätt — bedömt värnpliktiga vaktposter
            med skarpladdade auto- matvapen som tämligen ofarliga. Rånarnas
            bedömning kan tjäna som ett mått på effektiviteten i utbildningen
            i vakttjänst. Under 1983 års värnpliktsutbildningskommittés arbete
            redovisades att upp till flera hela utbildningsveckor avdelades
            för träning i exercis m. m. för högvakt och andra paraduppdrag.
            Detta motiverades med att det ingår som ett led i viktig träning
            i bevakningsuppgifter. Självklart är det stor skillnad på att,
            under fredliga förhållanden, bevaka ett förråd och plötsligt bli
            överfallen och på att under kanske mer skärpta förhållanden gå
            vakt utanför t.ex. regeringskansliet och då ingripa mot misstänkt
            aktivitet. Den aktuella händelsen bör dock leda till en prövning
            av den militära vaktutbildningen. Naturligtvis är detta frågan
            om en avväg- ning mellan utbildningstid och utnyttjandet av utbildare.
            Så länge avsevärd tid kan avsättas för att utbilda trupp i högvaktavlösningens
            former, eller resurser finns för att utifrån landet transportera
            trupp till Stockholm för att på plats öva sig i att bilda häck
            vid ett statsbesök, borde dock utrymme för omprioriteringar finnas.
            Sådana omprioriteringar bör ej behöva föranleda kostnadsökningar.
            De mer detaljerade formerna för militär utbildning bör bäst kunna
            utfor- mas av militära myndigheter. Det kan dock finnas anledning
            att som exempel peka på att värnpliktiga under vaktutbildningen
            bör tränas för oväntade överfallssituationer, och att sådana regelbundet
            bör övas med personal i bevakningstjänst. Att en översyn av utbildningen
            erfordras borde dock stå klart. Regeringen bör ta erforderliga
            initiativ till att överbe- fälhavaren åläggs att redovisa förslag
            till utveckling och effektivisering av vaktutbildningen av värnpliktiga.
          </p>
          <p xml:id="i-LRffjnAUgNPtbSNVQQraJW">
            il Riksdagen 1986/87.3 saml. Nr Föl46—155
          </p>
          <pb facs="riksdagen-motions-pdf/data/198687/mot_198687_fö_147/mot_198687_fö_147-002.pdf"/>
          <p xml:id="i-NTje7uWCa1eY377CuzG8Gv">
            Hemställan Mot. 1986/87 Fö147
          </p>
          <p xml:id="i-9YZrKRFWoKJ1MABVcLG5Ar">
            Med hänvisning till ovanstående hemställs att riksdagen som sin
            mening ger regeringen till känna vad som i motionen anförts om
            värnpliktigas utbildning i vakttjänst.
          </p>
          <p xml:id="i-P1UutyxXXfDiYswcbg54zc">
            Stockholm den 25 mars 1987
          </p>
          <p xml:id="i-FshqtshAy4yrXmtfKWXCRz">
            Margareta Hemmingsson (s)
          </p>
        </div>
      </div>
    </body>
  </text>
</TEI>
