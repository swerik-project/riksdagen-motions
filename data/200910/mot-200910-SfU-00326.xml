<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00326">
  <teiHeader>
    <fileDesc>
      <titleStmt>
        <title>Arbetskraftsinvandring</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetskraftsinvandring</title>
          <idno type="rdwebb">GX02Sf326</idno>
          <rs type="number">Sf326</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf326/text</ref>
          <ref type="dokument_url_html">http://data.riksdagen.se/dokument/GX02Sf326</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf326</ref>
          <ref type="doc">http://data.riksdagen.se/fil/B0A74659-D49F-4D3A-8E21-B68828266EF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UAXBJM6mVoEfawgSa2aeSN" type="signed"/>
        <correspContext corresp="i-UAXBJM6mVoEfawgSa2aeSN">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-MpLWx5Mg4kZWxweLaWi1kM" type="transfer">
          <date when="2009-10-04"/>
        </correspAction>
        <correspAction xml:id="i-Ek2D8ftGzznLLLAD5wid3z" type="submission">
          <date when="2009-10-05"/>
        </correspAction>
        <correspAction xml:id="i-TNB7NTSSnHzGukUFtUxxME" type="numbering">
          <date when="2009-10-06"/>
        </correspAction>
        <correspAction xml:id="i-GhJHW17CGkgySY12s8kLoq" type="assigned"/>
        <correspContext corresp="i-GhJHW17CGkgySY12s8kLoq">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wnda6ifeQUDgJgmNXW8L2v" type="motBody">
        <div xml:id="i-SmLAYNNqKu2Dw1J5DvhqRh" type="TOC">
          <head xml:id="i-3wjg5hqzAgiVrpjufQ4g3v">
            1 Innehållsförteckning
          </head>
          <list xml:id="i-3X61mZeyQ2CDAnKY9bmuy7">
            <item xml:id="i-F6WgoqDQnCSDTdKU6bAyc2">
              2 Förslag till riksdagsbeslut 2
            </item>
            <item xml:id="i-9vK11TVHBWmujv4XenLuYR">
              3 Inledning 2
            </item>
            <item xml:id="i-4e8t39nXem8fpq5J5ABZqH">
              4 Bakgrund 2
            </item>
            <item xml:id="i-QfzLDRpW5VmXyUZbPey7yo">
              5 Vänsterpartiets utgångspunkter 4
            </item>
            <item xml:id="i-12AW7NZTxjb921wZsB4a7g">
              5.1 Myndighetsbaserad arbetsmarknadsprövning 4
            </item>
            <item xml:id="i-DhwNy6z8GJ3TvoEwnbWV7v">
              5.2 Stärkta insatser för ordning och reda på arbetsmarkanden
              5
            </item>
            <item xml:id="i-THVjBEzgtGMGbjwxKaj3YB">
              5.3 Ingen sammanblandning med asylprocessen 5
            </item>
            <item xml:id="i-9ZZDkDMEW11uF9rzbFxCXk">
              5.4 Rätt att arbeta under asyltiden 6
            </item>
            <item xml:id="i-8s2n5irWxfbHUTg2s5EKjy">
              5.5 Möjligheter för papperslösa som finns i landet 6
            </item>
            <item xml:id="i-BiRKuqK6385tTk1ywHHZPD">
              5.6 Uppehållstillstånd och social trygghet för att förhindra
              gästarbetarsystem 7
            </item>
            <item xml:id="i-LJYm6GS7hy3E4dEab4xuPE">
              5.7 Ingen utarmning av andra länders arbetskraft 7
            </item>
          </list>
        </div>
        <div xml:id="i-8CusHrTmCAZC7e2mstvfzf" type="motProposal" subtype="förslag">
          <head xml:id="i-Qhiuc8TNFNUzPAYvPVYEUP">
            2 Förslag till riksdagsbeslut
          </head>
          <p xml:id="i-HGf6r4ur4t8TexytA6DFbw">
            Riksdagen begär att regeringen återkommer med förslag till ny
            utformning av utökade regler för arbetskraftsinvandring i enlighet
            med vad som anförs i motionen.
          </p>
        </div>
        <div xml:id="i-5WzVpEVJ4KgmVDaAjD5Pee" type="motContent">
          <head xml:id="i-PsQ1zkp1Q1NQQ3zQGWMeAn" type="h1">
            3 Inledning
          </head>
          <p xml:id="i-S7kQCXcQjzkk4RrF7Mmubp">
            Att människor av olika skäl flyttar mellan länder är en process
            som ställer krav på samhället och som kan tillför många nya erfarenheter,
            kunskaper och utmaningar. Skälen till att en individ migrerar
            kan vara många och sammansatta. Det kan handla om politiskt förtryck,
            om förföljelse på religiös, kulturell eller etnisk grund, om krig
            och oroligheter i hemlandet eller om svåra levnadsförhållanden
            mer generellt.
          </p>
          <p xml:id="i-C61Jk4xe1Z5psNsHmRc32s">
            Vänsterpartiet vill ha en human migrationspolitik. En utökad
            möjlighet att komma till Sverige för att arbeta är en del av detta.
            Arbetskraftsinvandring innebär stora möjligheter för såväl samhället
            som för den enskilde. En väl fungerande arbetskraftsinvandring
            kan i sig tillföra mycket till den enskilde individen liksom till
            svensk ekonomi och arbetsmarknad. Det ökar förutsättningarna för
            att hantera arbetskraftsbrist inom olika branscher, bidrar med
            nya kunskaper, kontaktytor och den förbättrar den enskildes frihet
            och möjlighet till försörjning.
          </p>
          <p xml:id="i-K5F65KjxpqTH3Mhb49ReVJ">
            Av dessa skäl har Vänsterpartiet sedan länge drivit på för att
            införa mer generösa regler för arbetskraftsinvandring från länder
            utanför Europa. Dessvärre är den utformning som nu blivit verklighet
            långt ifrån vad vi hade hoppats på. I det följande motiverar vi
            varför och presenterar de utgångspunkter vi vill se för ett reformerat
            system för arbetskraftsinvandring.
          </p>
          <head xml:id="i-6sAwDC9srTe6noiohjHkRs" type="h1">
            4 Bakgrund
          </head>
          <p xml:id="i-CnbVE9Aqbx71WhzP6rFumd">
            Frågan om ökade möjligheter för arbetskraftsinvandring har varit
            aktuell under lång tid. Vänsterpartiet har sedan länge förespråkat
            ökade möjligheter till arbetskraftsinvandring även för personer
            från länder utanför EUEES-området. Vi har emellertid varit kritiska
            till de modeller av arbetskraftsinvandring som förespråkats från
            Svenskt Näringsliv, de borgerliga partierna och senare även från
            Miljöpartiet. Lanserad som kampanjer för att skapa fler vägar
            till Sverige har denna diskussion varit fokuserad på import av
            arbetare med sämre rättigheter och lägre löner. Risken för gästarbetarliknande
            system har därmed varit uppenbar och av somliga debattörer uttryckligt
            eftersträvad. Med en sådan modell används arbetslöshet och osäkra
            villkor i andra länder för att underminera de rättigheter och
            den relativa sociala trygghet som fackföreningsrörelsen lyckats
            erövra på den svenska arbetsmarknaden.
          </p>
          <p xml:id="i-k65pPmVogoLGiCVmC7u6U">
            Den 15 december 2008 genomfördes som ett resultat av en överenskommelse
            mellan regeringen och Miljöpartiet en lagstiftning om nya regler
            för arbetskraftsinvandring i Sverige. Härigenom slopades den myndighetsbaserade
            arbetsmarknadsprövning som tidigare varit gällande. Fokus lades
            i stället på den enskilde arbetsgivarens behov. Det arbets- och
            uppehållstillstånd som arbetskraftsinvandraren får är tidsbegränsat
            och helt knutet till den specifika arbetsgivaren och det specifika
            yrket som anställningen gäller. En möjlighet för asylsökande att
            byta spår från asylprocessen till att i stället söka uppehållstillstånd
            av arbetsmarknadsskäl har införts.
          </p>
          <p xml:id="i-MLoq58CM3r2o3k8ckvv1pg">
            Det är viktigt att se det sammanhang som dessa förändringar sker
            i. Den politik som alliansregeringen i stort för syftar uttryckligen
            till att minska arbetstagarnas makt på arbetsmarknaden. Detta
            görs genom att försvaga fackföreningarna och genom att skapa en
            tudelning av arbetsmarknaden där lågavlönade arbeten med dåliga
            villkor på den privata tjänstemarknaden förväntas växa. Genom
            försämringarna i arbetslöshetsförsäkringen, försvagningen av arbetsrätten,
            rean på ungdomars arbete, skattesubventionen för hushållstjänster,
            nedskärningar på arbetsmarknadspolitiken, nedskärningar på vuxenutbildningen,
            privatiseringar av välfärdsverksamhet och straffskatten på medlemskap
            i a-kassa stimuleras framväxten av en sådan marknad i Sverige.
            På denna otrygga låglönemarknad är det tänkt att ungdomar, lågutbildade
            och utlandsfödda ska jobba. Det är en traditionell högerpolitik
            som urholkar legitimiteten för hela skattesystemet och som syftar
            till att slå sönder solidariteten mellan människor.
          </p>
          <p xml:id="i-WxbrpUxGzFhuAwWjcTWNj7">
            Genomförandet av de förändrade reglerna för arbetskraftsinvandring
            kommer alltså väl samordnat med regeringens åtgärdspaket för att
            luckra upp reglerna på arbetsmarknaden och tillintetgöra den svenska
            modellen. Det regeringen gör är att tona ned asylrätten och därmed
            flyktinginvandringen till förmån för att i stället importera mer
            åtråvärda grupper som tillfälligtvis kan passa de behov den svenska
            konjunkturen anger.
          </p>
          <p xml:id="i-W25k7Z9RiBeHueenUfRjp8">
            Den svenska regeringen företräder därmed en syn på invandring
            som följer den utveckling vi ser inom EU och i övriga västvärlden.
            Det innebär att mindre tyngdvikt läggs vid rätten till asyl för
            att i stället betona arbetskraftsinvandring.
          </p>
          <p xml:id="i-Wv9i7zXxmGPoCpCc9sZLY4">
            Att införa snabbfiler för önskvärd arbetskraft av olika slag
            är ingen lösning på vare sig den europeiska eller den svenska
            flyktingkrisen, vilket ofta påstås i debatten. Arbetskraftsinvandring
            är ingen lösning för alla de människor som tvingas fly sina hemländer
            och som förvägras rätten att söka asyl genom den restriktiva gemensamma
            flyktingpolitiken inom EU. Det som i stället måste göras är att
            skapa legala vägar för människor att söka asyl inte att militarisera
            verksamheten vid EU:s yttre gränser och samtidigt handplocka de
            invandrare vi anser oss kunna dra nytta av i Europa och i Sverige.
          </p>
          <p xml:id="i-2E4K4C7Eo7KSTWz2p4aceN">
            Vänsterpartiet konstaterar att regeringens och Miljöpartiets
            utformning av reglerna för arbetskraftsinvandring inte uppfyller
            de krav på ordning och reda på arbetsmarknaden som är nödvändiga,
            att den utformats helt på arbetsgivarnas villkor, och att den
            riskerar att på sikt underminera asylrätten. Utgångspunkten verkar
            vara att den som vill invandra är välkommen men bara om man är
            direkt lönsam för svenska företag. För Vänsterpartiets är detta
            en utveckling som vi aldrig kommer att acceptera.
          </p>
          <head xml:id="i-LVCE6bjsQT8xwHnufEyq8z" type="h1">
            5 Vänsterpartiets utgångspunkter
          </head>
          <p xml:id="i-XqXzsaK5kiFTSsYmfXBwUk">
            Arbetskraftsinvandring förutsätter enligt vår uppfattning en
            bibehållen ordning och reda på arbetsmarknaden, med respekt för
            gällande villkor och kollektivavtal. För den enskilde är risken
            annars stor att hamna i kläm mellan olika intressen och att utnyttjas
            till sämre villkor och löner. När vi välkomnar människor till
            Sverige har vi också ansvar för att göra vad vi kan för att förhindra
            att de utnyttjas eller far illa. Arbetskraftsinvandring får aldrig
            bli ett sätt att kringgå lagar och regler för att konkurrera med
            dumpade villkor.
          </p>
          <head xml:id="i-9ePMKKcv6schjoFtQwUhTQ" type="h2">
            5.1 Myndighetsbaserad arbetsmarknadsprövning
          </head>
          <p xml:id="i-X2TnWiz94zsuUskWDzFWqS">
            En huvudfråga i regeringens och Miljöpartiets modell för arbetskraftsinvandring
            är att den myndighetsbaserade prövningen av brist och arbetskraftsbehov
            slopats. I stället ska den enskilde arbetsgivaren själv göra denna
            bedömning från fall till fall. Motiveringen är att det är arbetsgivaren
            som bäst anses ha kunskap om vilken kompetens som behövs i företaget.
            Detta innebär att arbetsgivarna själva får bestämma behovet av
            arbetskraft, utan att behöva ta hänsyn till om kompetensen finns
            i landet.
          </p>
          <p xml:id="i-V8jeknyokfpRMXDAFGjKbW">
            De nya regler som införts innebär också att arbetskraftsinvandrarens
            uppehållstillstånd ska vara direkt knutet till en anställning
            hos en enskild arbetsgivare. Det innebär att den som invandrar
            hamnar i en mycket stark beroendeställning till sin arbetsgivare
            utan möjlighet att tillvarata sina intressen. Arbetsgivaren blir
            inte enbart överordnad på arbetsplatsen, utan får också ett inbyggt
            migrationspolitiskt mandat. Om arbetsgivaren inte önskar behålla
            den anställde, står han eller hon inte bara utan arbete, utan
            hotas med avvisning ur landet om det inte inom mycket kort tid
            går att hitta en annan anställning.
          </p>
          <p xml:id="i-KBcvHevz8ZRZTeRkxzuvJ9">
            Enligt Vänsterpartiet är det ett självklart och grundläggande
            krav att löner, anställningsvillkor, försäkringsskydd och övriga
            arbetsvillkor ligger på samma nivå som för yrket eller branschen
            i Sverige. Om inte det kravet möts, finns risk för att människor
            utnyttjas på arbetsmarknaden och att lönerna dumpas.
          </p>
          <p xml:id="i-49Fb8NMG7C3yL84aba8NiS">
            Den myndighetsbaserade prövningen måste finnas kvar, och vi menar
            att Arbetsförmedlingen är den myndighet som har bäst förutsättning
            att sköta den uppgiften. I Sverige är det de fackliga organisationerna
            som har bäst kunskap om löner och anställningsvillkor. Det är
            därför viktigt att de ges reella möjligheter att yttra sig om
            och bevaka att löner och anställningsvillkor följs.
          </p>
          <head xml:id="i-BKcYZhHpTCEkmYer2boY2w" type="h2">
            5.2 Stärkta insatser för ordning och reda på arbetsmarkanden
          </head>
          <p xml:id="i-EG8kSp95dAcGE7jS76NJcF">
            I proposition 2007/08:147 Nya regler för arbetskraftsinvandring
            anges att lön, försäkringsskydd och övriga anställningsvillkor
            visserligen inte ska vara sämre än de villkor som följer av svenska
            kollektivavtal eller praxis inom yrket eller branschen. I praktiken
            har dessa utfästelser emellertid ingen betydelse. För i och med
            att de fackliga organisationernas inflytande över behovet av arbetskraft
            beskärs så kraftigt minskar också kontrollen av att lönenivåer,
            arbetsförhållanden och andra villkor på arbetsmarknaden efterlevs.
            Det talas högstämt om att öppna nya vägar till Sverige, men risken
            är i stället att lönerna dumpas och att de sociala villkoren urholkas.
          </p>
          <p xml:id="i-Y9XN8nNg2ffHrw2cApKcdc">
            Vänsterpartiet menar att kontrollen av hur ordning och reda på
            arbetsmarknaden efterlevs måste förstärkas. Exempelvis bör beviljandet,
            kontrollen och tillsynen av Fskatt skärpas. Detta för att komma
            till rätta med att arbetstagare med hjälp av Fskattsedeln utges
            för att vara egenföretagare, vilket riskerar att användas som
            medel för att dumpa villkor och löner. Detta gör regeringens senaste
            förslag i frågan mycket problematiskt. Vi vill också öka kontrollen
            av bemanningsföretag och att personer som har blivit uppsagda
            på grund av arbetsbrist ska ha företrädesrätt framför inhyrd arbetskraft
            från bemanningsföretag.
          </p>
          <head xml:id="i-4vvMSLhAHaXchLqTNkVmtW" type="h2">
            5.3 Ingen sammanblandning med asylprocessen
          </head>
          <p xml:id="i-xeRaUAohQsEN2gukTYDpR">
            En annan huvudpoäng med regeringens och Miljöpartiets modell
            handlar om att asylsökande ska kunna byta spår från asylprocessen
            och i stället söka som arbetskraft. Detta framställs ofta som
            en positiv sak. Den som fått avslag på sin asylansökan sägs kunna
            få en ny chans. Vänsterpartiet är mycket kritiskt till detta eftersom
            vi menar att detta allvarligt hotar asylrättens grundprinciper.
          </p>
          <p xml:id="i-3boZKDUrFo434v6M242csQ">
            Att denna möjlighet till spårbyte nu införs är en del av en mycket
            oroväckande utveckling. Trots mycket allvarliga brister i den
            svenska asylprocessen, och trots att människor fortfarande tvingas
            gömma sig utan rättigheter på vare sig arbetsmarknaden eller i
            samhället i övrigt, diskuteras nu i princip enbart frågan om arbetskraftsinvandring.
            Den tidigare tvärpolitiska uppslutning som fanns i riksdagen kring
            flyktingars rättigheter är som bortblåst. I en sådan tid är risken
            uppenbar att personer i behov av skydd knuffas över i arbetskraftskön
            och att en konjunkturanpassad migrationspolitik skapas.
          </p>
          <p xml:id="i-WixGfN8p49wPfyLFPDo4Pp">
            Bristande rättssäkerhet i asylprocessen kan aldrig lösas genom
            att en alternativ möjlighet till uppehållstillstånd av arbetsmarknadsskäl
            införs. Förslaget om spårbyte riskerar att befästa föreställningen
            att många av dem som kommer till Sverige för att söka asyl egentligen
            skulle sakna riktiga asylskäl och enbart kommer hit för att för
            att få ett bättre liv. Detta är naturligtvis helt felaktigt. Problemet
            med den svenska asylprocessen är att allt för många förvägras
            rätten till skydd undan förföljelse inte att de skulle ha fel
            skäl att komma hit.
          </p>
          <head xml:id="i-WYc9qeFwWNZBdU71PLRca" type="h2">
            5.4 Rätt att arbeta under asyltiden
          </head>
          <p xml:id="i-W4E484SvsvXtJHnNEPd7NY">
            I och med de genomförda regeländringarna om arbetskraftsinvandring
            begränsades också möjligheten för asylsökande att arbeta under
            asyltiden. Asylsökande som saknar identitetshandlingar eller inte
            medverkar till att klargöra sin identitet ska genom dessa förändringar
            inte längre undantas från kravet på arbetstillstånd. Orsaken sägs
            vara att minska en stor arbetsbörda för Migrationsverket.
          </p>
          <p xml:id="i-75vu5RcCxgakVsq86V4ibr">
            Vänsterpartiet menar att möjligheterna att arbeta under asyltiden
            i stället måste stärkas. Enligt vår mening ska detta vara regel
            snarare än undantag. Rätten att arbeta under asyltiden är viktigt
            för att stärka flyktingars möjligheter på arbetsmarknaden och
            fortsatta liv i Sverige.
          </p>
          <p xml:id="i-D5pMxQX92xv67SJmiyWSWs">
            Ytterligare en problematik handlar om att de genomförda förändringarna
            slår särskilt hårt mot flyktingar med starka skyddsskäl eftersom
            dessa personer regelmässigt har stora svårigheter att kunna skaffa
            fram identitetshandlingar. Risken är därmed att personer som har
            lättare att skaffa fram identitetshandlingar kommer att kunna
            använda asylprocessen och utnyttja den föreslagna möjligheten
            att byta spår efter sex månaders anställning på bekostnad av andra
            sökanden som har svårare att skaffa fram identitetshandlingar.
            Utöver det faktum att detta riskerar att undergräva asylprocessen
            kräver detta också en ny omfattande och onödig byråkrati eftersom
            Migrationsverket måste lägga tid på att klargöra om personer verkligen
            medverkat till att klargöra sin identitet eller inte.
          </p>
          <head xml:id="i-Mg41eAdFj14yHnWT6rshsZ" type="h2">
            5.5 Möjligheter för papperslösa som finns i landet
          </head>
          <p xml:id="i-5R6xwhvbF2mssox2vbv7Xc">
            Även om man gör allt för att försöka framställa det så innebär
            de ändrade reglerna för arbetskraftsinvandring inte någon lösning
            för alla de papperslösa som i dag finns i landet som kanske har
            ett arbete men som aldrig har sökt asyl.
          </p>
          <p xml:id="i-EkA4SN2JCxTZzC14v6vSTq">
            För Vänsterpartiet är det självklart att de mänskliga rättigheterna
            gäller för alla, och vi vill att också gömda och papperslösa ska
            få rätt till vård och barnen rätt att gå i skolan. Vi kräver också
            en starkare ställning för papperslösa på arbetsmarknaden, väl
            medvetna om att det är de arbetsgivare som utnyttjar de papperslösa
            som är de stora brottslingarna och inte de papperslösa.
          </p>
          <p xml:id="i-UABU2uJmd4gCK3rNzgDfoU">
            För oss är det dock inte tillräckligt att enbart stärka de papperslösas
            ställning i samhället eftersom det trots allt riskerar att innebära
            att befolkningen delas in i ett A- och ett B-lag. En sådan uppdelning
            är förödande för såväl den som lever utan papper som för andra
            i Sverige vars rättigheter och ställning på inte minst arbetsmarknaden
            urholkas. Ytterst handlar det därför om rätten till uppehållstillstånd
            och om rätten för gömda och papperslösa att få bygga ett nytt
            liv i Sverige utan fruktan för utvisning.
          </p>
          <p xml:id="i-MybFhoBLYap996ZCAdcyfS">
            Däremot anser vi att det är fullständigt orimligt att den som
            är papperslös i Sverige i dag ska uteslutas från möjligheterna
            att söka uppehållstillstånd av arbetsmarknadsskäl i ett utvidgat
            system för arbetskraftsinvandring. Det skulle innebära att människor
            som redan lever och arbetar här ska avvisas samtidigt som annan
            arbetskraft importeras för att utföra samma arbete.
          </p>
          <p xml:id="i-4SiNcVPAkDotWKFTJBCxWn">
            Mot denna bakgrund menar Vänsterpartiet att en regeländring bör
            genomföras som ger asylsökande och papperslösa som i dag befinner
            sig i Sverige, och som inom en bestämd tid kan uppvisa anställningsbevis,
            möjlighet att ansöka om uppehållstillstånd av arbetsmarknadsskäl
            inifrån Sverige. Vi preciserar detta krav i vår särskilda motion
            om Papperslösa 2009/10:Sf319.
          </p>
          <head xml:id="i-42Wwee6xfkkYcLfQJ358qq" type="h2">
            5.6 Uppehållstillstånd och social trygghet för att förhindra
            gästarbetarsystem
          </head>
          <p xml:id="i-Tnco99HApJYCyB3Pp36vou">
            För Vänsterpartiet är det självklart att den som beviljas uppehållstillstånd
            och arbetstillstånd av arbetsmarknadsskäl ska ha tillgång till
            det sociala trygghetssystemet på oinskränkt samma villkor som
            svenska medborgare. Detta är nödvändigt för att undvika att ett
            gästarbetsarsystem utvecklas. Därför måste det röra sig om permanenta
            uppehållstillstånd för de personer som omfattas av arbetskraftsinvandringen
            liksom för medföljande anhöriga. Rätten för arbetstagaren att
            återförenas med sina anhöriga i Sverige måste garanteras.
          </p>
          <head xml:id="i-Wy8p3f3dpHjbGbtoSRThGz" type="h2">
            5.7 Ingen utarmning av andra länders arbetskraft
          </head>
          <p xml:id="i-KcTeiSo6naz8KwLLv5ZcJk">
            I utformandet av modeller för arbetskraftsinvandring är det viktigt
            att se vilka konsekvenser detta har på de länder varifrån arbetskraften
            utvandrar. För Vänsterpartiet är det avgörande att en politik
            för ökad arbetskraftsinvandring måste bygga på internationell
            solidaritet och på en rättvis politik om bistånd och utrikeshandel.
          </p>
          <p xml:id="i-6kU6dRtJDGbUpxspYPV1Eh">
            Sverige liksom övriga rika länder i världen har blivit allt mer
            aggressiva i sina försök att rekrytera arbetskraft från tredje
            världen. Särskilt problematiska och direkta konsekvenser får detta
            för hälsosektorn. Malawi utgör ett tydligt exempel. Kvar i landet
            finns endast en läkare på 50 000 personer. Det sägs också finnas
            fler läkare från Malawi i Manchester i England än i Malawi.
          </p>
          <p xml:id="i-Rz12zhiGH22mVPuB8fNJWo">
            Det är ett svåröverstigligt problem att människor utbildas i
            den fattiga världen för att sedan lockas till den rika. Uppskattningsvis
            kostar en allmänläkare närmare en halv miljon kronor att utbilda.
            Den afrikanska samarbetsorganisationen AU har beräknat att låginkomstländerna
            i världen på detta sätt sponsrar höginkomstländer med ca 500 miljoner
            dollar årligen i utvandrad, färdigutbildad arbetskraft inom hälsosektorn.
          </p>
          <p xml:id="i-6VYMZPoq5dmEmDXA6N5FLq">
            Detta är särskilt alarmerande eftersom Europa utbildar ca 174
            000 läkare per år medan hela den afrikanska kontinenten utbildar
            endast drygt 5 000 läkare per år. Afrika söder om Sahara har totalt
            ca 600 000 läkare, barnmorskor och sjuksköterskor, vilket utgör
            ca 1 procent av dessa kategorier i hela världen, trots att Afrika
            har ca 10 procent av världens befolkning.
          </p>
          <p xml:id="i-3yYqAsmTBfmcbajqNxEzEG">
            I rapporten the Last Developed Countries Report 2007 definierar
            FN-organet Unctad risken för brain-drain som ett av den afrikanska
            kontinentens största hinder för ekonomisk utveckling. Ungefär
            20 000 högutbildade personer lämnar redan i dag Afrika varje år.
            Under de senaste 40 åren har 1,2 miljoner högutbildade lämnat
            Latinamerika för att arbeta i USA, Kanada eller Storbritannien.
          </p>
          <p xml:id="i-zSgyUmdA1cpbwjLFjX7in">
            Vänsterpartiet menar att de nya reglerna för arbetskraftsinvandring
            inte tillräckligt tagit hänsyn till denna problematik. Vi befarar
            vidare att den genomförda regeländringen om att gäststudenter
            som slutfört högskolestudier eller forskarutbildning ska få söka
            uppehålls- och arbetstillstånd i Sverige ytterligare riskerar
            att bidra till utarmningen av utbildad arbetskraft i utomeuropeiska
            länder.
          </p>
          <p xml:id="i-SFpsHxaBaE5nknh6CuPHYS">
            Vänsterpartiet avvisar också den fokusering på cirkulär migration
            som präglar såväl regeringens som EU-institutionernas syn på arbetskraftsinvandring.
            Enligt vår mening är detta ett led i EU-ländernas strävan att
            hålla murarna uppe mot människor utanför och samtidigt kunna stimulera
            att människor som EU-länderna behöver ska arbeta här när konjunkturen
            efterfrågar dem. Det handlar helt om att se på personer som arbetskraftsinvandrar
            som gäster som inte kräver någon fullvärdig tillhörighet i det
            nya landet.
          </p>
          <p xml:id="i-EZuaFvg52xTLwKKUTc6nZD">
            Regeringen bör återkomma med förslag till ny utformning av regler
            för arbetskraftsinvandring i enlighet med vad som anförts i motionen.
          </p>
        </div>
        <div xml:id="i-FerC8onuyqHqyPGqwiiLnK" type="motSignatures">
          <list xml:id="i-RAufoJ3heBi9AEZKHwNmdF">
            <item xml:id="i-Y1GBQST419zYVtygAVVjTL" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-HFb6KEYmsobKTgfbmTtAjq" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-ArcEXZqTGxL5RTtzDFrPty" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-XScGTZGsR2MNSoX2ZkWFhZ" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-76J6R5seFXtK3rafNP8jV5" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-54YpqLoBp3fmGDsN2HhV8n" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
