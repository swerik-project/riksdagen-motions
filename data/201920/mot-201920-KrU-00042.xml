<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00042">
  <teiHeader>
    <fileDesc>
      <titleStmt>
        <title>med anledning av prop. 2018/19:136 Ett modernt public service nära publiken - Villkor 2020-2025</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:42 av Christer Nylander m.fl. (L)</title>
          <idno type="rdwebb">H70242</idno>
          <rs type="number">42</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H70242/text</ref>
          <ref type="dokument_url_html">http://data.riksdagen.se/dokument/H70242</ref>
          <ref type="dokumentstatus_url_xml">http://data.riksdagen.se/dokumentstatus/H70242</ref>
          <ref type="docx">http://data.riksdagen.se/fil/2146F304-9F15-4D9E-B683-B11FBE474396</ref>
          <ref type="pdf">http://data.riksdagen.se/fil/33D5BA3F-6363-4620-BFAF-7E5395CF8EF7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ckatj6GBfJJr6VBj3JGFQm" type="basedOn"/>
        <correspContext corresp="i-Ckatj6GBfJJr6VBj3JGFQm">
          <ref>Proposition 2018/19:136</ref>
        </correspContext>
        <correspAction xml:id="i-QMwmHvPRuA3xvCbSxfPg5C" type="signed"/>
        <correspContext corresp="i-QMwmHvPRuA3xvCbSxfPg5C">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-PkpFyhxoap6T4oMtS84aaU" type="submitted">
          <date when="2019-09-18"/>
          <time when="10:10:01"/>
        </correspAction>
        <correspAction xml:id="i-QmR7UwM47Cd47wP9zW369F" type="reviewed">
          <date when="2019-09-19"/>
          <time when="16:48:34"/>
        </correspAction>
        <correspAction xml:id="i-JHM5FpysFSdtUnWXAc2qWF" type="dismissed">
          <date when="2019-09-20"/>
        </correspAction>
        <correspAction xml:id="i-KRxzVDRKeyVpYJPqcFzqf1" type="referred">
          <date when="2019-09-24"/>
        </correspAction>
        <correspAction xml:id="i-pz3xjMbZq4Hxs9UHv2ZPE" type="assigned">
          <date when="2019-10-23"/>
          <time when="16:21:33"/>
        </correspAction>
        <correspContext corresp="i-pz3xjMbZq4Hxs9UHv2ZPE">
          <ref type="assignedTo">Kulturutskottet</ref>
        </correspContext>
        <correspAction xml:id="i-9NCNCrYywMC6u6V3cuKQkN" type="behandlas_i"/>
        <correspContext corresp="i-9NCNCrYywMC6u6V3cuKQkN">
          <ref type="uppgift">2019/20:KrU2</ref>
          <ref type="ref_dok_id">H701KrU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU2</ref>
          <ref type="ref_dok_titel">Villkor och riktlinjer för radio och tv i allmänhetens tjänst 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MnBXLcZpGhb5nBh5eHYgx1" type="motHeader">
        <div xml:id="i-F3br2Msk4BdyUHDb7SwmqX" type="motTitle">
          Motion till riksdagen 2019/20:42 av Christer Nylander m.fl. (L)
          med anledning av prop. 2018/19:136 Ett modernt public service
          nära publiken – Villkor 2020–2025
        </div>
      </div>
      <div xml:id="i-4xXahsitv9DEFJjRAqLT29" type="motBody">
        <div xml:id="i-3QqKjpbRvytpEUiidXmfoS" type="motProposal" subtype="förslag">
          <head xml:id="i-XoZ4eUEEGpGfo8Yoo195TX">
            Förslag till riksdagsbeslut
          </head>
          <list xml:id="i-JhW8KhEAQTwaTpJHZB8zFN" style="ol">
            <item xml:id="i-NTgpCKHBz1LPGPSjxvqaZH">
              Riksdagen ställer sig bakom det som anförs i motionen om att
              målen för mediepolitiken bör kompletteras med mål om att mediepolitiken
              bör bidra till att fler människor är nyfikna och kunniga och har
              förmåga att dra självständiga och välgrundade slutsatser och fatta
              självständiga och välgrundade beslut, och detta tillkännager riksdagen
              för regeringen.
            </item>
            <item xml:id="i-HgqYgxAPYnCPHSEqwiXVXE">
              Riksdagen ställer sig bakom det som anförs i motionen om att
              public service-bolagen ska vara skyldiga att ha policyer för lokala
              konkurrenssituationer och att föra dialog med lokala medieaktörer
              och tillkännager detta för regeringen.
            </item>
            <item xml:id="i-XM7r6edmbFJXQ1RLHo5Ftj">
              Riksdagen ställer sig bakom det som anförs i motionen om en annan
              ordning för förhandsprövning och tillkännager detta för regeringen.
            </item>
            <item xml:id="i-WpUrPDtC9XVmFFbG9yHvit">
              Riksdagen ställer sig bakom det som anförs i motionen om att
              räkna onlinesändningar och tillkännager detta för regeringen.
            </item>
          </list>
        </div>
        <div xml:id="i-XELcaZf3kAg4pj1jP6j9Gg" type="motContent">
          <head xml:id="i-Gv4XZpbaXBHPMHHhMLBr7G" type="h1">
            Inledning
          </head>
          <p xml:id="i-SBg6cwbxK966quyVi8YuLv">
            Det är inte svårt att peka på tillfällen i mänsklighetens historia
            där medier spelat en avgörande roll. De tidiga tidningarna spelade
            till exempel en avgörande roll för demokratin och för att avslöja
            oacceptabla sociala förhållanden. Många i Sverige minns fortfarande
            radioreportage från fredsdagen och hela världen samlades vid teven
            när första stegen togs på månen. Under arabiska våren var sociala
            medier en avgörande faktor.
          </p>
          <p xml:id="i-Rer6FXBirfKdeLPtNrUyu4">
            Medier har granskat och avslöjat, men också informerat, samlat
            och underhållit. Teknik, format, tonalitet, juridik etc. har varierat
            över tid, men mediers vikt för människors och samhällets utveckling
            har bestått och består.
          </p>
          <p xml:id="i-7mhzvyib5ZnLo19Wy5XLuz">
            Vi är nu inne i en tid där globalisering och ny teknik åter ritar
            om kartan. På många sätt är utvecklingen positiv. Tillgängligheten
            ökar, hastigheten ökar, mångfalden ökar. Men som vid alla skiften
            finns naturligtvis också problem. Gamla affärsmodeller bär inte
            tidningarna, behovet av ett kritiskt förhållningssätt ökar och
            det är svårt att orientera sig i informationsöverflöd, för att
            bara nämna några utmaningar.
          </p>
          <p xml:id="i-GcUGpiqTQkrEEJVfAnocUh">
            Mediepolitik är svårt och politisk reglering av medier är svår.
            I grunden finns en mycket stark frihet för medierna som måste
            bevaras, skyddas och sannolikt också stärkas. Medier finns vidare
            på en marknad med hög grad av konkurrens mellan olika aktörer,
            det är en ekologi som är känslig och där politiskt beslutad förändring
            av marknadens förutsättningar och villkor måste ske med stor försiktighet.
            Det finns samtidigt paradoxalt nog ett demokratiskt behov av reglering
            och stöd för att medierna ska fortsätta vara en fri, oberoende
            granskare av makten, en viktig och trovärdig informationskälla,
            och det behövs stöd för en mångfald som ger olika perspektiv.
            Det är i denna kontext villkoren för public service ska sättas.
          </p>
          <head xml:id="i-8WrTNsMMo5opV6pAn8QsVG" type="h2">
            Mål för mediepolitiken
          </head>
          <p xml:id="i-2Tz83cUUU4ndXz6W2wa6KC">
            Målen för medieområdet är att stödja yttrandefrihet, mångfald,
            massmediernas oberoende och tillgänglighet samt att motverka skadlig
            mediepåverkan. Det är förvisso bra och rimliga mål men det finns
            anledning att också välja ett annat perspektiv när målen anges.
            Dagens mediepolitiska mål tar i huvudsak sikte på att skapa goda
            förutsättningarna för medieaktörer. Liberalerna delar uppfattningen
            att det är viktigt att slå vakt om goda förutsättningar och att
            det därför inte finns anledning att ändra något av dagens mål.
            Däremot bör de kompletteras med ett tydligare individ- och medborgar­perspektiv.
            Mediepolitiken bör utöver nuvarande mål också ha som mål att bidra
            till att fler människor är nyfikna, kunniga och har förmåga att
            dra självständiga slutsatser och fatta egna välgrundade beslut.
            Detta bör riksdagen ge regeringen till känna.
          </p>
          <head xml:id="i-GLNgFiHSZ8MPmKtozoMPdz" type="h2">
            Värna den mediala ekologin
          </head>
          <p xml:id="i-Ay7nAcqkGofz1RF8spjSCN">
            Medievärlden består av olika aktörer som är konkurrenter men
            också ömsesidigt beroende av varandra. Förändrar man förutsättningar
            för en kommer också andra att påverkas, ibland positivt, ibland
            negativt. Ökade satsningar för public services lokala uppdrag
            kan ge viktig stimulans för lokaltidningen, men kan också innebära
            en konkurrenssituation som kraftigt försämrar förutsättningarna
            för tidningen. Å andra sidan kan minskad lokal närvaro av Sveriges
            Radio och Sveriges Television innebära att fler kommuner än i
            dag inte får någon kvalificerad journalistisk bevakning alls.
            På samma sätt kan en tidnings presstöd innebära en försämrad ekonomisk
            situation för en annan. I en digitaliserad värld, där mycket av
            samtalet har flyttat över till sociala medier, blir också den
            geografiska begränsning som distributionen tidigare satt förändrad,
            samtidigt som nya former av granskning, debatt och information
            kan skapas i mycket smala ämnesfält och i små lokala gemenskaper.
          </p>
          <p xml:id="i-Ab34qR7T1z1eFcfnsUgxPq">
            Liberalerna anser att självständiga public service-medier med
            brett uppdrag, bred förankring och stort förtroende är viktigt
            för demokratin. Detta har också stöd i internationell forskning.
            Det gäller också den lokala demokratin. Det är därför viktigt
            med lokal närvaro. Man ska emellertid inte bortse ifrån att närvaron
            samtidigt kan vara problematisk. Företrädare för lokala tidningar
            och lokaltidningskoncerner menar att läsare lockas från deras
            webbsidor till Sveriges Radios och Sveriges Televisions lokala
            webbsidor. Detta påverkar möjligheten att få en ny affärsmodell
            med betald tillgång på nätet att fungera, liksom möjligheten till
            annonsintäkter. I sammanhanget ska påminnas om att det stora intäktsbortfallet
            på annonssidan till övervägande del beror på de globala nätjättarna
            på nätet, men i den känsliga ekonomiska situation många aktörer
            befinner sig är varje intäktsbortfall bekymmersamt.
          </p>
          <p xml:id="i-YF2NgtEsgk4LxthYhqHSWr">
            Det varken går eller vore önskvärt att sätta upp tydliga ramar
            för public service-bolagens lokala rapportering. Om t.ex. en skola
            brinner vore det orimligt att radion inte ska få berätta om det
            i nyhetssändningar på grund av att en tidning redan skrivit om
            saken i sin nätupplaga. Å andra sidan är det förståeligt att en
            aktör som är beroende av annonsintäkter och trafik till sin webb
            ser problem i att deras journalistiska material som finns bakom
            betalväggar kan nås i lätt omskriven variant på öppna webbsidor.
            Mycket tyder på att gränsdragningar kan och bör ske lokalt genom
            samtal och öppenhet. Liberalerna anser därför att public service-bolagen
            ska åläggas att ha tydliga policyer för hur man agerar i konkurrenssituationer
            med lokala medier. Bolagen ska själva fastställa sina policyer,
            men de bör föregås av en dialog med andra relevanta lokala medieaktörer.
            Detta bör riksdagen ge regeringen till känna.
          </p>
          <p xml:id="i-3n8GxNZxnpVfn8FftwVcup">
            Även de nationella medierna har en helt ny situation, skapad
            av globalisering och digitalisering, och det innebär också nya
            förutsättningar och nya utmaningar för mediepolitiken. Ägarstrukturer
            stöps om och globala aktörer tar en allt större del av människors
            mediekonsumtion. Den starka ställning som Facebook, Google, Apple
            och Amazon skapat sig på området kan inte bortses ifrån när nationell
            mediepolitik diskuteras och beslutas. Till det ska läggas att
            Netflix, HBO med flera håller på att i grunden förändra tv-tittandet
            och att poddar tar allt större del av ljudmediet. De globala plattformarnas
            dominans gäller inte bara hushållens konsumtion. De globala aktörernas
            ställning på annonsmarknaden och i insamlandet av data har sannolikt
            ännu större strategisk betydelse. Vad detta innebär på lång sikt
            är omöjligt att veta. Behovet av lokala granskningar, lokala vinklingar,
            lokala berättelser och lokala tolkningar kan innebära ett uppsving
            eller åtminstone en överlevnad för andra aktörer än de globala
            dominanterna, men det kan naturligtvis också bli en utveckling
            där så inte sker, vilket skulle innebära att många berättelser,
            vinklingar och tolkningar inte skulle nå ut och att många granskningar
            inte skulle ske.
          </p>
          <p xml:id="i-HLSHGnj659KRdjQ3s1BimM">
            Mot bakgrund av den stora förändring som nu sker är det beklagligt
            att regeringen inte har ambitionen att ta ett helhetsgrepp kring
            mediepolitiken. Vad gäller public service borde avgift, innehåll
            och grundlagsskydd hanteras i en samlad process. Denna borde i
            sin tur sättas in i ett större mediepolitiskt sammanhang med syfte
            att se medie­politiken som en helhet. I denna helhet borde vidare
            de globala jättarnas dominans diskuteras. Nu har public service
            brutits ut i olika delar, men ännu finns möjlighet att se mediepolitiken
            som helhet i ett större sammanhang.
          </p>
          <head xml:id="i-AxPTk5WRo7m9qryf972U7V" type="h2">
            Förhandsprövning
          </head>
          <p xml:id="i-CoxmQuV5ecBUv2RGCuG3rM">
            Det faktum att regeringen valt att dela upp behandlingen av public
            service i olika moment påverkar också självständigheten. Det rimliga
            vore att avgöra finansierings­frågan samtidigt som man lägger
            fast ramarna för verksamheten och stärker bolagens grundlagsskyddade
            självständighet.
          </p>
          <p xml:id="i-CLXWETPucaxeAwFcTfgtSh">
            Liberalerna anser att det är rimligt att ha ett system för förhandsprövning
            av nya tjänster, inte minst mot bakgrund av det behov som beskrivs
            ovan av att värna den mediala ekologin. Det finns dock anledning
            till ytterligare överväganden kring utform­ningen av förhandsprövningen
            på tre områden.
          </p>
          <p xml:id="i-YCgTyLxe952AzbeTiqakFw">
            För det första är det en orimlig ordning att regeringen är sista
            instans i ärenden som kommer upp för förhandsprövning. En ny ordning
            där regeringen inte är inblandad i förhandsprövningen bör skyndsamt
            utredas och genomföras.
          </p>
          <p xml:id="i-KuAFdcz89rDssG6YyW4uTs">
            För det andra är det orimligt att nyhetstjänster ingår i förhandsprövningen.
            Åtminstone till dess att en ny ordning för förhandsprövning finns
            på plats bör nyhetstjänster undan­tas. Det får inte finnas någon
            som helst möjlighet eller ens en möjlighet till misstanke att
            en sittande regering kan få avgöra huruvida en ny nyhetstjänst
            eller ny produkt med grävande journalistik ska få sättas igång
            månader före ett val.
          </p>
          <p xml:id="i-VEL7YiFEsSTaSphSbRJeBy">
            För det tredje måste det vara än tydligare än i regeringens proposition
            att tredjeparts­anmälningar inte på något sätt kan ha retroaktiv
            verkan. Befintlig verksamhet och befintliga tjänster granskas
            redan av granskningsnämnden.
          </p>
          <p xml:id="i-9sx7cujrfxDMUCoL6Mvkr3">
            Detta bör riksdagen ge regeringen till känna.
          </p>
          <head xml:id="i-TghDaDhH28AubVRafUyu2G" type="h2">
            Räkna digitalt tyngre vad gäller barn- och ungdomsuppdraget
          </head>
          <p xml:id="i-QNp5coNhN1okdQd8LC6bSe">
            I propositionen anger regeringen att public service-bolagen ska
            få lägga större vikt vid onlinesändningar när man granskar hur
            uppdraget fullföljs (t.ex. hur stor andel som är på minoritetsspråk).
            Det är välkommet. Det är emellertid ett faktum, som också noteras
            i propositionen, att barn och unga i liten och minskande omfattning
            ser på linjär teve och sällan lyssnar på radio i den ordning tablån
            erbjuder den. Det är därför rimligt att man i de delar som berör
            barn och unga bör lägga ännu större vikt vid det digitala när
            man avgör om uppdraget fullföljs för denna målgrupp. Mot bakgrund
            av den utveckling som skett i mediekonsumtionen de senaste åren,
            som lär fortsätta framöver är det sannolikt i det närmaste omöjligt
            att uppdraget som riktas mot barn och unga kan uppnås i marknät
            och tablå. Regeringen bör i utformandet av sändningstillståndet
            ta större intryck av hur barn och ungas faktiska mediekonsumtion
            ser ut än man gjort i propositionen. Detta bör riksdagen ge regeringen
            till känna.
          </p>
        </div>
        <div xml:id="i-WLvHmuaEUmhGpT2GZ1TPPd" type="signatureBlock">
          <list xml:id="i-52hBSoeiqgwaZhNrhsqrhG">
            <item xml:id="i-CoE3gbD8grTQsD9CcFYUj3" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-PFfQsgkC5LkosSQQhT5cSA" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-XM3WX3JSi4is87KNVLwNad" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-Pnx5e181T73EiEoddeWsKZ" who="i-Af4Qh6NyHu5cGbpwa97J5Y" type="signature">
              Maria Nilsson (L)
            </item>
            <item xml:id="i-T98r6GBA8NizSjmGRGLWaA" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-Hj9DtKSNC1JqpDVqY6sBJR" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-9VggtosH5LMnVzJqSSBuRn" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
