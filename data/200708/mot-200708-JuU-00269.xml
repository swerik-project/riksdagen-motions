<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00269">
  <teiHeader>
    <fileDesc>
      <titleStmt>
        <title>Samordnade rättsprocesser i barnmål</title>
        <author corresp="i-Uxe3rhosBnSZpqJX5d7gpy">av Carina Ohlsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordnade rättsprocesser i barnmål</title>
          <idno type="rdwebb">GV02Ju269</idno>
          <rs type="number">Ju269</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju269/text</ref>
          <ref type="dokument_url_html">http://data.riksdagen.se/dokument/GV02Ju269</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju269</ref>
          <ref type="doc">http://data.riksdagen.se/fil/01FFCDA3-310B-4923-B179-D071032C5619</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-815xWBCgyVQFCLiocTpWdE" type="signed"/>
        <correspContext corresp="i-815xWBCgyVQFCLiocTpWdE">
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-M9iDpVf9e85nrjEFd6B4Ai" type="referral">
          <date when="2007-10-16"/>
        </correspAction>
        <correspAction xml:id="i-F9Yus9GUpPvyVwqhRGyCJD" type="dismissal">
          <date when="2007-10-16"/>
        </correspAction>
        <correspAction xml:id="i-Qepx7QoC3sxDwcqybFdbej" type="numbering">
          <date when="2007-10-04"/>
        </correspAction>
        <correspAction xml:id="i-4RcRMzagwJEAH2pthbHrXS" type="submission">
          <date when="2007-10-03"/>
        </correspAction>
        <correspAction xml:id="i-5Qurtowurzj9QuSxTBiU5Q" type="transfer">
          <date when="2007-10-02"/>
        </correspAction>
        <correspAction xml:id="i-RbPBT5n8XH3Ys5S73GEKaD" type="assigned"/>
        <correspContext corresp="i-RbPBT5n8XH3Ys5S73GEKaD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-85ZoVymG3Rp7HU29Jui3xZ" type="motBody">
        <div xml:id="i-GF72VTRzQ9JzGUENx4Fsno" type="motProposal" subtype="förslag">
          <head xml:id="i-SkTiYcr8wR53pnguEQg8cK">
            Förslag till riksdagsbeslut
          </head>
          <p xml:id="i-Jm97jtRKhuuPs4cN5WnHHB">
            Riksdagen tillkännager för regeringen som sin mening vad som
            anförs i motionen om behovet av en nationell samordning med direktiv
            om kompetensutveckling, samverkan och metodutveckling för en barnvänligare
            rättsprocess i hela landet.
          </p>
        </div>
        <div xml:id="i-DHQbxwgDxFoCFTqZZwdw1o" type="motContent">
          <head xml:id="i-D7HKjuFmy3uP28KR4G1YeL" type="h1">
            Motivering
          </head>
          <p xml:id="i-Q8Jb5xtNoz6PsAE7njW29g">
            Statistik har genom åren visat att ett mycket stort antal polisanmälningar
            har gjorts rörande barn utsatta för vålds- eller sexualbrott.
            Polisanmälningar och andelen brott som går vidare till åtal eller
            strafföreläggande varierar starkt över landet. Det gäller även
            lagföringsprocenten som uppvisar oroväckande variation. Det är
            angeläget att identifiera vilka faktorer som ligger bakom den
            stora variationen mellan de olika åklagarkamrarna för att på så
            sätt stärka barnens ställning i rättsprocessen.
          </p>
          <p xml:id="i-Pd2whrqotJxYKSBRDpJuYV">
            Alla barn måste ha rätt till ett professionellt handläggningsförfarande.
            Studier från år 2000 av 72 förstagångsförhör bedömde att 53 %
            av frågorna till barnet var ledande och suggestiva. Det visar
            att barnförhören håller en låg kvalitet, vilket också kan få negativa
            effekter på utredningen.
          </p>
          <p xml:id="i-VrbkWVbR3vHHRXkfsyG1Y6">
            Kompetensnivån måste höjas hos alla aktörer i utredningar och
            förhandlingar genom särskild utbildning och viss specialisering.
            Allmän kunskap om och erfarenhet av barn räcker inte. Kompetensen
            måste bygga på särskild kunskap om bl.a. problematiken vid sexuella
            övergrepp såsom barns reaktionsmönster och förövarens beteende.
          </p>
          <p xml:id="i-MqJ77fyduZQgcVnKxyaLeP">
            Ansvariga myndigheter såsom socialtjänst, polis och åklagare
            måste samverka bättre för att uppnå en barnvänlig rättsprocess.
            I ett skede, när det finns misstankar om att ett barn utsatts
            för fysiskt våld eller sexuella övergrepp, måste samhällets insatser
            och stöd fungera utan komplikationer. Barnet och hans/hennes anhöriga
            och andra vuxna i barnets närhet måste få vägledning och ett gott
            och professionellt bemötande. Det är nödvändigt att minimera antalet
            förhörstillfällen för att inte utsätta barnet för onödig press
            eller rentav ytterligare traumatiseringar. Det är därför viktigt
            att myndigheterna samverkar. Det ideala ur ett barnrättsperspektiv,
            är att alla relevanta myndigheter för rättshjälp och psykosocialt
            stöd finns representerade under ett tak. Det är mycket positivt
            att denna samverkan nu kommit i gång på några ställen i landet.
          </p>
          <p xml:id="i-HiKZgqm4BD5jw6ajucHwEz">
            Åklagarmyndigheten fick 2005 i uppdrag av s-regeringen att tillsammans
            med Rikspolisstyrelsen, Socialstyrelsen och Rättsmedicinalverket
            etablera försöksverksamhet med samverkan under gemensamt tak vid
            utredningar kring barn som misstänks vara utsatta för allvarliga
            brott barnahus.
          </p>
          <p xml:id="i-Vw9MDVm7RNj4qf98wDvYFX">
            Försöksverksamhet pågår i Stockholm, Göteborg, Malmö, Linköping,
            Sundsvall och Umeå. Uppdraget skall slutredovisas senast den 1
            mars 2008. Sannolikt finns mycket erfarenhet att dra av denna
            försöksverksamhet för att få en bättre och barnvänligare rättsprocess.
          </p>
          <p xml:id="i-85XqoPn7LbCHhbrau6vkbQ">
            Det går inte att nog poängtera vikten av samarbete. Utan samverkan
            finns det en uppenbar risk att myndigheternas egna skyldigheter
            och intressen, samt brist på samverkan, går före barnets bästa.
            Det verkar också som om de ansvariga utredarna utvecklar en alldeles
            för pessimistisk syn på möjligheterna att finna tillräckliga bevis
            och då väljer att lägga ned utredningen tidigare än nödvändigt.
            Dessa omständigheter kan inverka negativt på allmänhetens benägenhet
            att rapportera misstänkta övergrepp, särskilt som de redan känner
            till att en brottsutredning innebär stora påfrestningar för barnet.
          </p>
          <p xml:id="i-D1BLY2oEkJ9jqTQHzwzcNN">
            För att få en barnvänligare rättsprocess krävs en nationell samordning
            där direktiv om kompetensutveckling, samverkan och metodutveckling
            får nationellt genomslag. Det handlar om att alla barn ska erbjudas
            samma professionella bemötande oavsett var de bor i Sverige. I
            alla mål rörande barn som brottsoffer skulle man önska att barnet,
            oavsett rättsligt utfall, ska befinna sig i ett bättre läge när
            processen avslutas än när den inleddes.
          </p>
          <p xml:id="i-2gJwthrQF4rQnSZAoUqgdm">
            Därför anser jag att regeringen bör ta initiativ för att se över
            hur samordningen mellan myndigheter kan förbättras i mål där barn
            är brottsoffer.
          </p>
        </div>
        <div xml:id="i-Hg6Z46vE7x6LabqThAUNg2" type="signatureBlock">
          <list xml:id="i-NenFGvM6a7hF6zuHpGyBSY">
            <item xml:id="i-AvAjQr3R3r7om8EMt6XaAe" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
          </list>
        </div>
      </div>
    </body>
  </text>
</TEI>
