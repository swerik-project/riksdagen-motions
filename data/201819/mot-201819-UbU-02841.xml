<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02841">
  <teiHeader>
    <fileDesc>
      <titleStmt>
        <title>Utbildning</title>
        <author corresp="i-DyMWrZMvLW1B7NfePkXTu4">av Fredrik Christensson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2841 av Fredrik Christensson m.fl. (C)</title>
          <idno type="rdwebb">H6022841</idno>
          <rs type="number">2841</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022841/text</ref>
          <ref type="dokument_url_html">http://data.riksdagen.se/dokument/H6022841</ref>
          <ref type="dokumentstatus_url_xml">http://data.riksdagen.se/dokumentstatus/H6022841</ref>
          <ref type="docx">http://data.riksdagen.se/fil/4A079369-A52D-42E5-A17B-B8B7D8DD2B68</ref>
          <ref type="pdf">http://data.riksdagen.se/fil/36A28FD1-C718-4908-B683-CFE773D18911</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RwH6dMbHbYbcveJ5ini6a1" type="signed"/>
        <correspContext corresp="i-RwH6dMbHbYbcveJ5ini6a1">
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-YSBe8mdMpbKxZ4VvrWSQvu" type="submitted">
          <date when="2018-11-30"/>
          <time when="14:57:39"/>
        </correspAction>
        <correspAction xml:id="i-FX9imHKr9xgKJDDCW2WiQa" type="reviewed">
          <date when="2018-11-30"/>
          <time when="17:17:38"/>
        </correspAction>
        <correspAction xml:id="i-Cjs2YrQaX5QbWj8SuJSwwC" type="referred">
          <date when="2018-12-05"/>
        </correspAction>
        <correspAction xml:id="i-KHTLSWaVktkWzpjuNSZ2Qk" type="assigned">
          <date when="2019-09-27"/>
          <time when="14:27:35"/>
        </correspAction>
        <correspContext corresp="i-KHTLSWaVktkWzpjuNSZ2Qk">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-VzkXx8AwdCE3V9HTTbGi6g" type="behandlas_i"/>
        <correspContext corresp="i-VzkXx8AwdCE3V9HTTbGi6g">
          <ref type="uppgift">2018/19:UbU15</ref>
          <ref type="ref_dok_id">H601UbU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU15</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-49qAEqfqD3rdJrcnV4yfsp" type="behandlas_i"/>
        <correspContext corresp="i-49qAEqfqD3rdJrcnV4yfsp">
          <ref type="uppgift">2018/19:UbU11</ref>
          <ref type="ref_dok_id">H601UbU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU11</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JxpZ5i1sunoD5YTQ91jMoR" type="behandlas_i"/>
        <correspContext corresp="i-JxpZ5i1sunoD5YTQ91jMoR">
          <ref type="uppgift">2018/19:UbU12</ref>
          <ref type="ref_dok_id">H601UbU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU12</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TwJyHgicsGQUEnc9GdP8nJ" type="behandlas_i"/>
        <correspContext corresp="i-TwJyHgicsGQUEnc9GdP8nJ">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9sR4GYmFQdMsHRdDXSMVgG" type="behandlas_i"/>
        <correspContext corresp="i-9sR4GYmFQdMsHRdDXSMVgG">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XKZEb1nb2gDrz2H5P3dYvV" type="behandlas_i"/>
        <correspContext corresp="i-XKZEb1nb2gDrz2H5P3dYvV">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JKqMvATtuWiDjEitfCGYby" type="behandlas_i"/>
        <correspContext corresp="i-JKqMvATtuWiDjEitfCGYby">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-371RLQ1fdDodgpE9gHXR9J" type="behandlas_i"/>
        <correspContext corresp="i-371RLQ1fdDodgpE9gHXR9J">
          <ref type="uppgift">2018/19:UbU14</ref>
          <ref type="ref_dok_id">H601UbU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU14</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CztN3Kw9ohJrmLgoqP1vpC" type="behandlas_i"/>
        <correspContext corresp="i-CztN3Kw9ohJrmLgoqP1vpC">
          <ref type="uppgift">2018/19:UbU7</ref>
          <ref type="ref_dok_id">H601UbU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JPqNiufusLmejvMvcZ43ym" type="motHeader">
        <div xml:id="i-8YrpnnRvCzN7JRCBNqL3Hs" type="motTitle">
          Motion till riksdagen 2018/19:2841 av Fredrik Christensson m.fl.
          (C) Utbildning
        </div>
      </div>
      <div xml:id="i-UQ4DZCznpaZqQcap2R5grJ" type="motBody">
        <div xml:id="i-Q7EXd1ZwyYGaKsnyHeUA8c" type="motProposal" subtype="förslag">
          <head xml:id="i-PM7u9sz1vmTXLdQ6oM32VF">
            Förslag till riksdagsbeslut
          </head>
          <list xml:id="i-ScbozrpKXznuRoJA2e2Axe" style="ol">
            <item xml:id="i-2b2bNas8hGb2thfagrmPjZ">
              Riksdagen ställer sig bakom det som anförs i motionen om att
              värna och utveckla det fria skolvalet och tillkännager detta för
              regeringen.
            </item>
            <item xml:id="i-SzE7y9DpsUotBMYS4VcqJ5">
              Riksdagen ställer sig bakom det som anförs i motionen om att
              införa ett aktivt skolval och tillkännager detta för regeringen.
            </item>
            <item xml:id="i-NaNQKdCURwRjzvoMuQSnaA">
              Riksdagen ställer sig bakom det som anförs i motionen om att
              utreda förutsättning­arna för en översyn av kösystemet till skolor
              och tillkännager detta för regeringen.
            </item>
            <item xml:id="i-EgoQfjwqcE1Mc5RH7Wz7uG">
              Riksdagen ställer sig bakom det som anförs i motionen om att
              utreda förutsättning­arna för ett generellt bidrag öronmärkt för
              skolan i stället för riktade statsbidrag och tillkännager detta
              för regeringen.
            </item>
            <item xml:id="i-MttEXVSSFhQfk2DJY4GAne">
              Riksdagen ställer sig bakom det som anförs i motionen om att
              verka för att Skolinspektionen fokuserar mer på skolor som missköter
              sig samt ökar antalet oanmälda granskningar, och detta tillkännager
              riksdagen för regeringen.
            </item>
            <item xml:id="i-9J6NMFQbjbVAZQAPpLp39m">
              Riksdagen ställer sig bakom det som anförs i motionen om att
              läroplaner och kursplaner ska revideras i syfte att stärka betoningen
              på kunskap och att kunskapskraven behöver förtydligas och undervisningstiden
              utökas med fokus på baskunskaper, som svenska och matematik, och
              detta tillkännager riksdagen för regeringen.
            </item>
            <item xml:id="i-ACojYS89wPbPwZNUS7UMLW">
              Riksdagen ställer sig bakom det som anförs i motionen om att
              verka för att de nationella proven hanteras och rättas av för
              eleven fristående examinatorer, att proven digitaliseras och att
              proven sker kontinuerligt under skolåren för ökat fokus på elevernas
              kunskapsprogression och tillkännager detta för regeringen.
            </item>
            <item xml:id="i-EAMo4Bapr9PLyFikWHKfBx">
              Riksdagen ställer sig bakom det som anförs i motionen om att
              verka för att samverkan mellan skolhälsovården, barnavården, barn-
              och ungdomspsykiatrin, ungdomsmottagningen och socialförvaltningen
              ökar och tillkännager detta för regeringen.
            </item>
            <item xml:id="i-3wxUTpg4oGWkgUBY6Nyj9h">
              Riksdagen ställer sig bakom det som anförs i motionen om att
              se över möjligheterna att göra en översyn av lärarutbildningen
              och att skapa fler vägar in till läraryrket genom möjligheten
              till fristående lärarutbildning, snabbare validering av kunskap
              och att uppmuntra initiativ som Teach for Sweden och fler KPU-utbildningar,
              och detta tillkännager riksdagen för regeringen.
            </item>
            <item xml:id="i-V5e4x5pzvS4egxcYDciXwk">
              Riksdagen ställer sig bakom det som anförs i motionen om att
              utreda förutsätt­ningarna för ett transparent och tydligt karriärsystem
              för förskollärare, lärare och skolledare och tillkännager detta
              för regeringen.
            </item>
            <item xml:id="i-EZHHKGbdhaHH2XWjozbLVn">
              Riksdagen ställer sig bakom det som anförs i motionen om att
              se över möjligheten att införa ett nationellt digitalt lärarlyft
              och införa en statlig kompetensutvecklingsgaranti för förskollärare,
              lärare och skolledare och tillkännager detta för regeringen.
            </item>
            <item xml:id="i-Scx9Yjw6CAFYsQUPkXMNXM">
              Riksdagen ställer sig bakom det som anförs i motionen om att
              minska administra­tionen för lärare och skolledare och införa
              lärarassistenter för att lärare ska få tid att vara lärare och
              tillkännager detta för regeringen.
            </item>
            <item xml:id="i-SoN4rrJidK7MDnR3kySMAG">
              Riksdagen ställer sig bakom det som anförs i motionen om att
              fjärrundervisning ska tillåtas i alla relevanta ämnen, att skolor
              ska ha möjlighet att anordna fjärrunder­visning på entreprenad
              och att möjligheterna med distansundervisning bör ses över och
              tillkännager detta för regeringen.
            </item>
            <item xml:id="i-8Y1K6AwTPvF9fV47amnrUc">
              Riksdagen ställer sig bakom det som anförs i motionen om att
              verka för ökade möjligheter för fler barn att delta i förskoleverksamhet
              och tillkännager detta för regeringen.
            </item>
            <item xml:id="i-Y7BVTyMU69FoqcvvLhiteY">
              Riksdagen ställer sig bakom det som anförs i motionen om att
              öka möjligheterna till kompetensutveckling för pedagoger i förskolan
              och att göra det enklare för barnskötare att vidareutbilda sig
              till förskollärare och tillkännager detta för regeringen.
            </item>
            <item xml:id="i-X6Jz2ZiNXVPFnNZjppGiV">
              Riksdagen ställer sig bakom det som anförs i motionen om att
              verka för att öka kommunernas frihet att besluta över avgiftsnivåerna
              i förskolan och tillkännager detta för regeringen.
            </item>
            <item xml:id="i-4Z9YdqeoNq2QpAeDFb6fwL">
              Riksdagen ställer sig bakom det som anförs i motionen om att
              utveckla konceptet med integrationsförskola och tillkännager detta
              för regeringen.
            </item>
            <item xml:id="i-43tvfM3bpwZYKtM9Js1unf">
              Riksdagen ställer sig bakom det som anförs i motionen om att
              studie- och yrkesvägledarnas roll i skolan måste stärkas och i
              högre grad än i dag vara integrerad i hela skolans verksamhet
              och tillkännager detta för regeringen.
            </item>
            <item xml:id="i-KGZPefrAQvpLptFzjxYtpQ">
              Riksdagen ställer sig bakom det som anförs i motionen om att
              utreda förutsätt­ningarna för att bygga ut yrkeshögskolan och
              tillkännager detta för regeringen.
            </item>
            <item xml:id="i-B6C2V4wHokNprQEfGDBMMp">
              Riksdagen ställer sig bakom det som anförs i motionen om att
              utöka och bredda gymnasiets yrkes- och lärlingsutbildningar och
              tillkännager detta för regeringen.
            </item>
            <item xml:id="i-RP6DruHoBBic9XW4BnkpgM">
              Riksdagen ställer sig bakom det som anförs i motionen om att
              utreda förutsättningarna för att förbättra företags möjlighet
              att anställa lärlingar, höjt lärlingsbidrag för arbetsgivare som
              anställer gymnasielärlingar, lärlingsråd, utformandet av lärlingsutbildningarna
              och möjlighet till lärlingsanställning på lärlingsliknande introduktionsprogram
              och tillkännager detta för regeringen.
            </item>
            <item xml:id="i-RQTyWrQrprUECMXwTnunSd">
              Riksdagen ställer sig bakom det som anförs i motionen om att
              se över möjligheterna att låta fler yrkesutbildningar bli yrkescollege
              och att lärlingsutbildningarna tar fasta på systemet för teknikcollege
              med företagsrepresentanter i regionala styrgrupper, och detta
              tillkännager riksdagen för regeringen.
            </item>
            <item xml:id="i-DZxRnZLAXSVmeqGyjkzueP">
              Riksdagen ställer sig bakom det som anförs i motionen om att
              se över hur yrkesvux kan stärkas för förbättrad kompetensförsörjning
              samt se över möjligheten att införa ett system med vuxenutbildningspeng
              i hela landet och tillkännager detta för regeringen.
            </item>
            <item xml:id="i-Y5Bk5hpdAVwrNw5MC5QRQb">
              Riksdagen ställer sig bakom det som anförs i motionen om att
              utreda förutsättning­arna för att intensifiera och utöka nyanlända
              elevers undervisningstid och även utöka antalet undervisningstimmar
              i svenska och tillkännager detta för regeringen.
            </item>
            <item xml:id="i-K4g3y5kP6aRqTBprdESaBk">
              Riksdagen ställer sig bakom det som anförs i motionen om att
              språkintroduktions­programmet främst ska rikta sig till de elever
              som nyligen kommit till Sverige, och detta tillkännager riksdagen
              för regeringen.
            </item>
            <item xml:id="i-D4fSqyJh2VE4KZvDk8kS3U">
              Riksdagen ställer sig bakom det som anförs i motionen om att
              se över möjligheterna att lärosätena ska bli mer autonoma, ska
              finnas i hela landet, ges ytterligare möjligheter att utforma
              sin verksamhet efter regionala förutsättningar och ges förutsättningar
              att stärka sin samverkan med det omgivande samhället inom forskningen
              och tillkännager detta för regeringen.
            </item>
            <item xml:id="i-vmYXkUdWrboNKpir25yPN">
              Riksdagen ställer sig bakom det som anförs i motionen om att
              verka för att högskoleutbildningarnas konkurrenskraft stärks,
              att deras samverkan med arbetsmarknaden förbättras, utveckla studentmedarbetarsystemet,
              en utökad praktik samt en förstärkt roll för studievägledaren
              och tillkännager detta för regeringen.
            </item>
            <item xml:id="i-5ZzNuY414pUbuTVpoxDiLS">
              Riksdagen ställer sig bakom det som anförs i motionen om att
              resurstilldelningen ska skapa förutsättningar för livslångt lärande,
              uppmuntra kurser på halvfart, distanskurser och relevanta sommarkurser
              av fördjupningskaraktär samt premiera kvalitet, arbetslivsanknytning
              och regional samverkan och tillkännager detta för regeringen.
            </item>
            <item xml:id="i-BFdNtzYTc1yiLA3ZEbJxLW">
              Riksdagen ställer sig bakom det som anförs i motionen om att
              se över möjligheterna att införa ett mer flexibelt studiemedelssystem
              som premierar studenter som avslutar sina studier före utsatt
              tid och som möjliggör studier högre upp i åldrarna, och detta
              tillkännager riksdagen för regeringen.
            </item>
            <item xml:id="i-Ew4DgnuTuJ32hFQ2NniCmy">
              Riksdagen ställer sig bakom det som anförs i motionen om att
              undanröja de problem och hinder som begränsar internationella
              studenters och forskares möjligheter att studera och forska i
              Sverige och tillkännager detta för regeringen.
            </item>
            <item xml:id="i-BBR76S3LTA5Na1h75T7Upb">
              Riksdagen ställer sig bakom det som anförs i motionen om att
              det bör finnas ett transparent utvärderingssystem där utbildningens
              kvalitet, koppling till arbetsmark­naden och tidigare studenters
              åsikter tydliggörs så att blivande studenter kan göra välinformerade
              studieval och tillkännager detta för regeringen.
            </item>
          </list>
        </div>
        <div xml:id="i-7Z72jH3H6ZgK2KyUvMh6g6" type="motContent">
          <head xml:id="i-ThFrmJYFg2LHG2vi5n1K56" type="h1">
            Inledning
          </head>
          <p xml:id="i-PFeaVXHSbuofkpFdz5MVAZ">
            Svensk skola ska hålla hög kvalitet och vara tillgänglig för
            alla. Varje förälder ska kunna lita på att barnen får de kunskaper
            de behöver för att klara vuxenlivet och att det sker i en trygg
            miljö. För Centerpartiet är det viktigt att varje elev ska mötas
            av höga förväntningar och ges det stöd som krävs för att kunna
            nå kunskapsmålen och förverkliga sina drömmar utifrån sina förutsättningar.
            Vi behöver kunna erbjuda våra elever likvärdighet och kvalitet,
            från pedagogiken i förskolan till de högre kurserna på gymnasiet,
            så väl i stad som på landsbygd. En väl fungerande för-, grund-
            och gymnasieskola är grunden för en högre utbildning i världsklass
            och konkurrenskraftiga jobb. Dagens skola är morgondagens verklighet.
          </p>
          <p xml:id="i-5raDGJLrivefiqtqbvJk9b">
            Svensk skola står åter inför stora utmaningar. Närmare var femte
            elev som gick ut årskurs nio i år blev inte behörig till gymnasiet.
            På flera skolor runt om i landet når inte ens hälften av eleverna
            tillräckliga kunskaper. Lärarbristen i svensk skola har blivit
            än mer påtaglig och lärare tvingas ägna alltför mycket tid till
            onödigt pappersarbete. Många skolor präglas också av en otrygg
            och stökig miljö.
          </p>
          <p xml:id="i-CB5izKnDk6kywP3yvkDkEv">
            Det här är en utveckling som måste vändas. Det behövs reformer
            som syftar till att höja kunskaperna i skolan, ge elever och lärare
            arbetsro i klassrummet och säkerställa att alla skolor håller
            en hög kvalitet och ger alla elever samma chans till en god utbildning.
            Elevernas kunskaper ska höjas genom hela utbildningssystemet.
            Det är avgörande för varje barns möjligheter, men också en av
            de viktigaste delarna för att stärka Sverige och för att motverka
            ett växande utanförskap. Skolan har flera viktiga uppdrag med
            att rusta barn och unga för morgondagen, men kunskapsinlärning
            ska vara i centrum.
          </p>
          <p xml:id="i-MnBxNswmtyuWF85cWKhesJ">
            Centerpartiet vill att läroplaner och kursplaner revideras i
            syfte att stärka betoningen på kunskap. Kunskapskraven behöver
            förtydligas och undervisningstiden utökas med fokus på baskunskaper,
            som svenska och matematik. För en mer likvärdig betygs­sättning
            vill Centerpartiet att nationella proven digitaliseras och rättas
            externt.
          </p>
          <head xml:id="i-4MQp9pDV46htaqu8QMfJPZ" type="h1">
            Värna det fria skolvalet och valfriheten
          </head>
          <p xml:id="i-6ePPS9zRmTJ8x4nonjYVQi">
            För att värna elevernas, föräldrarnas och lärarnas valmöjligheter
            är det fria skolvalet och den därtill kopplade skolpengen viktig.
            Friskolornas etablering, från förskola upp till högre utbildning,
            har vidare lett till ökad konkurrens, något som leder till högre
            kvalité. Konkurrens ger högre kvalitet i både friskolor och kommunala
            skolor. Vi är därför positiva till en mångfald av offentliga och
            privata leverantörer i hela utbildnings­systemet, från förskola
            till högre utbildning.
          </p>
          <p xml:id="i-A9i1Bg8uz3UZ1EtEUt4waP">
            Centerpartiet ser ett behov av att vidareutveckla och förenkla
            valfriheten så att den tillgängliggörs för fler. En del är att
            införa aktivt skolval som man gjort i bland annat Nacka och Botkyrka,
            vilket skulle göra det obligatoriskt att välja skola. Det är också
            viktigt att det blir lättare att söka skola och information om
            skolor och att föräldrar kan få stöd i detta, speciellt föräldrar
            som inte har svenska som modersmål. Informerade val har visat
            sig vara av stor betydelse när många nyanlända elever nu börjar
            i den svenska skolan. Vi måste även se över kösystemet för att
            göra skolan mer likvärdig.
          </p>
          <head xml:id="i-DsxV6WRQhcVNnezu9LLZ6B" type="h1">
            Alla skolor ska vara bra skolor
          </head>
          <p xml:id="i-UdcGLyyptgpJX2AwJKisbA">
            Vi ser det som helt nödvändigt med högre och tydligare kvalitetskrav
            på alla huvudmän, oavsett regi. De skolor, oavsett huvudman, som
            allvarligt bortser från kvaliteten i sin verksamhet och inte förmår
            att komma tillrätta med bristerna ska snabbare än idag stängas
            ned.
          </p>
          <p xml:id="i-BGnKZFqXRiHyg5nQHyD9Uq">
            Idag lägger kommuner olika mycket resurser på skolan. De omkring
            70 riktade statsbidragen spär på skillnaderna ytterligare vilket
            främst gynnar större huvudmän med rutin och resurser att ansöka.
            För att säkerställa en likvärdig skola i hela landet och att resurser
            går dit de behövs som mest borde de riktade statsbidragen ses
            över i syfte att bli ett generellt bidrag öronmärkt för skolan.
          </p>
          <p xml:id="i-89rhK2NwExSQBmbTRFfFi1">
            Skolverket och Skolinspektionen behöver stärka kvalitén i tillsyn
            och utveckling av Sveriges skolor. Istället för att som idag lägga
            större delen av resurserna på att inspektera alla skolor lika
            mycket, bör den nationella inspektionen ställas om så att skolor
            med goda resultat och få kända problem inspekteras mer sällan,
            medan skolor med sämre resultat och större svårigheter bör inspekteras
            oftare och grundligare. Skolor i utanförskapsområden där många
            elever inte uppnår gymnasiebehörighet bör prioriteras. Det kommer
            att ge ett bättre nyttjande av Skolinspektionen.
          </p>
          <p xml:id="i-2rUGHuBvZEQygQY9RS9Fk2">
            För att stärka likvärdigheten, rättssäkerheten och stävja betygsinflationen
            vill vi att nationella prov ska digitaliseras och rättas av fristående
            examinatorer. Det är varken rättssäkert eller likvärdigt att lärare
            rättar sina egna elevers nationella prov, eftersom de har en personlig
            relation till eleverna och förväntningar som bygger på tidigare
            resultat. Vidare bör proven ske kontinuerligt under skolåren för
            ökat fokus på elevens kunskaps­progression
          </p>
          <p xml:id="i-QTniAJ7HJVcVUz2DuKCU5M">
            Centerpartiet vill verka för att det ställs högre krav på kommunernas
            skolhälsovård och elevhälsoteam. Det är angeläget att tillgången
            på skolsköterskor, skolläkare, kuratorer och psykologer är god.
            Centerpartiet anser därför att det behövs en ökad samverkan mellan
            skolhälsovården, barnavården, barn- och ungdomspsykiatrin, ungdomsmottagningen
            och socialförvaltningen. För att säkerställa att skolan är en
            trygg plats som präglas av studiero måste det bli lättare att
            flytta mobbare.
          </p>
          <head xml:id="i-8dDVyWfBbMPiBELqFyWGnd" type="h1">
            Lärarens roll
          </head>
          <p xml:id="i-2VGnhfHMHe1qoeweEe769w">
            Läraren har en avgörande roll för elevens framgång. Lärarbristen
            kommer att öka under de kommande åren och det är prioriterat att
            få fler personer att söka sig till läraryrket. Läraryrkets status
            och attraktionskraft måste höjas för att högpresterande studenter
            i större utsträckning ska söka sig till yrket. Centerpartiet är
            av åsikten att lärarutbild­ningen bör ses över för att bättre
            svara upp till de behov skolan har. Den ska bygga på forskning
            och beprövad erfarenhet och bestå av mer praktik. Centerpartiet
            vill även ha fristående lärarutbildning och stärka initiativ som
            Teach for Sweden, som rekryterar från andra akademiska yrken än
            lärare. Deras modell har visat sig vara framgångsrik genom att
            få fler att hitta in i klassrummen. Vi behöver även bredda och
            bygga ut den kompletterande pedagogiska utbildningen, KPU, så
            personer som redan har en akademisk examen kan läsa till KPU och
            bli legitimerade lärare.
          </p>
          <p xml:id="i-UsghjZ7SoikV4jjpXCucWb">
            Centerpartiet vill ha ett tydligt och transparent karriärsystem
            för både lärare och skolledare och vi vill även att förskolelärarna
            också omfattas av förstelärarreformen. En statlig kompetensutvecklingsgaranti
            bör införas för att säkerställa och finna system för att förskollärare,
            lärare och skolledare fortlöpande får den kompetensutveckling
            de behöver och håller sig uppdaterade på ny forskning. Rektorer
            och skolledare behöver även få verktyg för att kunna utvecklas
            i sitt ledarskap. Vi vill även ha en tydlig och långsiktig satsning
            på ett nationellt digitalt lärarlyft. Centerpartiet vill att lärarutbild­ningarna
            ska ta in det digitala perspektivet i alla relevanta ämnen och
            att lärare och skolledare får en kontinuerlig uppdatering i digitalt
            lärande.
          </p>
          <p xml:id="i-LKydGJsmQhHMekroYewh2x">
            För att lärare ska få möjlighet att lägga mer tid på undervisningen
            måste den administrativa börda som idag ligger på lärare och skolledare
            minska. Dokumentation som inte leder till att öka elevens lärande
            ska bort. Centerpartiet vill också att det införs lärarassistenter
            som kan stödja lärare med till exempel blankett- och informations­hantering,
            administration, assistens kring teknik och förberedande av undervisnings­lokaler.
            Centerpartiet vill också undersöka möjligheterna för konceptet
            med undervisande assistenter som används i bland annat Malmö.
          </p>
          <p xml:id="i-He3rxXBUJBWv9CrCXhX5Ce">
            Den digitala tekniken, så som fjärrundervisning, har öppnat upp
            för nya under­visningsmöjligheter. Bristen på lärare i allmänhet
            och på riktigt bra lärare i synnerhet, är ett stort problem. Detta
            problem kan vara än mer påtagligt för skolorna på landsbygden.
            Vi ser fjärrundervisning som avgörande för landsbygdsskolornas
            överlevnad. Centerpartiet tycker att fjärrundervisning ska tillåtas
            i alla relevanta ämnen och att kommunala och fristående skolor
            ska ha möjlighet att anordna fjärrundervisning på entreprenad
            under samma förutsättningar som statliga skolor.
          </p>
          <head xml:id="i-3zzLqpSgBhCttHmbrn5Rki" type="h1">
            Hög kvalitet i förskolan
          </head>
          <p xml:id="i-FKrmPiAYoMLEeK637aX9DL">
            Genom att redan i förskoleåldern nå barn som riskerar framtida
            svårigheter i skolan ökar möjligheterna att ge alla barn likvärdiga
            chanser till en bra skolgång. Centerpartiet anser att den långsiktiga
            målsättningen bör vara en utbyggd förskola och att fler barn ska
            få möjlighet att få delta i förskoleverksamheten, inte minst de
            barn som inte har samma tillgång till svenska språket i hemmet.
            För att det ska vara möjligt behöver fler förskolelärare utbildas
            och det måste bli lättare för barnskötare att vidareutbilda sig
            till förskolelärare medan de jobbar i förskolan.
          </p>
          <p xml:id="i-Q3vrHpw63btvCH7ZYxrwCf">
            Resursfördelningen bör även ses över och systemet med maxtaxa
            i förskolan behöver reformeras för att ge större frihet åt kommunerna
            att bestämma över avgiftsnivåerna. En viss höjning av maxtaxan
            skapar utrymme för satsningar på såväl utbyggnad av förskolan
            som mer pedagogik och minskade barngrupper.
          </p>
          <p xml:id="i-KMcLciQkprke1o8CVaqTWu">
            Ett bra sätt att nå barn till nyanlända föräldrar är att erbjuda
            integrationsförskola där förskoleverksamheten bedrivs parallellt
            med sfi-undervisning för föräldrarna. Försök har gjorts i vissa
            stadsdelar i Stockholm med goda resultat. Centerpartiet anser
            att integrationsförskolan bör utvidgas till fler delar av landet.
          </p>
          <head xml:id="i-Mp6LuAuegBjknc6aaaRcNp" type="h1">
            Bättre matchning på arbetsmarknaden
          </head>
          <p xml:id="i-NqgSHbQABfigZPyvdGJFFn">
            Vi behöver också svara på arbetsmarknadens efterfrågan på kompetent
            arbetskraft. Allt för många elever ångrar sina studieval och den
            dåliga matchningen på svensk arbetsmarknad är bland den största
            i OECD. Skolinspektionen pekar också på stora brister i skolornas
            studie- och yrkesvägledning. Centerpartiet anser att studie- och
            yrkesvägledarna i högre grad bör vara en länk mellan skola och
            arbetsliv och vara integrerade i hela skolans verksamhet.
          </p>
          <head xml:id="i-2RFfeBhXyMV7nYEL29jpHe" type="h1">
            Satsa mer på yrkes- och lärlingsutbildningar
          </head>
          <p xml:id="i-HegnenSanwvh8GAjeeyG5V">
            Yrkes- och lärlingsutbildning är viktig för tillväxten, inte
            minst för de små och medelstora företagen. För att yrkes- och
            lärlingsutbildningarna ska ge jobb efter avslutad utbildning och
            för att arbetsmarknaden ska få tillgång till kompetent arbetskraft
            måste utbildningarna vara högkvalificerade på både lägre och högre
            nivå och i större utsträckning byggas ihop. De tilltänka arbetsgivarna
            ska vara en drivande kraft i utvecklingen och genomförandet av
            utbildningen.
          </p>
          <p xml:id="i-Gh2BCM9hvzUcFs4vNQtvLq">
            För att svara på arbetsmarknadens efterfrågan på duktigt yrkesfolk
            måste yrkes­högskoleutbildningarna byggas ut ytterligare. Ett
            sätt att göra detta handlar om att öka antalet platser på yrkeshögskolan,
            både genom nya offentligt finansierade platser men även genom
            att öka antalet platser som finansieras av studieavgifter. Redan
            idag finns platser på yrkeshögskolan som är godkända att bedriva,
            men som inte ryms inom ramen för den finansierade verksamheten.
            Detta borde utvecklas ytterligare.
          </p>
          <p xml:id="i-VwpF7LmLvErtJ99yDpio3P">
            Gymnasiets yrkes- och lärlingsutbildningar måste även utökas
            och breddas. I Sverige har utvecklingen med lärlingssystem varit
            för långsam och inverkan på arbetsmarknaden för liten. Ett skäl
            är att mycket få lärlingar, bara 200 till 300, erbjuds anställning
            som lärlingar, till skillnad från i Tyskland där anställning är
            regel. Gymnasial lärlingsanställning har heller inte varit möjligt
            för nyanlända ungdomar som går lärlingsliknande introduktionsprogram.
          </p>
          <p xml:id="i-2RqR4FeKFfpgyYn7N2tVqF">
            Centerpartiet har föreslagit en kraftfull satsning för fler lärlingsanställningar:
          </p>
          <p xml:id="i-SnmdUoSLDpD9qAqK4DE3ek">
            ─ Rätt för företag att anställa på gymnasial lärlingsanställning
            med en timlön motsvarande fullt studiemedel, höjt lärlingsbidrag
            för arbetsgivare som anställer gymnasielärlingar, lärlingsråd
            som genom handelskammare och bransch kan vara med regionalt och
            lokalt och påverka utformandet av lärlingsutbildningarna och möjlighet
            till lärlingsanställning på lärlingsliknande introduktionsprogram.
          </p>
          <p xml:id="i-3XVCEN87nXLnEMFAFUc2Pq">
            Centerpartiet anser att fler yrkesutbildningar bör bli yrkescollege
            och att lärlings­utbildningarna bör ta fasta på systemet för teknikcollege
            med företagsrepresentanter i regionala styrgrupper. Vidare bör
            lärlingsutbildningarna breddas till fler områden, exempelvis inom
            den offentligfinansierade välfärden.
          </p>
          <p xml:id="i-B4tuiShrkzzjM7quzkVhH2">
            Centerpartiet anser att yrkesvux är en viktig komponent i arbetslivets
            kompetens­försörjning för människor som saknar gymnasieutbildning
            eller som har en gymnasial yrkesutbildning som behöver kompletteras.
          </p>
          <p xml:id="i-Ex5gz6Qhrgga6TV6MmGL61">
            Även om fördelarna med valfriheten är uppenbar så har denna möjlighet
            att välja var man vill läsa sin utbildning ännu inte införts inom
            den kommunala vuxenutbildningen. Studenter inom komvux och yrkesvux
            är fortfarande hänvisade till kommunen eller de utbildningsanordnare
            kommunen valt att upphandla. Ett antal kommuner, varav det mest
            kända exemplet är Nacka, har redan valt att på egen hand införa
            olika sorters valfrihetssystem för vuxenutbildningen. Centerpartiet
            föreslår att ett system med vuxenutbildningspeng införs i hela
            landet.
          </p>
          <head xml:id="i-5iWi3pBrKuU7SwKrS3puJj" type="h1">
            Yrkesprogram på gymnasiet
          </head>
          <p xml:id="i-2V15g3icjNsmLM7xTSDoV3">
            Yrkesprogrammen på gymnasiet fyller en viktig funktion i att
            erbjuda utbildning som leder till jobb. Det är därför av stor
            betydelse att yrkesutbildningarna håller hög kvalitet och svarar
            upp mot arbetsmarknadens behov av kompetens. Många nyanlända ung­domar
            i gymnasieåldern har en kort utbildningsbakgrund men med viss
            yrkeserfarenhet. Det bör därför finnas yrkesutbildningar på gymnasienivå
            där examen är möjlig utan de teoretiska ämnena men med grundläggande
            språk och samhällskunskap. På så vis kan de fortare få möjlighet
            att försörja sig själva och knyta an till det svenska samhället.
          </p>
          <head xml:id="i-WyNp66Rp135HjdUg4r17Yr" type="h1">
            Stärkt utbildning för nyanlända elever
          </head>
          <p xml:id="i-57SDxQQYUvATNha2j76goP">
            Många nyanlända elever klarar inte att nå målen i skolan. Många
            har liten eller ingen skolerfarenhet och tillsammans med dåliga
            kunskaper i svenska blir det svårt för många att tillgodogöra
            sig undervisningen. För att kompensera för detta krävs en längre
            period av intensifierad skolgång med fokus på de mest betydande
            kunskaperna. Det är av största vikt att de nyanlända eleverna
            snabbt lär sig språket. För att möjliggöra detta föreslår Centerpartiet
            att antalet timmar med undervisning i svenska utökas för dessa
            elever.
          </p>
          <p xml:id="i-KAP5UcAJ4SYSjx44UDmqA3">
            För att effektivisera språkinlärningen på språkintroduktionsprogrammet
            borde programmet främst rikta sig till de elever som nyligen kommit
            till Sverige. De elever som under grundskolan har godkänt i vissa
            ämnen men inte i ämnet svenska borde istället med rätt insatser
            kunna gå vidare till annat introduktionsprogram.
          </p>
          <head xml:id="i-FysDhMBEUEuJ6Nh6Lbg3L8" type="h1">
            Högre utbildning och forskning
          </head>
          <p xml:id="i-Aa9wsm7aAKfFDpLnTUhxTp">
            Utbildning berikar både samhälle och individer. Tillgång till
            högre utbildning av god kvalitet i hela landet ökar människors
            möjligheter till jobb och trygghet, samtidigt som det gynnar näringslivet
            och vår gemensamma välfärd. En samverkan och en nära koppling
            mellan den högre utbildningen och omgivande samhälle är därför
            av största vikt.
          </p>
          <p xml:id="i-QrGghbBrFBWUNe51mbkQeq">
            Centerpartiet verkar för att lärosätena ska bli mer autonoma,
            finnas i hela landet och ges ytterligare möjligheter att utforma
            sin verksamhet efter regionala förutsättningar. Vi behöver bli
            bättre på att nyttja den nya tekniken och ta tillvara på de möjligheter
            den för med sig. Den nya tekniken och digitaliseringen öppnar
            också upp för fler distansutbild­ningar som i kombination med
            kommunala lärcentra gör högre utbildning tillgänglig för fler,
            oavsett geografi. Centerpartiet anser även att det är viktigt
            att stärka samverkan med det omgivande samhället inom forskningen.
            I jämförelse med andra länder leder bara en liten del av forskningen
            som sker i Sverige till innovationer och samhällsnytta. Vi behöver
            därför se över ekonomiska incitament för lärosäten att bidra till
            nyttogörande av forskning och innovation.
          </p>
          <p xml:id="i-Hh6CT7QKc98Yk4SreDZbBG">
            För att fler ska finna ett jobb måste högskoleutbildningarnas
            konkurrenskraft stärkas och utbildningarna bli mer relevanta för
            arbetsmarknaden. Samverkan med arbetsmark­nad och samhälle behöver
            därför förbättras bland annat genom att koppla utbildningen närmare
            arbetsmarknaden, utveckla studentmedarbetarsystemet, en utökad
            praktik samt en förstärkt roll för studievägledaren.
          </p>
          <p xml:id="i-KVLzgWGXZsmsZjwJFZJFNk">
            Utbildningsformer som skapar bättre förutsättningar för livslångt
            lärande bör också gynnas i resurstilldelningen. Exempelvis bör
            relevanta sommarkurser av fördjupningskaraktär, distanskurser
            och kurser på halvfart uppmuntras. Centerpartiet vill ha ett resursfördelningssystem
            där kvalitet, arbetslivsanknytning och regional samverkan premieras.
          </p>
          <head xml:id="i-F82dvoToh6QG9ZTCiRNyzU" type="h1">
            Studiemedel
          </head>
          <p xml:id="i-6QV2YjLWZNuHARyJJMS1NV">
            För ökad genomströmning och fler i arbete vill Centerpartiet
            ha ett mer flexibelt studiemedelssystem som premierar studenter
            som avslutar sina studier före utsatt tid men också är anpassat
            för de med lägre studietakt, exempelvis de som har gått gymnasiesärskolan
            eller är deltidssjukskrivna. Det ger fler möjligheten till en
            utbildning som leder till jobb.
          </p>
          <p xml:id="i-SWL5526MwypiMorTJQW14W">
            För att fler ska kunna vidareutbilda sig ser vi ett behov av
            att ta bort utfasningen av studielånet som idag börjar vid 47
            års ålder, möjliggöra studiestöd efter 56 års ålder genom att
            tillåta studielån, men inte bidrag, upp till 60 år samt utöka
            möjligheten till längre studielån till två år så att man kan läsa
            en tvåårig yrkesutbildning eller ett masterprogram.
          </p>
          <head xml:id="i-GSXFdGeCiFN5V54wTJJxXT" type="h1">
            Internationalisering
          </head>
          <p xml:id="i-XUfdQp11QbZYU1c5qjqmvc">
            Om svensk utbildning och forskning ska kunna hävda sig i den
            globala konkurrensen finns det ett flertal faktorer som spelar
            roll, varav det internationella utbytet är en viktig del. Det
            gäller både internationella forskare som kommer hit för att arbeta
            men även internationella studenter som väljer att läsa hela eller
            delar av sin utbildning i Sverige.
          </p>
          <p xml:id="i-LZfs54kLSNygGhCR6nkWLB">
            Handläggningstiderna för visum är för långa och garanteras inte
            för hela studieperioden. Det skapar oro hos både studenter och
            forskare samtidigt som det ger Migrationsverket onödigt arbete.
            Om vi inte finner lösningar för att förenkla för internationella
            studenter och forskare riskerar Sverige att förlora i anseende,
            att färre utländska forskare och studenter söker sig hit och vår
            framtida konkurrenskraft minskar. Centerpartiet uppmanar därför
            regeringen att undanröja de problem och hinder som begränsar internationella
            studenters och forskares möjligheter att studera och forska i
            Sverige.
          </p>
          <head xml:id="i-3iSjBe8TKCc5t45vyTsud7" type="h1">
            Jämförbarhet
          </head>
          <p xml:id="i-TBWToP5tTEeHkXSjCbs9b4">
            Familjebakgrund påverkar ofta valet att studera vidare. Bristande
            information och vägledning gör de blivande studenterna beroende
            av råd från familj och vänner. Det syns tydligt i valet av utbildning
            och lärosäte. Studenter från studieovana hem är även överrepresenterade
            i avhoppsstatistiken. Felval är en viktig orsak till detta. En
            stärkt information och vägledning är på så sätt viktiga pusselbitar
            för att bredda rekryteringen till högskolan. Utan ett transparent
            utvärderingssystem där utbildningens kvalitet, koppling till arbetsmarknaden
            och tidigare studenters åsikter tydliggörs kan inte blivande studenter
            göra välinformerade studieval. En stärkt information och vägledning
            inför studieval är viktiga pusselbitar för att bredda rekryteringen
            till högskolan. Centerpartiet anser därför att det bör finnas
            ett självständigt informationsuppdrag genom vilket studenter kan
            få information inför sina studieval.
          </p>
        </div>
        <div xml:id="i-3A5G3EbhABbzRYDp1Ua2Le" type="signatureBlock">
          <list xml:id="i-GFjrNbG4pHGab8PH3fawZP">
            <item xml:id="i-6i8ZXCQdo4mpWCPfu85iMV" who="i-DyMWrZMvLW1B7NfePkXTu4" type="signature">
              Fredrik Christensson (C)
            </item>
            <item xml:id="i-8awh2tkpy2cweLG3G5M5vw" who="i-2SnUjYd3qzUQVBobN3u1Yc" type="signature">
              Ulrika Heie (C)
            </item>
            <item xml:id="i-DwveusL6BkewynCVaQ844Q" who="i-QS3FCcuDyGgZdKgE3VDjZ9" type="signature">
              Niels Paarup-Petersen (C)
            </item>
            <item xml:id="i-BSMgnKnhBfMjXF1FEMiQfx" who="i-2fr3vB32hz5Z6xAxeRqads" type="signature">
              Martin Ådahl (C)
            </item>
            <item xml:id="i-HGcMgEgDpERPrD9eFLJpoF" who="i-HMEQZGcMqKo8y9F6jxfnev" type="signature">
              Alireza Akhondi (C)
            </item>
            <item xml:id="i-Q1SyYKNJtk8XUxgiXDQbN7" who="i-NRb4HpaQ87qUwhLNcKt7Gz" type="signature">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
