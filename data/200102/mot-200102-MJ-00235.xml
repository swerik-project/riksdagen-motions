<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0235/mot_200102_MJ_0235-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ235 pnr: m1349
          </p>
          <p>
            Motion till riksdagen 2001/02:MJ235
          </p>
          <p>
            av Jeppe Johnsson och Maud Ekendahl (m)
          </p>
          <p>
            Torskfisket i Östersjön
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att utbytet av torsk med de berörda länderna
            upphör. 2. Riksdagen tillkännager för regeringen som sin mening
            vad i motionen anförs om att antalet båtar från tredjeland som
            tillåts fiska på svenskt vatten kraftigt bör reduceras. 3. Riksdagen
            tillkännager för regeringen som sin mening vad i motionen anförs
            om förbättrad övervakning av fisket i de aktuella områdena.
          </p>
          <p>
            Motivering
          </p>
          <p>
            Inom torskfisket i södra Östersjön har konkurrensen om fiskeplatserna
            de allra senaste åren trappats upp till en — i varje fall för
            de svenska fiskarna — närmast ohanterlig nivå. Fiskare från Ryssland
            och de baltiska länderna fiskar i stort antal med garn på de traditionella
            svenska fiskeplatserna. Man har ett helt annat mönster i sitt
            fiske än t.ex. fiskare från Sverige och Danmark och bedriver fisket
            på ett sätt som gör att fiskeplatserna blockeras. Utmärkningsbestämmelserna
            — det finns internationellt fastställda sådana som alla fiskare
            är skyldiga att följa — efterlevs i många fall mycket dåligt.
            Garnen får stå ute mycket länge och vittjas sällan, med följden
            att stora mängder fisk dör och slängs tillbaka i havet — ett oacceptabelt
            slöseri med en knapp resurs. I en del fall har de gästande fiskarna
            uppträtt mycket aggressivt. Det har förekommit att svenska trålare
            rammats av utländska garnfiskefartyg. Vid ett tillfälle har t.o.m.
            ett svenskt fiskefartyg blivit beskjutet. Det är inte heller ovanligt
            att garn sätts över andras redskap eller att man sätter framför
            fartyg som håller på med trålfiske. Utbytet av torsk mellan tredje
            land och EU är numera ganska litet, men avtalen har en sådan konstruktion
            att man har rätt att fiska en del av den egna kvoten i motpartens
            fiskevatten, i detta fall koncentrerat till de traditionella
          </p>
          <pb facs="riksdagen-motions-pdf/data/200102/mot_200102_MJ_0235/mot_200102_MJ_0235-0002.pdf"/>
          <p>
            2001/02:MJ235
          </p>
          <p>
            svenska fiskeplatserna i södra Östersjön. Vid nuvarande låga
            kvot i svenska EU-vatten är det en berättigad fråga varför man
            behöver 300 dagar för att fiska upp kvoten. I kommande förhandlingar
            med de berörda länderna bör utbytet av torsk med de berörda länderna
            upphöra. Med stöd av s.k. accessavtal kan ca 60 fiskefartyg från
            dessa stater fiska på traditionellt svenskt vatten på en och samma
            gång. Ett så stort antal båtar blockerar fiskeplatserna och omöjliggör
            för svenska fiskebåtar att fiska med garn eller trål i detta område.
            Rimligen borde inte fler båtar från tredje land få fiska på svenskt
            EU-vatten än motsvarande svenska båtar som har möjlighet att fiska
            på deras vatten. Kontrollen till havs har hittills varit otillfredsställande.
            Delvis beror detta på att anmälningar av fartygens in- och utträde
            ur zonen går sådana omvägar att rapporterna når fram till Kustbevakningen
            först i efterhand. Det har därför varit näst intill omöjligt att
            kontrollera hur stora kvantiteter som fiskas. Från Sveriges och
            EU:s sida måste man nu ännu hårdare kräva att de redan uppställda
            reglerna följs och att systemet med anmälan av in- och utpassering
            ändras, så att kontroller kan genomföras. Detta sker enklast genom
            upprättandet av s.k. checkpoints där passagen sker genom anmälan
            i förväg. Det måste också ställas hårdare krav på den övervakande
            myndigheten. Vi är medvetna om att Kustbevakningens resurser är
            begränsade, men nuvarande situation är inte acceptabel. Det är
            inte ovanligt att svenska torskfiskare tvingas köra upp till åtta
            till tio timmar från svensk hamn för att finna att fiskeplatsen
            är ockuperad av balter och ryssar. Det förekommer att sträckor
            motsvarande sex landmil är besatta av garn. Båtar från Baltikum
            svarar sällan på radioanrop samtidigt som man besätter samma fiskeplatser
            under lång tid, vilket får till följd att man utestänger andra
            från fiske. Genom att först sätta garnen och strax därefter gå
            i land för att lossa hindras andra fiskare i sitt arbete. Garnen
            kan därvid stå flera dygn utan att de vittjas med de olägenheter
            detta innebär dels för fiskets bedrivande, dels för vården av
            torskbestånden.
          </p>
          <p>
            Stockholm den 1 oktober 2001 Jeppe Johnsson (m) Maud Ekendahl
            (m)
          </p>
        </div>
      </div>
    </body>
  </text>
</TEI>
