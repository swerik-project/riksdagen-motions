<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00293">
  <teiHeader>
    <fileDesc>
      <titleStmt>
        <title>Avveckling av fas 3 till förmån för flexjobb och välfärdsjobb</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avveckling av fas 3 till förmån för flexjobb och välfärdsjobb</title>
          <idno type="rdwebb">H102A293</idno>
          <rs type="number">A293</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A293/text</ref>
          <ref type="dokument_url_html">http://data.riksdagen.se/dokument/H102A293</ref>
          <ref type="dokumentstatus_url_xml">http://data.riksdagen.se/dokumentstatus/H102A293</ref>
          <ref type="doc">http://data.riksdagen.se/fil/CC6FA5FE-ECF9-44C1-BDDD-3BA8D3BD70D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VNiX3qtdAaB93YwfGTuBrX" type="signed"/>
        <correspContext corresp="i-VNiX3qtdAaB93YwfGTuBrX">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-VLVygixGDggfVBao8MKroe" type="numbering">
          <date when="2013-10-07"/>
        </correspAction>
        <correspAction xml:id="i-3Q2stJ3iB4nmqgNCdqXkHA" type="submission">
          <date when="2013-10-03"/>
        </correspAction>
        <correspAction xml:id="i-8mm6TEj2HfqB4cbtR69snh" type="transfer">
          <date when="2013-10-02"/>
        </correspAction>
        <correspAction xml:id="i-FZ1vUzp2ggJzgYJgRF9duQ" type="assigned"/>
        <correspContext corresp="i-FZ1vUzp2ggJzgYJgRF9duQ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SLm6MGmUDJNcmUqTnVFJHT" type="motHeader"/>
      <div xml:id="i-DAPwXnvYCTk6eQP1dgHro" type="motBody">
        <div xml:id="i-Xb7n8MZD9mW2zAH9jwwDZw" type="motProposal" subtype="förslag">
          <head xml:id="i-DWxUiiTaqA7DU1Wsm1mf6V">
            1 Förslag till riksdagsbeslut
          </head>
          <list xml:id="i-EPLVCspb1pxLxseXJLowks" style="ol">
            <item xml:id="i-Q7jYzgxA1V6iBkY2vAfz9r">
              Riksdagen tillkännager för regeringen som sin mening vad som
              anförs i motionen om att avskaffa fas 3 i jobb- och utvecklingsgarantin.
            </item>
            <item xml:id="i-WvSZq4dhnhmnWWUDnoqYvN">
              Riksdagen tillkännager för regeringen som sin mening vad som
              anförs i motionen om att ge Arbetsförmedlingen i uppdrag att förändra
              åtgärderna i fas 1 och 2 i jobb- och utvecklingsgarantin.
            </item>
            <item xml:id="i-NjFKacDBunVDEbLJKTVotY">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdraget
              att ta fram en flexjobbsmodell som kan provas på den svenska arbetsmarknaden.
            </item>
            <item xml:id="i-L9PHrDvcBxqbTXsXiFBP6W">
              Riksdagen tillkännager för regeringen som sin mening vad som
              anförs i motionen om att ge Arbetsförmedlingen i uppgift att i
              samarbete med kommuner och privata aktörer införa välfärdsjobb
              som ett alternativ till fas 3.
            </item>
          </list>
        </div>
        <div xml:id="i-DJhwUvW8yYVEDdr7zS3JTG" type="motContent">
          <head xml:id="i-5jngXvcovXB77FYk81XwBv" type="h1">
            2 Bakgrund
          </head>
          <p xml:id="i-8cz7db2YcuHSoDiitzCaGX">
            Jobb- och utvecklingsgarantin (JOB) är tillgänglig för långtidsarbetslösa,
            huvudsakligen för dem som gjort slut på sin 300-dagars ersättningsperiod.
            Syftet med programmet är att erbjuda personer som varit arbetslösa
            under en lång tid individuellt utformade insatser för att de så
            snabbt som möjligt ska få ett arbete. Programmet är uppdelat i
            tre faser.
          </p>
          <p xml:id="i-Xcn3MMeLBH6eJJ8rnLM2zR">
            Garantins första fas omfattar längst 150 dagar och innebär kartläggning,
            coachning och andra förberedande insatser. Andra fasen inkluderar
            första fasens insatser, men lägger till olika former av arbetsplatsförslag,
            arbetsträning eller praktik. Den som är utan arbete fortfarande
            efter 450 dagar i garantin går in i fas 3 (sysselsättningsfasen),
            som är sysselsättning hos en arbetsgivare (anordnare). Sysselsättningen
            ska vara av sådan art att den annars inte hade blivit utförd,
            men ska vara kvalitetshöjande för verksamheten. Att delta i JOB
            är frivilligt, men den som väljer att inte delta har inte heller
            rätt till de ersättningar som ges i programmet. Under 2012 kostade
            programmet totalt 13 109 miljoner kronor, vilket var en ökning
            sedan året innan. 1
          </p>
          <p xml:id="i-MBMHu2do5wnd538yP8nhRW">
            Anvisningar till fas 3 ökar trots att riksdagen har beslutat
            att regeringen ska sluta anvisa arbetslösa personer till fas 3.
            I augusti 2013 var 33 970 personer inskrivna i fas 3 (sysselsättningsfasen),
            en ökning med 2 138 personer jämfört med året före. 2 Regeringen
            har heller ingen ambition att följa riksdagens beslut, tvärtom
            permanentar och utökar man flera åtgärder inom fas 3 i budgeten
            för 2014.
          </p>
          <p xml:id="i-6dEsTUVUQ6YfZK4ckAjF1e">
            Jobbsökaraktiviteter med coachning är den vanligaste aktiviteten
            i fas ett och två. Det är framför allt hjälp med att skriva cv
            och personligt brev, och i mindre utsträckning hjälp med att kontakta
            arbetsgivare. Hela 56 procent av de fas 3-deltagare som IFAU har
            frågat, uppger att de aldrig fått hjälp att söka jobb, kontakta
            arbetsgivare eller liknande i fas ett och två. Tre av tio har
            inte deltagit i någon av insatserna praktik, arbetsmarknadsutbildning
            eller arbetsträning. 3
          </p>
          <p xml:id="i-GmA35Nwej7kK2YBC8WVBvV">
            Fas 3 består av dels kontakt med arbetsförmedlaren, dels en sysselsättningsplats
            hos en anordnare. Ungefär 85 procent av deltagarna har sysselsättningsplats,
            resten förväntas själva söka arbete. Nästan hälften var hos en
            stiftelse eller ideell förening, och många är sociala företag
            i kooperationsform, med aktiviteter exempelvis i café eller med
            hantverk. Ungefär 39 procent var hos ett privat företag och 13
            procent hos en kommun. De statliga myndigheterna och landstingen
            tar emot mycket få fas 3-deltagare. 4
          </p>
          <head xml:id="i-8KcSMqZWcMgwcYy93HVio9" type="h2">
            2.1 Deltagare i fas 3
          </head>
          <p xml:id="i-SVHXWrbm1nCHv41sY3FNhy">
            Deltagarna i fas 3 är en grupp som befinner sig relativt långt
            ifrån arbetsmarknaden i flera avseenden. De har först och främst
            varit inskrivna längre tid än arbetslösa i allmänhet, i genomsnitt
            1052 dagar när de påbörjar fas 3. De är också äldre än genomsnittet.
            Deltagarna i fas 3 är i genomsnitt 47 år. Ungefär 35 procent i
            fas 3 har en funktionsnedsättning som medför nedsatt arbetsförmåga.
            Andelen utomnordiskt födda är lägre (26 procent) i fas 3 jämfört
            med de öppet arbetslösa (33 procent). 5 Det är en liten andel
            större män (52 procent) än kvinnor som deltar.
          </p>
          <head xml:id="i-Cp5A38ba8qazAAJTmsnbtB" type="h2">
            2.2 Kritik mot fas 3
          </head>
          <p xml:id="i-nVvXqY4D7sBDeWAzEs31r">
            Det huvudsakliga problemet med fas 3 är att det inte leder till
            arbete, utan att det fungerar mer som en avlastningsplats. IFAU
            har undersökt vad som händer med deltagare i fas 3. Det visar
            sig att två år efter att de börjat fas 3, är cirka 80 procent
            fortfarande, eller åter igen, inskrivna vid Arbetsförmedlingen.
            Unga mellan 20 och 24 år lämnar fas 3 i högre utsträckning än
            äldre (dock är det inte meningen att unga ska hamna i fas 3 över
            huvud taget). 6 När väl sysselsättningsfasen har inträtt, finns
            få möjligheter till praktik, utbildning eller andra vägar till
            ett reguljärt arbete. Samtidigt är ungefär 20 procent av deltagarna
            helt utan sysselsättningsplats av olika anledningar.
          </p>
          <p xml:id="i-69UNSFYijEnYK8i44NSaWr">
            Sysselsättningen i fas 3 ska vara sådant som annars inte skulle
            ha blivit gjort, en kvalitetshöjande verksamhet som inte konkurrerar
            ut ordinarie sysselsättning. Från början var det strikt förbud
            mot arbetsuppgifter som liknade ordinarie arbete, för att förhindra
            undanträningseffekter mot dem i öppen arbetslöshet. Detta ledde
            ofta till att sysselsättningen upplevdes som meningslös för deltagarna.
            Idag bör deltagarna få arbetsnära uppgifter så att de kan visa
            sin kompetens.
          </p>
          <p xml:id="i-FuSWTpUqDLJQdPXTk3hM1s">
            Det finns en risk att ersättningen till anordnaren, cirka 5000
            kronor i månaden, missbrukas av oseriösa aktörer. SVT har under
            sin granskning av fas 3 hittat flera exempel där fas 3-pengar
            betalats ut felaktigt eftersom Arbetsförmedlingen inte fått rätt
            information från anordnaren. Både kommuner och privata anordnare
            har till exempel fått pengar för fas 3-deltagare som inte varit
            på arbetsplatsen de aktuella månaderna. Arbetsförmedlingen kan
            begära tillbaks pengarna, och i allvarliga fall avbryta samarbetet,
            men någon rättssak blir det inte. 7 SVT har också visat hur utförare
            som tar emot många deltagare kan göra miljonvinster på sin verksamhet.
            8
          </p>
          <p xml:id="i-4gGQXB7i8wRQBWpMGp2oRn">
            Mot bakgrund av ovanstående anser Miljöpartiet att regeringen
            ska avskaffa fas 3 i jobb- och utvecklingsgarantin.
          </p>
          <head xml:id="i-9nf9XGHNEfTBeJARJcwiee" type="h1">
            3 Rätt åtgärder i fas ett och två
          </head>
          <p xml:id="i-4VfNPvmJZmGw6QQCHdEmgy">
            Om människor fick rätt insatser på ett tidigt stadium skulle
            anvisningarna till fas 3 minska. Fler aktiva åtgärder behöver
            sättas in som är utformade utifrån den enskildes behov. IFAU:s
            undersökning visar att deltagarna i fas 3 är ganska negativa till
            aktiviteterna i fas ett och två. Sex av tio skulle ha velat ha
            mer hjälp, framför allt med att söka arbete och hitta en praktikplats.
            Arbetsförmedlingen ska inte ensam besluta om dessa åtgärder, utan
            det ska ske i samverkan med andra seriösa aktörer. För ungdomar
            föreslår Miljöpartiet exempelvis så kallade startcentraler, där
            all kompetens för att få ut en ungdom i arbete eller utbildning
            samlas under samma tak. Se vidare vår partimotion Fler unga in
            på arbetsmarknaden (2013/14:A398).
          </p>
          <p xml:id="i-UU3THAhMCJBR6iwQZGBoPF">
            Riksdagen tillkännager för regeringen som sin mening vad som
            anförs i motionen om att ge Arbetsförmedlingen i uppdrag att förändra
            åtgärderna i fas 1 och 2 i jobb- och utvecklingsgarantin.
          </p>
          <head xml:id="i-CzpyWzpqzGxqZP9wBQcqHW" type="h1">
            4 Flexjobb för dem med nedsatt arbetsförmåga
          </head>
          <p xml:id="i-R5oJXwAGR3aHikuLDdNFWN">
            Vi vill införa en svensk flexjobbsmodell utifrån det danska systemet
            med fleksjob som har inneburit att många personer med nedsatt
            arbetsförmåga kommit tillbaka till arbetsmarknaden. Som vi sett
            ovan har ungefär 35 procent av de svenska fas 3-deltagarna en
            funktionsnedsättning som medför nedsatt arbetsförmåga. Målgruppen
            för flexjobb finns alltså delvis bland dagens fas 3-deltagare.
          </p>
          <p xml:id="i-HxaP7A2e33RUYacbmgHFtt">
            Det danska systemet innebär en anställningsform där arbetsgivaren
            betalar det arbete som deltagaren utför, och det gemensamma fyller
            i med resten. Lönen motsvarar en heltid och villkoren är avtalsenliga.
            Insatsen planeras och utförs av de danska kommunerna i samarbete
            med de så kallade jobbcentren som har både Arbetsförmedlingens
            och Försäkringskassans roll. Det går inte för företag att ansöka
            om flexjobb som ett rekryteringsstöd utan insatsen är helt knuten
            till individen, som istället för att snurra runt i sjukförsäkringssystemet
            är på jobbet och betalar skatt.
          </p>
          <p xml:id="i-MzkQdjKUjXS9UacKeBhDsc">
            Det finns en rad fördelar med systemet. Det bevarar humankapital
            när folk får vara kvar på arbetsmarknaden, det gör det lönsamt
            att arbeta mot att trilla ut i sjukförsäkringen, det minskar otryggheten
            då det är en långsiktig och lättförståelig insats och sist men
            inte minst har systemet en realistisk inställning då det erkänner
            att alla inte kan rehabiliteras till 100 procent.
          </p>
          <p xml:id="i-WQ9m2NbH4ggpJbbbMrJb77">
            Fleksjob infördes i Danmark 2001 och tio år efter kan vi se resultatet
            av reformen. Arbetsmarknadens parter är nöjda, politikerna är
            nöjda, myndigheterna är nöjda och inte minst reformdeltagarna
            är nöjda. Enligt en undersökning från NHR har fler än 52 000 danskar
            genom fleksjob fått ett riktigt arbete anpassat efter individuell
            förmåga och kompetens och egen försörjning med hel lön. Fleksjobssystemet
            i Danmark har erbjudit ett alternativ till sjukpension och arbetslöshet.
            Det har blivit lättare kunnat hitta arbetsgivare som vill ta emot
            någon med nedsatt arbetsförmåga till följd av funktionsnedsättning.
            De 52 100 personer som befinner sig i fleksjob motsvarar 20 000
            heltidsanställda. 9
          </p>
          <p xml:id="i-6yQUBb2gVfuwSwf1o24qnW">
            Om vi fullt ut införde samma system i Sverige skulle det kunna
            sysselsätta uppskattningsvis upp till 100 000 personer. En stor
            del av dem som idag är sysselsatta inom fas 3 skulle kunna få
            anställning i en flexjobbsmodell.
          </p>
          <p xml:id="i-39LHVAva8rFPNvz2nL2cbM">
            Det går inte att överföra en insats från ett land till ett annat.
            Men misslyckandet med Sveriges arbetsmarknadsinsatser visar att
            vi behöver prova något nytt. Därför vill vi införa flexjobb på
            försök för att sedan utvärdera resultatet före en eventuell permanentning.
          </p>
          <p xml:id="i-NdB1CASV4HZUdpMDdzYQLp">
            Riksdagen tillkännager för regeringen som sin mening vad som
            anförs i motionen om att tillsätta en utredning med uppdraget
            att ta fram en flexjobbsmodell som kan provas på svensk arbetsmarknad.
          </p>
          <head xml:id="i-FoTauQy7nAmw4RkvzY6pcf" type="h1">
            5 Välfärdsjobb
          </head>
          <p xml:id="i-HWxrnN4yF1crQW6aDLKPaa">
            Det saknas inte direkt arbetsuppgifter som behöver utföras. Vården
            och omsorgen, men även andra offentligt finansierade verksamheter
            som till exempel renhållning, har stort behov av människor som
            kan utföra uppgifter som inte kräver så mycket förkunskaper. Forskning
            visar att ju mer aktivering liknar reguljära arbeten, desto större
            är chansen att finna ett reguljärt arbete senare. Det finns heller
            ingen undanträningseffekt, eftersom antalet arbeten i en välfärdsstat
            inte är statiskt. 10 Det finns även stort behov av subventionerade
            anställningar inom föreningslivet. Det här alternativet är främst
            för dem som är redo för ett enklare, skyddat arbete, främst på
            deltid.
          </p>
          <p xml:id="i-ELwKiZBKEpYc2PppEPewiJ">
            Miljöpartiets budgetmotion innehåller stora satsningar inom framför
            allt äldreomsorgen på bemanning, kompetensutveckling och arbetstidsförkortning
            för att personalen ska få en mer rimlig arbetsbörda och brukarna
            en kvalitativ omsorg. Här tror vi att det finns plats för människor
            som kan göra det som ordinarie personal finner allt mindre tid
            för: en promenad, ett samtal eller extra kopp kaffe. Arbetet ska
            ske till kollektivavtalsenlig lön, något som finns finansierat
            i vårt budgetförslag. Även en del av de resurser som idag tillförs
            fas 3 kan rimligen användas till fler händer i välfärden.
          </p>
          <p xml:id="i-GZUySRcWqH28L5BppyAi7Y">
            Sociala företag skulle kunna spela en större roll inom sysselsättningen
            för personer med nedsatt arbetsförmåga. Relevanta myndigheter
            har låg kännedom om det sociala företagandet och dess förutsättningar.
            Dagens regelverk är ofta inte anpassade för de sociala företagen
            och deras medarbetare. Miljöpartiet anser att en rad insatser
            behövs för utveckling av det sociala företagandet. Det handlar
            om att se över lagstiftningen, om att informationsinsatserna och
            kunskapen behöver stärkas, om att förbättra tillgänglig statistik,
            om att säkra kapitalförsörjningen, om att stärka forskning och
            utbildning och om den sociala ekonomins roll i närings- och arbetsmarknadspolitiken.
            Se vidare vår motion Social ekonomi (2013/14:N210).
          </p>
          <p xml:id="i-JXAkrQ6K3marRYsiKXjHK7">
            Riksdagen tillkännager för regeringen som sin mening vad som
            anförs i motionen om att ge Arbetsförmedlingen i uppgift att i
            samarbete med kommuner och privata aktörer införa välfärdsjobb
            som ett alternativ till fas 3.
          </p>
        </div>
        <div xml:id="i-X9zvGPM6uDnXUnAJBGwnfx" type="signatureBlock">
          <list xml:id="i-2gjcgYToWbbdDjjuWEsi2R">
            <item xml:id="i-Y5TH6w898QyADpsqK3d8Px" type="signature">
              Gunvor G Ericson (MP)
            </item>
            <item xml:id="i-FURrenYJRu7fcxYVksJta2" type="signature">
              Jonas Eriksson (MP)
            </item>
            <item xml:id="i-6NhyTYca81KpVMed182DAf" type="signature">
              Per Bolund (MP)
            </item>
            <item xml:id="i-3ZWypyByvAbw7QnKWHr5QX" type="signature">
              Esabelle Dingizian (MP)
            </item>
            <item xml:id="i-9aKvhiwVcLHatypDF1prja" type="signature">
              Ulf Holm (MP)
            </item>
            <item xml:id="i-CT1zAuu7N6B9ceFNgbCqsx" type="signature">
              Mehmet Kaplan (MP)
            </item>
            <item xml:id="i-MAAXkkZgGQespUjHzg5Zv8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
