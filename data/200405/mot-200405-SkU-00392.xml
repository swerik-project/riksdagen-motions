<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SkU-00392">
  <teiHeader>
    <fileDesc>
      <titleStmt>
        <title>Fastighetsskattens avskaffande</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastighetsskattens avskaffande</title>
          <idno type="rdwebb">GS02Sk392</idno>
          <rs type="number">Sk392</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GS02Sk392/text</ref>
          <ref type="dokument_url_html">http://data.riksdagen.se/dokument/GS02Sk392</ref>
          <ref type="dokumentstatus_url_xml">http://data.riksdagen.se/dokumentstatus/GS02Sk392</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2cSHeMjZUDpSvEJM6wepsM" type="signed"/>
        <correspContext corresp="i-2cSHeMjZUDpSvEJM6wepsM">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction type="referral" xml:id="i-7U4oxJHYvmCUnwEWxg9uFB">
          <date when="2004-10-14"/>
        </correspAction>
        <correspAction type="dismissal" xml:id="i-WE5BN4cWYtFFTjrE5bJvao">
          <date when="2004-10-14"/>
        </correspAction>
        <correspAction type="submission" xml:id="i-ALKEVwsrGAWYTHHxGS6prL">
          <date when="2004-10-05"/>
        </correspAction>
        <correspAction type="assigned" xml:id="i-8Esewn5MwnDMhEPWNPJiHC"/>
        <correspContext corresp="i-8Esewn5MwnDMhEPWNPJiHC">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sk_392/mot_200405_Sk_392-0001.pdf"/>
      <div type="motHeader" xml:id="i-WarmfJm1x2mJFsR9nZeYB7">
        <div type="motTitle" xml:id="i-SM43fRaGc4VNE7RtNCJDY5"/>
        <div type="motSubmissionInfo" xml:id="i-GdEH4uWtZWBW3mSf4PXVyS"/>
      </div>
      <div type="motBody" xml:id="i-M5HbCtq9SG3iB1KvBDHFkn">
        <div xml:id="i-K3wTFdvNe6N4xScAvBhdiW">
          <p xml:id="i-B48T3S5mNFpa3j947M954v">
            2004/05 mnr: Sk392 pnr: m1586
          </p>
          <p xml:id="i-Bkvg4Ra9DoQtmVsBC7nvrf">
            Motion till riksdagen 2004/05:Sk392
          </p>
          <p xml:id="i-Q4Sf77hgRk1HPGgscxwTU9">
            av Anne-Marie Pålsson (m)
          </p>
          <p xml:id="i-DsuuggzZQ3VUAYs85K8noR">
            Fastighetsskattens avskaffande
          </p>
          <p xml:id="i-DGXEXG9jCZ4bDsZ3ZvBV9U">
            Förslag till riksdagsbeslut
          </p>
          <p xml:id="i-2NXY8WNa5h2RyuTnFzGScW">
            Riksdagen tillkännager för regeringen som sin mening vad i motionen
            anförs om fastighetsskattens avveckling.
          </p>
          <p xml:id="i-WZ2AMnfVyJfPeCX3Zn4xvx">
            Motivering
          </p>
          <p xml:id="i-WTEukUcSKbgogX7T1Mbt13">
            Få skatter har blivit så kritiserade och väckt så starka känslor
            som fastighetsskatten. Det beror knappast på att den bidrar med
            betydande belopp till statskassan, ty så är ej fallet. Enligt
            uppgifter från Finansdepartementet bidrog den 2002 med 24 miljarder
            kronor till statskassan, av detta belopp bidrog hushållen med
            drygt 14 miljarder kronor. Detta kan jämföras med de totala skatteintäkterna
            som överstiger 1000 miljarder kronor. Dess impopularitet beror
            snarare på att den strider mot rättsmedvetandet och grundläggande
            rättviseprinciper. Det finns därför flera goda skäl till att avskaffa
            fastighetsskatten. Fastighetsskattens konstruktion är för det
            första förenad med så många praktiska svårigheter att den blivit
            både godtycklig och orättvis. Svårigheterna består mera exakt
            i att beräkna det nyttjandevärde som skall tillskrivas varje fastighet.
            Då detta inte går att observera har det schablonmässigt ersatts
            med en procentsats av fastighetens värde. Men också fastighetens
            värde är svårt att uppskatta, eftersom fastigheter inte är likvida
            tillgångar, dvs. sådana som köps och säljs på en väl fungerande
            marknad till låga eller försumbara transaktionskostnader. I stället
            för ett korrekt och aktuellt marknadsvärde används värdet på en
            genomsnittlig fastighet, på en genomsnittlig tomt och med ett
            genomsnittligt läge som referens. Detta förfarande leder förstås
            till att fastigheter inom detta område som är mera attraktiva
            än genomsnittet blir ”för lågt värderade” och belastas därigenom
            med en för låg skatt, det motsatta förhållande gäller för de fastigheter
            som är lägre värderade än genomsnittsfastigheten. Ägarna av de
            relativt sett attraktiva fastigheterna gynnas därför systematiskt
            på de övrigas bekostnad.
          </p>
          <pb facs="riksdagen-motions-pdf/data/200405/mot_200405_Sk_392/mot_200405_Sk_392-0002.pdf"/>
          <p xml:id="i-ERQghQ36G4GjZvAobKXYD3">
            2004/05:Sk392
          </p>
          <p xml:id="i-9XadSBE8doLD5FoZkgH5mh">
            Fastighetsskatten är vidare orättvis därför att den bara belastar
            ett slags tillgång. För att vinna förståelse för en tillgångsskatt
            av denna storlek, borde alla tillgångar såsom husvagnar, husbilar,
            lyxkryssare, antikviteter och konst, för att nämna några, beskattas.
            Men det görs inte — oklart av vilket skäl. Orättvisan består också
            i att den huvudsakligen är en skatt på boende i vissa speciella
            områden och i vissa boendeformer. En lärare som är hänvisad till
            att arbeta i en storstad får inte storstadstillägg på sin lön
            men måste betala storstadstillägg på sitt boende om han/hon väljer
            att bo i en egen villa. Denna straffbeskattning drabbar inte vederbörande
            om han har lyckan att komma över en lägenhet hos allmännyttan,
            som fortfarande tillbakavisar alla krav på en marknadsanpassning
            av hyran. Hyran, i framför allt Stockholms innerstad, hålls följaktligen
            på en jämförbar nivå med den som råder i vilken annan svensk stad
            som helst, samtidigt som priset på ett småhus i Stockholm är fem
            till tio gånger dyrare än ett motsvarande i en medelstor svensk
            stad. Fastighetsskatten bestraffar för det andra ett naturligt
            mänskligt beteende som går ut på att kontinuerligt förbättra livsvillkoren
            för sig och sin avkomma. Varje förbättring av boendet innebär
            nämligen höjt taxeringsvärde och därigenom en höjd skatt. Då återstår
            bara två möjligheter, att fuska eller avstå från att vidta åtgärder
            som förbättrar boendestandarden. Fastighetsskatten bidrar för
            det tredje till att hålla nere värdet på fastighetsbeståndet,
            vilket försvårar igångsättandet av den alltjämt slumrande fastighets-
            och byggmarknaden. Då omfattningen av nybyggnationen i allt väsentligt
            bestäms av priset på befintliga bostäder i förhållande till det
            på nybyggda, kommer nybyggnation inte att löna sig så länge som
            priset på det befintliga är lägre än det på det nybyggda. Så är
            fallet i större delen av Sverige. Undantagen finns i princip bara
            i centrala delar i våra storstadsområden. Men där finns å andra
            sidan inte så många lediga tomter att bebygga! För det fjärde
            inkräktar fastighetsskatten på äganderätten. En astighetsskatt
            är nämligen konfiskatorisk och retroaktiv och verkar som en indragning
            av tillgångar hos de personer som råkar äga en fastighet när skatten
            införs. Med rådande skattesatser motsvarar det kapitaliserade
            värdet av skatten ca 15—20 procent av fastighetens värde. Kapitaliseringseffekten
            an också uttryckas så, att med en real värdestegring på en procent
            årligen, onfiskerar staten hela den reala värdeökningen på fastigheten.
            Fastighetsskatten påverkar dock inte framtida ägare annat än om
            skattesatsen örändras. Skatten kan inte heller — vilket brukar
            anföras som skäl från inte minst
          </p>
          <p xml:id="i-FKyoemmAVv7f5xp8HKqz6d">
            Finansdepartementet — användas som argument för att likställa
            kostnaden för boende i hyreslägenhet med andra upplåtelseformer.
            I själva verket är det så att marknaden utjämnar dessa skillnader
            genom att priset på småhus anpassas till en sådan nivå att boendekostnaderna
            där, inklusive kapitalkostnaden, är lika stora som de är för andra
            och jämförbara upplåtelseformer. I den mån olikheter föreligger
            är de mera ett resultat av en hopplöst föråldrad hyressättning
            hos allmännyttan än av fastighetsskattens vara eller icke vara.
            Fastighetsskatten har också en, i fördelningshänseende, ”felaktig”
            profil i det att den belastar barnfamiljer mera än andra familjer.
            Förklaringen är
          </p>
          <pb facs="riksdagen-motions-pdf/data/200405/mot_200405_Sk_392/mot_200405_Sk_392-0003.pdf"/>
          <p xml:id="i-VKrRxgq8y3Jky5Z7xfSiXn">
            enkel. Barnfamiljer bor oftare än andra familjetyper i småhus
            som är belastade med en relativt sett högre fastighetsskatt än
            andra boendeformer. Fastighetsskatten tas också ut oavsett individens
            ekonomiska situation i övrigt. Pensionären med låga inkomster
            tvingas betala lika stor skatt som den högavlönade =— förutsatt
            att de bor i identiska villor/lägenheter. Fastighetsskatten hamnar
            därmed i konflikt med vår förmågeprincip. Fastighetsskatten strider
            slutligen också mot en, åtminstone tidigare, självklar princip
            i svensk beskattning, likviditetsprincipen, innebärande att en
            intäkt inte skall beskattas förrän den realiserats. Fastighetsskattens
            tillskyndare skulle här argumentera att detta inte är något större
            problem. Hyggligt effektiva kapitalmarknader gör att fastighetsägaren
            kan låna — med fastigheten som säkerhet — till skatten. Men även
            detta är ur ägarperspektiv en egendomlig — för att inte säga smått
            absurd — inställning. Detta ser vi genom att betrakta en villaägare
            som saknar inkomster. Låt oss anta att hans fastighet har ett
            marknadsvärde på 1 500 000 kr, varför taxeringsvärdet är 1 125
            000 kr. Fastighetsskatten blir då ca 12 000 kr om året. Eftersom
            inkomster saknas måste fastighetsägaren låna pengar för att betala
            skatten. Låt oss anta att staten i all sin generositet erbjuder
            fastighetsägaren kredit och lånar ut medel till skatten mot låt
            säga 5 procent. Om villan införskaffades då ägaren var 45 år och
            om han lever tills han är 85 år, kommer skulden till staten vid
            dödstidpunkten att överstiga 1,5 miljoner kronor, dvs. tillgångens
            värde. Och då har jag inte räknat in förmögenhetsskatten som tillkommer
            om fastigheten är obelånad. Staten tog hela hans kapital och mer
            därtill. Det finns egentligen bara ett argument för fastighetsskatten.
            Denna skattebas är inte flyttbar! Därför kan man tryggt fortsätta
            att beskatta den utan att riskera att skattekällan sinar. Argumentet
            är cyniskt och tillsammans med det starka orättvisa inslaget hos
            fastighetsskatten blir det svårt att skapa en förståelse från
            allmänheten för den vilket underminerar viljan att betala skatten,
            med ytterligare skatteflykt som följd. Mot bakgrund av vad som
            ovan sagts bör fastighetsskatten avskaffas snarast. Den takt detta
            kan ske i bestäms av det allmänna statsfinansiella läget, men
            denna skatts avskaffande måste ges högsta prioritet. Avvecklingen
            kan lämpligen ske i en jämn takt och lika för alla. Är perspektivet
            fem år kan skatten således sänkas med 20 procent.
          </p>
          <p xml:id="i-QTGvuHeLWAAbe9f3HJNf6Y" type="date">
            Stockholm den 3 oktober 2004
          </p>
          <p xml:id="i-NTd8MufjifFApm5ecMhs2F">
            Anne-Marie Pålsson (m)
          </p>
          <p xml:id="i-PcRVJHANfB14uVN5DGtmu1">
            2004/05:Sk392
          </p>
        </div>
      </div>
    </body>
  </text>
</TEI>
