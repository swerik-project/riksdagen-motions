<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_590/mot_200506_MJ_590-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ590 pnr: mp535
          </p>
          <p>
            Motion till riksdagen 2005/06:MJ590
          </p>
          <p>
            av Mona Jönsson m.fl. (mp)
          </p>
          <p>
            Producentansvaret
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att förtydliga producentansvaret enligt förordningen
            (1997:185) om producentansvar och klargöra producenternas ekonomiska
            ansvar. 2. Riksdagen tillkännager för regeringen som sin mening
            vad i motionen anförs om att fastställa en tidsbegränsning för
            när frågor under samrådsprocessen senast skall besvaras. 3. Riksdagen
            tillkännager för regeringen som sin mening vad i motionen anförs
            om att justera förordningen (1998:185) om verksamhetsutövares
            egenkontroll och 26 kap. 19 8 miljöbalken så att även resurshushållningsaspekten
            skall utgöra skäl för krav på egenkontroll. 4. Riksdagen tillkännager
            för regeringen som sin mening vad i motionen anförs om förtydligande
            av att det är producenterna som skall betala för hämtningen av
            producentansvarsavfall där det finns en lämplig insamlingsanläggning.
            5. Riksdagen tillkännager för regeringen som sin mening vad i
            motionen anförs om sanktionsbestämmelser beträffande producentansvar.
          </p>
          <p>
            Bakgrund
          </p>
          <p>
            Lagen om producentansvar tillkom för drygt tio år sedan. Syftet
            med lagen är att den som producerar förpackningar m.m. också ska
            ta hand om förpackningsavfallet. Producenterna är ålagda bl.a.
            att ta fram ett lämpligt system för insamlingen av förpackningar
            och returpapper och bekosta det. Producenternas ansvar regleras
            genom en rad bestämmelser. Förutom förordningen om producentansvar
            och de områdesvisa förordningarna är miljöbalken det viktigaste
            övergripande juridiska instrumentet i avfallshanteringen.
          </p>
          <pb facs="riksdagen-motions-pdf/data/200506/mot_200506_MJ_590/mot_200506_MJ_590-0002.pdf"/>
          <p>
            2005/06:MJ590
          </p>
          <p>
            Ansvarsfördelning
          </p>
          <p>
            Ansvarsfördelningen mellan kommunerna, ”förpacknings- och tidningsinsamlingen”
            (FTI) och fastighetsägarna behöver tydliggöras. FTI bör vara den
            juridiska motparten gentemot kommunerna. Det innebär att FTI bör
            bli en i lagens mening juridisk person, i första hand för de producenter
            som representeras i bolaget. Krav och kravuppfyllelse är starkt
            beroende av identifiering av den juridiska personen som kravet
            ska ställas på. Producenternas ekonomiska ansvar behöver klargöras.
            Naturvårdsverket bör ges i uppdrag att ta fram föreskrifter i
            syfte att förtydliga producentansvaret enligt förordningen (1997:185)
            om producentansvar.
          </p>
          <p>
            Samrådsförfarande
          </p>
          <p>
            Den skärpning som genomförts vad gäller samrådsförfarande, s.k.
            formellt samråd, är positivt. Problemet är att samråden ibland
            drar ut på tiden bl.a. genom att producenterna väntar med att
            besvara frågor som ställs under samrådet. Därför bör en tidsbegränsning
            för samrådssvar införas.
          </p>
          <p>
            Egenkontroll
          </p>
          <p>
            Naturvårdsverket bör ges i uppdrag att lämna förslag till justering
            av förordning (1998:901) om verksamhetsutövares egenkontroll och
            miljöbalken 26 kap. 19 8 så att inte bara yrkesmässighet och miljö-
            och hälsofarlighet avgör om en verksamhet ska omfattas av krav
            på egenkontroll. Även resurshushållningsaspekten ska vara skäl
            till krav på egenkontroll.
          </p>
          <p>
            Hämtning av producentansvarsavfall
          </p>
          <p>
            I dag är det inte ovanligt att producenternas entreprenörer tillåter
            underentreprenörer att ta betalt av fastighetsägare för fastighetsnära
            hämtning av producentansvarsavfall i områden där det även finns
            återvinningsstationer på allmän plats. De betraktar insamlingsanläggningar
            på allmän plats som sitt basutbud och tar betalt av fastighetsägarna
            för den fastighetsnära insamlingen. Naturvårdsverket bör ges i
            uppdrag att förtydliga att det är producenterna som ska betala
            för hämtningen av producentansvarsavfall.
          </p>
          <pb facs="riksdagen-motions-pdf/data/200506/mot_200506_MJ_590/mot_200506_MJ_590-0003.pdf"/>
          <p>
            Sanktionsmöjligheter
          </p>
          <p>
            Under den tid som lagen om producentansvar funnits har kommunerna
            inte tillämpat någon egentlig myndighetstillsyn över producenter
            utom i några få fall. Avtalen mellan kommuner och producenter
            saknar egentliga sanktionsmöjligheter. Utan möjlighet till sanktioner
            är det svårt att tillämpa förordningen om producentansvar i praktiken.
            Miljöbalken är i dag en övergripande målstyrd lagstiftning med
            få kraftfulla tvingande inslag. Av det skälet är lagen ganska
            svår att tillämpa på det här området. Därför bör miljöbalken kompletteras
            med = sanktionsbestämmelser som = berör producentansvar i 29 kap.
            Naturvårdsverket bör ges i uppdrag att ta fram ett sådant förslag.
          </p>
          <p>
            Stockholm den 5 oktober 2005 Mona Jönsson (mp) Leif Björnlod
            (mp) Ingegerd Saarinen (mp) Helena Hillar Rosenqvist (mp) Ulf
            Holm (mp)
          </p>
          <p>
            2005/06:MJ590
          </p>
        </div>
      </div>
    </body>
  </text>
</TEI>
