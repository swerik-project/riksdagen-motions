<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-02147">
  <teiHeader>
    <fileDesc>
      <titleStmt>
        <title>Stoppa gängkriminalitet och den våldsbejakande extremismen</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2147 av Jonas Sjöstedt m.fl. (V)</title>
          <idno type="rdwebb">H7022147</idno>
          <rs type="number">2147</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7022147/text</ref>
          <ref type="dokument_url_html">http://data.riksdagen.se/dokument/H7022147</ref>
          <ref type="dokumentstatus_url_xml">http://data.riksdagen.se/dokumentstatus/H7022147</ref>
          <ref type="docx">http://data.riksdagen.se/fil/6E1DE2BD-58AA-4D4E-AD61-084FDAABC26F</ref>
          <ref type="pdf">http://data.riksdagen.se/fil/B35A9D66-9F83-473B-8872-48D3F9EA12DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MwoieARq9btabnPFQ3odwm" type="signed"/>
        <correspContext corresp="i-MwoieARq9btabnPFQ3odwm">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-SPQvPcHynQyED67dgEzQvG" type="submitted">
          <date when="2019-10-03"/>
          <time when="08:32:43"/>
        </correspAction>
        <correspAction xml:id="i-QXAQEtqoNJ3H3zZHaLDjRX" type="reviewed">
          <date when="2019-10-03"/>
          <time when="08:51:45"/>
        </correspAction>
        <correspAction xml:id="i-JkmzAs9XVMEn1qhtTmtgvV" type="referred">
          <date when="2019-10-11"/>
        </correspAction>
        <correspAction xml:id="i-YUVs39XC8N45p8NNgb7stU" type="assigned">
          <date when="2020-06-03"/>
          <time when="17:07:08"/>
        </correspAction>
        <correspContext corresp="i-YUVs39XC8N45p8NNgb7stU">
          <ref type="assignedTo">Justitieutskottet</ref>
        </correspContext>
        <correspAction xml:id="i-9tUHCtsxAi9h4eM9uJRDt9" type="behandlas_i"/>
        <correspContext corresp="i-9tUHCtsxAi9h4eM9uJRDt9">
          <ref type="uppgift">2019/20:JuU17</ref>
          <ref type="ref_dok_id">H701JuU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU17</ref>
          <ref type="ref_dok_titel">Reglering av vapenmagasin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-664RkEStRPXXQKuvTuTdDw" type="behandlas_i"/>
        <correspContext corresp="i-664RkEStRPXXQKuvTuTdDw">
          <ref type="uppgift">2019/20:JuU30</ref>
          <ref type="ref_dok_id">H701JuU30</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU30</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5iCHCJE15ofLsyR1CADGu4" type="behandlas_i"/>
        <correspContext corresp="i-5iCHCJE15ofLsyR1CADGu4">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CBpMo59116yudLgzNM1wkG" type="behandlas_i"/>
        <correspContext corresp="i-CBpMo59116yudLgzNM1wkG">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8hn52S8qDo6vkyyFZnJUaB" type="behandlas_i"/>
        <correspContext corresp="i-8hn52S8qDo6vkyyFZnJUaB">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NYEgoREGphoEE6WwDooFM5" type="behandlas_i"/>
        <correspContext corresp="i-NYEgoREGphoEE6WwDooFM5">
          <ref type="uppgift">2019/20:JuU33</ref>
          <ref type="ref_dok_id">H701JuU33</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU33</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2147 av Jonas Sjöstedt m.fl. (V)
          Stoppa gängkriminalitet och den våldsbejakande extremismen
        </div>
      </div>
      <div type="motBody">
        <div xml:id="i-UYitWov7sSvim5c4hJDzV2" type="TOC">
          <head xml:id="i-SnDkhES7eEBkotRYmQ2Mpu">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 2">
              3.1Vad säger forskningen om brottsutvecklingen?
            </item>
            <item style="indent-level: 1">
              4Vänsterpartiets förslag till åtgärder
            </item>
            <item style="indent-level: 2">
              4.1Tillsätt en nationell haverikommission mot skjutningar
            </item>
            <item style="indent-level: 2">
              4.2Förebyggande arbete med målgruppen unga män
            </item>
            <item style="indent-level: 2">
              4.3Sprid polisens projekt ”Sluta skjut” till hela landet
            </item>
            <item style="indent-level: 2">
              4.4Satsa på förebyggande arbete
            </item>
            <item style="indent-level: 2">
              4.5Kunskapslyft för lärare i medie- och informationskunskap (MIK)
            </item>
            <item style="indent-level: 2">
              4.6Inrätta lokala sociala insatsgrupper
            </item>
            <item style="indent-level: 2">
              4.7Samordning mellan kommuner och myndigheter
            </item>
            <item style="indent-level: 2">
              4.8Krafttag mot illegala vapen, illegal ammunition och narkotika
            </item>
            <item style="indent-level: 2">
              4.9Avhopparverksamhet
            </item>
            <item style="indent-level: 2">
              4.10 Återfallsförebyggande arbete och inslussning
            </item>
          </list>
        </div>
        <div type="motProposal" subtype="förslag">
          <head xml:id="i-CqpkGtGucYduTvGyJJGktc">
            2 Förslag till riksdagsbeslut
          </head>
          <list style="ol">
            <item xml:id="i-FjibvQjr6EhUBQvykBK3fH">
              Riksdagen ställer sig bakom det som anförs i motionen om att
              regeringen bör tillsätta en nationell haverikommission i syfte
              att minska skjutningar, dödligt våld och gängkriminalitet och
              tillkännager detta för regeringen.
            </item>
            <item xml:id="i-G7oVve6U4yc4hC4scRcMMA">
              Riksdagen ställer sig bakom det som anförs i motionen om att
              regeringen bör ge lämplig aktör i uppdrag att ta fram en åtgärdsplan
              för att arbeta med unga män i syfte att förebygga gängkriminalitet
              och våldsbejakande extremism och tillkännager detta för regeringen.
            </item>
            <item xml:id="i-BDtPuQixhA9Be5wqhjMQLX">
              Riksdagen ställer sig bakom det som anförs i motionen om att
              regeringen bör ge Polismyndigheten och Kriminalvården i uppdrag
              att ta fram en plan för att sprida ”Sluta skjut” till hela landet
              och tillkännager detta för regeringen.
            </item>
            <item xml:id="i-78o2fhXqLxR3wrA2RvvDUP">
              Riksdagen ställer sig bakom det som anförs i motionen om att
              regeringen bör ge Statens medieråd i uppdrag att inrätta ett kunskapslyft
              för lärare i medie- och informationskunskap (MIK) och tillkännager
              detta för regeringen.
            </item>
            <item xml:id="i-7UK84JD3Kd7TPcxkMAhxFB">
              Riksdagen ställer sig bakom det som anförs i motionen om att
              regeringen bör ta initiativ till att inrätta lokala sociala insatsgrupper
              i syfte att minska skjutningar, dödligt våld och gängkriminalitet
              och tillkännager detta för regeringen.
            </item>
            <item xml:id="i-M7nez7uTZSMwW2qM8h6XtD">
              Riksdagen ställer sig bakom det som anförs i motionen om att
              regeringen bör ge lämplig aktör, förslagsvis Brottsförebyggande
              rådet, i uppdrag att ta fram riktlinjer för konkreta förebyggande
              insatser på lokal nivå i nära samarbete med den nationella haverikommissionen
              och vid behov bistå med hjälp och vägledning för att arbetet i
              de lokala sociala insatsgrupperna ska komma igång och tillkännager
              detta för regeringen.
            </item>
            <item xml:id="i-63SDBxcWkLTp8jWngFPgz5">
              Riksdagen ställer sig bakom det som anförs i motionen om att
              regeringen bör ta initiativ till en översyn av relevant lagstiftning
              och regleringsbrev till berörda myndigheter i syfte att öka förutsättningarna
              för bättre samordning för att tidigt hitta personer som ligger
              i riskzonen för att dras till gängkriminella eller våldsbejakande
              miljöer samtidigt som skyddet för den personliga integriteten
              värnas och tillkännager detta för regeringen.
            </item>
            <item xml:id="i-GHEJ8Sg9KpnCDZBRiWsAz2">
              Riksdagen ställer sig bakom det som anförs i motionen om att
              regeringen bör ta initiativ till regelbundet återkommande vapenamnestier
              i syfte att få människor att lämna in illegala vapen, ammunition
              och explosiva varor och tillkännager detta för regeringen.
            </item>
            <item xml:id="i-957kdtAFZbFYAZbtimtVzL">
              Riksdagen ställer sig bakom det som anförs i motionen om att
              regeringen bör ta initiativ till en översyn av kommunernas avhopparverksamhet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BA9X3VJEaz9r1QBniVGxV3" type="h1">
            3 Inledning
          </head>
          <p xml:id="i-Eqt9Gc1S5E3mDRwvgfznb5">
            Sverige har länge varit ett land med lägre kriminalitet än många
            andra länder. Det är inte för att vi haft längre straff eller
            fler poliser på gatorna. Det har däremot en direkt koppling till
            att vi haft ett starkt välfärdssamhälle med en välfungerande omsorg
            och skola samt tillgång till arbete och bostäder. Men det gäller
            inte längre överallt. Både en del förorter och andra platser i
            landet har drabbats av öppen narkotikahandel, våldsbrott och organiserad
            kriminalitet under många år utan att samhället har reagerat tillräckligt.
            På landsbygden ger 112 beskedet att det inte finns någon polis
            att skicka. Samtidigt som klassamhället är hårdare växer en organiserad
            brottslighet med löften om snabba pengar fram. Många ungdomar
            som inte ser någon väg framåt genom studier och arbete lockas
            av möjligheten att tjäna pengar och vinna anseende genom brott.
            I denna brottslighets spår finns mänskliga tragedier. Där finns
            människor som dödas och människor som skadas för livet. Genom
            samhällets segregation, som håller människor från olika bostadsområden
            och klasser borta från varandra, ökar avståndet mellan människor.
            Det skapar avstånd som bäddar för starka åsikter om grupper som
            sällan eller aldrig träffar varandra och bara hör talas om när
            det handlar om problem som kriminalitet eller höga sociala avgifter.
            För att klara av att bruka våld, eller t.o.m. döda en annan människa,
            måste man avhumanisera henne, intala sig att hon förtjänar att
            dö. Denna motion behandlar främst två till synes olika kriminella
            företeelser som under de senaste åren väckt stor uppmärksamhet,
            kriminella nätverks dödsskjutningar samt hatbrott i form av inhemsk
            terrorism. De är olika brottskategorier och gärningspersoner,
            men lika på det sätt att de växer fram ur ett samhälle som slits
            isär, både ekonomiskt och socialt. Gemensamt har de båda brotten
            att det mestadels är män som begår brotten och att det sker en
            radikaliseringsprocess innan brotten begås.
          </p>
          <p xml:id="i-FtbpqVW5vwAA4wFyWKRwQD">
            Ett samhälle med ökande skillnader mellan rika och fattiga, där
            politiken alltmer inriktas på att ta från arbetare, arbetslösa
            och sjukskrivna och att ge till dem som redan är rika, är en verklig
            grogrund för rasistiska och fascistiska rörelser och partier.
            Känslan av maktlöshet föder otrygghet, syndabockstänkande och
            hat.
          </p>
          <p xml:id="i-ReDK74n1Kiihdbvvj57VBL">
            Dagens situation ställer höga krav på Vänsterpartiet och andra
            antirasistiska krafter. Den anpassning till rasisternas verklighetsbild
            som vi redan sett hos vissa främst borger­liga partier måste mötas
            och förhindras. Många människors berättigade ilska över att bli
            utsatta för en samhällsordning där de ständigt förlorar ska vi
            möta med en vänsterpolitik som utmanar och ifrågasätter den ekonomiska
            makten och politiska eliten. En politik som innebär konkreta sociala
            och materiella förbättringar i människors vardag. Därför handlar
            kampen mot rasism och främlingsfientlighet också om att minska
            klyftorna. För detta krävs en politik för omfördelning av makt
            och resurser.
          </p>
          <p xml:id="i-MqwZrB1tsk2XjRVeKXKUZr">
            Vänsterpartiet står för det politiska alternativ som kan kanalisera
            människors känsla av maktlöshet till en konstruktiv kamp för förändring
            av samhället. Detta är en kamp för konkreta förbättringar av människors
            livssituation. Det handlar om att bedriva en kraft­full generell
            politik för att utjämna klassklyftorna och för alla människors
            rätt till arbete, bostad och utbildning, och det handlar om att
            bekämpa rasism och diskriminering. En antirasistisk politik är
            en politik för solidaritet och rättvisa.
          </p>
          <p xml:id="i-6v9L1zLJqL5AvxCcG6Gema">
            Vänsterpartiet arbetar för ett samhälle där ingen har anledning
            att se kriminalitet som en lösning. Kriminaliteten utnyttjar och
            trycker ned människor, särskilt i arbetarområden. Vår lösning
            handlar om något större och mer effektivt än det som konservativa
            partier och högern talar om. Vi vill ge alla barn en uppväxt som
            ger dem möjligheter i livet, från förskolan till skolan och det
            första jobbet. För den som på allvar vill minska våld och kriminalitet
            är grunden att bygga ett rättvist samhälle. Men det krävs också
            en politik som är effektiv i att hjälpa dem som ligger i riskzonen
            för gängkriminalitet och återföra dem som begått brott till samhället.
            Många av dem som varit delaktiga i skjutningarna har försökt att
            lämna det kriminella livet och uppger att det här inte är ett
            liv de vill leva. Den dag en person beslutar sig för att avsluta
            sin kriminella livsstil ska det inte finnas någon kö till avhopparverksamheten,
            då ska hjälpen ges på en gång. Vi vill bryta rekryteringen till
            organiserad brottslighet och ge möjlighet att leva ett annat liv.
          </p>
          <p xml:id="i-TxK8QNkTMLsSEDhJLFcMbx">
            Det är Vänsterpartiets absoluta övertygelse att en stark, gemensamt
            finansierad och jämlik välfärd med en väl fungerande skola, fritidsverksamhet,
            sjukvård, socialtjänst, låg arbetslöshet och ett starkt socialt
            försäkringssystem är det bästa sättet att motverka klassamhället
            och att förebygga kriminalitet. Samtidigt måste grov brottslighet
            som gängkriminalitet och våldsbejakande extremism bekämpas på
            ett effektivt sätt med hjälp av lagstiftning som bygger på de
            grundläggande rättsliga principerna i en rättsstat. Vitmaktrörelsen
            och islamistisk extremism är extrema politiska antidemokratiska
            rörelser. De måste också bekämpas politiskt med demokratiska idéer
            och ideal. Deras syn på människovärde och demokrati måste bekämpas
            aktivt. Men att hasta igenom ny straffrättslig lagstiftning, vilket
            varit i fokus under tidigare mandatperioder, kommer inte vara
            lösningen. Istället behövs en kraftsamling för det förebyggande
            arbetet. Därtill krävs att förutsättningarna för att tillämpa
            befintlig lagstiftning ska vara goda och lagstiftningen måste
            förstärkas där behov finns så att brottsbekämpningen blir effektiv.
            Vidare måste de som har till uppgift att motverka, förhindra och
            lagföra grov brottslig­het få rätt resurser för att fullgöra sin
            uppgift.
          </p>
          <p xml:id="i-2nZKu3oS5t5N4xRBSMjyH1">
            Forskning (se nedan IFF:s rapport) visar att brottsligheten i
            Sverige ligger på en stabil nivå även om skjutningarna dessvärre
            ökat. Tyvärr lyser detta inte igenom i den kriminalpolitiska debatten.
            Såväl debatten som politiska ställningstaganden och beslut förespråkar
            hellre längre och hårdare straff än förebyggande åtgärder, oavsett
            vilket slags brottslighet det handlar om. Samtidigt visar forskningsresultat
            både från Sverige och från utlandet att frihetsberövande påföljder
            är ineffektiva. Allmänheten får bilden av att alla sorters brott
            ökar, våldsbrott och sexualbrott i synnerhet, vilket skapar en
            känsla av att otryggheten växer. Denna bild gynnar enbart de politiska
            krafter som vill splittra samhället och dela upp befolkningen
            efter etniskt eller religiöst ursprung där grupper har olika värde.
            För att verkligen minska den grova kriminaliteten och stärka män­niskors
            trygghet i utsatta områden krävs i stället för populistiska utspel
            om längre och hårdare straff en gemensam politisk vilja för att
            minska klassklyftorna i samhället.
          </p>
          <head xml:id="i-9R2k9sMLrSdZZR37rXsQSz" type="h2">
            3.1 Vad säger forskningen om brottsutvecklingen?
          </head>
          <p xml:id="i-3LXFKBRpd3MhHPmXhnQdcg">
            En rapport
            <ref target="i-PaPtUFEUysbRhnSZbcxeeL">
              [1]
            </ref>
          </p>
          <p xml:id="i-HzHcqdB7Gh1mwwNkdWcquw">
            Även om det totala antalet fall av dödligt våld inte har ökat
            sedan 1990­talet har skjutvapenvåldets karaktär förändrats. Andelen
            dödligt skjutvapenvåld kopplat till kriminella konflikter har
            ökat från 18 procent i början av 1990­talet till 48 procent under
            perioden 2008–2013 (Brå, 2015). Studier av både det dödliga och
            icke-dödliga skjut­vapenvåldet visar en femfaldig ökning bland
            män mellan 15 och 29 år under perioden 1996–2015, medan ökningen
            bland män 30 år och äldre var avsevärt mindre. Utveck­lingen av
            skjutvapenvåld och handgranatsdetonationer är starkt koncentrerad
            till socialt utsatta områden i svenska storstäder, där levnadsvillkoren
            är betydligt sämre och individernas resurser svagare. Våldet drabbar
            främst unga män som är aktiva i, eller vistas i närhet till, kriminella
            miljöer.
          </p>
          <p xml:id="i-Sj2NUMjDa2beRmfxxCe6Pn">
            I rapporten återfinns 15 244 individer. De utgör bara 4,5 procent
            av alla individer som förekommer i polisens misstankeregister.
            För att få en bättre helhetsbild av hur de här personerna samverkar
            och begår brott med andra har forskarna även studerat de s.k.
            medmisstänkta. Tillsammans står de för 25,6 procent av alla brottsmisstankar
            under åren 1995–2016. Det är med andra ord en förhållandevis liten
            grupp unga män som begår den största delen av de grövsta brotten.
            Det är inte särskilt sannolikt att ”hårdare tag” med längre straff
            kommer att avhålla denna grupp män och andra unga män som befinner
            sig i riskzonen för liknande kriminalitet från att begå brott.
            Vårt resonemang bekräftas och styrks av forskning som visar att
            längre straff inte är effektiva i den meningen att de får människor
            att begå färre brott. En person som sitter i fängelse är visserligen
            delvis förhindrad från att begå nya brott. Men för att få effekt
            på brottsnivån i samhället krävs att människor sitter inspärrade
            under väldigt långa perioder
            <ref target="i-C8PSVpzM2yADTCcBX5TKLv">
              [2]
            </ref>
          </p>
          <p xml:id="i-6gG3VsacdRbKAicdin3tkn">
            Ungefär hälften, 45 procent, av individerna som studerats i IFF:s
            rapport har diagnostiserats med någon form av psykisk ohälsa.
            Detta stödjer vårt synsätt att det förebyggande arbetet är mer
            framgångsrikt för att hindra människor från att begå brott. Vi
            behöver satsa mer på psykiatrin, vilket vi gjorde i samarbete
            med regeringen under mandatperioden 2014–2018 då regeringen budgetsamarbetade
            med Vänsterpartiet.
          </p>
          <p xml:id="i-5fpCG2h3vsJpnZPZLCTA5y">
            Inom den organiserade brottsligheten har en stor andel bara en
            förgymnasial utbild­ning, medan personerna som verkar i extremistiska
            miljöer i större utsträckning har en gymnasial eller eftergymnasial
            utbildning. Bland kriminella nätverk har 27 procent någon gång
            varit föremål för insatser från socialtjänsten. Detta visar att
            insatser under uppväxten är centrala och att socialtjänsten måste
            stärkas för att kunna fånga upp barn och ungdomar i riskzonen.
          </p>
          <p xml:id="i-X4gu3DHzjVM336ZZ6JVHP4">
            Enligt Torbjörn Forkby, professor i socialt arbete vid Linnéuniversitetet,
            är gäng särskilt attraktiva i första hand för dem som inte ser
            några framtidsutsikter i samhället. Vidare går det att motverka
            utbredningen av gäng och att intervenera i befintliga grupperingar
            men det kräver ett medvetet, systematiskt och uthålligt arbete.
          </p>
          <p xml:id="i-FbcpN4N2dytEiwXe9BMwax">
            Eva Nilsson Lundmark och Ingvar Nilsson har arbetat med och forskat
            om utanför­skapets ekonomi i över 30 års tid. Deras fokus har
            legat på grupper med narkotikamiss­bruk, gatuvåld, gängkriminalitet
            och destruktiva subkulturer. De har gjort en ekonomisk kalkyl
            över de samhällsekonomiska kostnaderna för gängkriminaliteten
            (2017). En gängkriminell kostar samhället cirka 23 miljoner kronor
            under 15 års tid.
          </p>
          <p xml:id="i-RjhzzdcEZJE2v1NMGqLGGy">
            Ett gäng kriminella på 15 personer kostar drygt 530 miljoner
            kronor under 15 års tid. Uträkningarna visar även att satsningar
            som skulle förhindra att barn och ungdomar hamnar i utanförskap
            och kriminalitet skulle betala sig flera gånger om.
            <ref target="i-PKySKyX3W7m9z9NbyAzZxt">
              [3]
            </ref>
          </p>
          <head xml:id="i-VdrxMeCSsXVmnVthRVgpuB" type="h1">
            4 Vänsterpartiets förslag till åtgärder
          </head>
          <p xml:id="i-7tZNDeXfJyPVhjw1na68Di">
            Psykisk ohälsa, ekonomisk utsatthet, socialt utanförskap och
            låg utbildningsnivå är faktorer som kan leda till att personer
            begår kriminella handlingar. Därför måste det förebyggande arbetet
            inriktas på att förändra samhällsstrukturer och inte enbart bedrivas
            på individnivå. Det behövs många åtgärder för att stävja kriminella
            handlingar oavsett anledningen och motivet till handlingen.
          </p>
          <p xml:id="i-32qdgqKNyt9AXR27ZsE1rv">
            Avsaknad av sysselsättning är den mest robusta och genomgående
            faktorn för den grova brottsligheten och är utmärkande för personer
            som begår hatbrott eller andra grova våldsbrott. Arbetslösheten
            går som en röd tråd genom allt utövande av dödligt våld, oavsett
            sort, från brott med främlingsfientlig karaktär till dödsskjutningar.
            Vårt arbete för att minska de växande klassklyftorna tillsammans
            med vårt antirasistiska arbete är därför utgångspunkten för att
            minska den grova kriminaliteten.
          </p>
          <p xml:id="i-3pNTHKyE81MrceEShM78xP">
            Utmärkande för hatbrott med dödlig utgång, när det gäller inhemsk
            terrorism är, förutom grundmurade främlingsfientliga och rasistiska
            åsikter, att gärningsmännen inte kommer från socialt utsatta områden
            utan snarare från medelklassen. Gärningsmännen begår inte brott
            för att få pengar och statusprylar, utan för att de genom ensamhet
            och isolering inte lyckas leva upp till bilden av den vita, västerländska
            lyckade mannen. För att upprätthålla sin maskulinitet använder
            de våld. Våld som mestadels drabbar personer som inte har ett
            etniskt typiskt svenskt utseende. Eftersom den rasistiska rörelsen
            bygger på och upprätthåller manlig överordning är den ett direkt
            hot mot kvinnors rättigheter. Kampen mot rasism och högerextremism
            hör därför nära samman med den feministiska kampen. Det är också
            av stor vikt att bekämpa de extrema antidemokratiska rörelser
            som vitmaktrörelsen och islamistisk extremism utgör.
          </p>
          <p xml:id="i-7h2Bu29Msa2fyuhKKW1Chu">
            Kriminella nätverk, som livnär sig på illegal vapenhandel, narkotika
            och småbrott, upprätthåller också status och maskulinitet genom
            våld, även om den ideologiska uppfattningen oftare saknas som
            motiv. Ofta drabbas och dödas personer i andra krimi­nella nätverk,
            men samtidigt befinner sig stora delar av resten av samhället
            i våldets grepp.
          </p>
          <p xml:id="i-Vp4Cz2rZri3vGAqSeq6BDM">
            Misslyckandet och utanförskapet från resten av samhället, arbetslöshet
            och avsaknad av sysselsättning är faktorer som bidrar till såväl
            dödsskjutningar på Järvafältet i Stockholm som skolattentatet
            i Trollhättan i oktober 2015. Det är kriminalitet som växer ur
            upprätthållande av en maskulinitet som inte bekräftas av samhället.
            En våldsamhet som bekräftas och förstärks av det kriminella nätverket
            eller av främlingsfientliga sidor på internet tillsammans med
            andra s.k. ensamvargar. Det kan ske genom att unga män blir kränkta
            av varandra och drar vapen i olika förorter. Eller genom de fruktansvärda
            brotten på Utøya 2011 eller i Trollhättan 2015 där gärningsmännen
            försöker upprätthålla sin status i samhället genom rasistiska
            konspirationsteorier och tar till vapen och dödar personer med
            annan hudfärg än den egna. Såväl jihadister som vitmaktanhängare
            ägnar sig inte sällan åt grov kriminalitet. Långa fängelsestraff
            är därför inte alltid ett problem för dessa män, utan något som
            snarare kan höja deras interna status. Åtgärder som krävs för
            att stoppa den ofta dödliga kriminaliteten är många, de är stundtals
            likartade men även väsentligt åtskilda. I ett samhälleligt perspektiv
            måste de ekonomiska klyftorna minska. Förslag finns att läsa i
            Vänsterpartiets riksdagsmotioner och budgetmotion. Nedan följer
            förslag inom den rättspolitiska ramen.
          </p>
          <head xml:id="i-TXTVPEkgKFA9es7cLybean" type="h2">
            4.1 Tillsätt en nationell haverikommission mot skjutningar
          </head>
          <p xml:id="i-J79YqypQ9LXPCXaa2usUcC">
            Skjutvapenvåldet skördar unga människors liv och slår sönder
            familjer. Otryggheten för alla invånare ökar i de områden där
            skjutningarna förekommer och kan liknas vid ett krigstillstånd.
            Det är nu hög tid att regeringen tar ett helhetsgrepp på problematiken
            med utgångspunkt i forskning och beprövad erfarenhet i syfte att
            minska förekomsten av skjutningar, dödligt våld och gängkriminalitet.
            Alla berörda aktörer och myndigheter som polis, kriminalvård,
            Brottsförebyggande rådet, socialtjänst, skola, civilsamhällets
            organisationer, relevanta forskare m.fl. behöver samlas i syfte
            att ta fram en konkret handlingsplan för att minska våldet och
            gängkriminaliteten. Vidare bör kommunernas, regionernas respektive
            statens ansvar och skyldigheter tydliggöras i arbetet.
          </p>
          <p xml:id="i-VjeQwLUhkWDVYD4KgJ5b33">
            Regeringen bör tillsätta en nationell haverikommission i syfte
            att minska skjut­ningar, dödligt våld och gängkriminalitet. Detta
            bör riksdagen ställa sig bakom och ge regeringen till känna.
          </p>
          <head xml:id="i-43dLMkNrFBbP3NL7AnyxPT" type="h2">
            4.2 Förebyggande arbete med målgruppen unga män
          </head>
          <p xml:id="i-F7WP2ERxWz5xHv18CBQb9W">
            Det finns många förklaringsmodeller kring varför personer blir
            gängkriminella eller radikaliseras till våldsbejakande miljöer.
            En radikalisering sker i en kontext där många olika komponenter
            spelar in. Radikaliseringen bör ses inom en socialpolitisk ram,
            där social osäkerhet, arbetslöshet, otrygghet, skola och hopplöshet
            inför framtiden spelar sin roll. Detsamma gäller deltagandet i
            gängkriminella grupperingar. Det är framför allt män under 25
            år som dras till gängkriminalitet och extrema värderingar och
            som radikaliseras. Det är i miljöer som hyllar den aggressiva
            maskuliniteten som detta sker. Män som hyllar krig, blod och våld
            och som ser kvinnor som underlägsna varelser. Detta är en nidbild
            av maskulinitet, dragen till sin yttersta spets. Därför behöver
            problematiken med våldsamt beteende, extremism och radikalisering
            också förstås och angripas utifrån de existerande stereotypa och
            destruktiva könsroller som finns och som framhålls, förstärks
            och reproduceras av de våldsbejakande grupperna. Män är över­representerade
            bland våldsbejakande grupper men det finns även kvinnor som med­verkar.
            Olika våldsbejakande miljöer kan ha behov av olika former av förebyggande
            åtgärder och måste vara anpassade till lokala förhållanden. Ungefär
            var tredje ensam­agerande gärningsman är socialt isolerad, och
            metoder för att upptäcka riskbeteende som TRAP-18
            <ref target="i-TrH4LQyWjWHCuujRrnPQNm">
              [4]
            </ref>
          </p>
          <p xml:id="i-AVt5tDm1rLhd7AYJGXeAMi">
            Regeringen bör ge lämplig aktör i uppdrag att ta fram en åtgärdsplan
            för att arbeta med unga män i syfte att förebygga gängkriminalitet
            och våldsbejakande extremism. Detta bör riksdagen ställa sig bakom
            och ge regeringen till känna.
          </p>
          <head xml:id="i-8UQetfqrSMX6CXFeiCBe1Y" type="h2">
            4.3 Sprid polisens projekt ”Sluta skjut” till hela landet
          </head>
          <p xml:id="i-6yx5iuRZ7DfFE2bRHKpYti">
            ”Sluta skjut” är ett samarbete mellan polisen, Kriminalvården,
            Malmö stad och engage­rade medborgare för att förebygga skjutningar
            och göra det lättare att få rätt stöd för den som vill bort från
            ett våldsamt liv. Strategin bygger på en beprövad amerikansk modell,
            GVI (gruppvåldsintervention), som visat goda resultat i våldsutsatta
            städer i USA. Strategin togs fram i USA i början av 1990-talet
            av David Kennedy och National Network For Safe Communities vid
            John Jay College. GVI har upprepade gånger visat att våldet kan
            minska dramatiskt när medborgare, polis, kriminalvård och socialarbetare
            går ihop för att arbeta direkt med den lilla men aktiva del av
            samhället som ägnar sig åt våld och kriminalitet i grupper. Kortfattat
            handlar det om att bryta den gruppdynamik som fostrar ett våldsamt
            beteende och ersätta den med en gruppdynamik som ser och förstår
            de många negativa konsekvenserna som följer en våldsakt, och fördelarna
            med att upphöra med våldet. Strategin handlar om ett välkoordinerat
            samarbete, ett bättre nyttjande av existerande resurser och sättet
            att kommunicera ut arbetet till grupper och deltagare. Även om
            lösningen låter enkel så kan det vara svårt att vara den som lägger
            ifrån sig vapnet först, även om personen kanske vill. GVI:s strategier
            är utformade för att underlätta för de som är inblandade i skjutningar
            att upphöra med dem.
          </p>
          <p xml:id="i-UHWpYs4KiKr5Wt8qXxdLxt">
            En central del av GVI är en s.k. call-in. En call-in är ett möte
            mellan gruppmed­lemmar och de aktörer som gemensamt jobbar med
            strategin, dvs. polis, socialtjänst, kriminalvård och representanter
            från samhället som grupperna respekterar och lyssnar på. Syftet
            med en call-in är att informera medlemmarna om de konsekvenser
            som drabbar hela gruppen om en person skjuter någon annan, att
            etablera ett tydligt budskap från alla delar av samhället att
            våld inte är accepterat, erbjuda en väg ut från ett liv i våld
            med hedern i behåll och där stöd finns för den som vill hitta
            en hederlig väg in i samhället igen. De som kallas till en call-in
            är personer som redan är i kontakt med kriminalvården, som en
            del av deras villkorliga frigivning eller skyddstillsyn. De som
            deltar i en call-in ska sedan sprida budskapet vidare.
          </p>
          <p xml:id="i-9kzC8fWJNfMnu43kxhTESk">
            Regeringen bör ge Polismyndigheten och Kriminalvården i uppdrag
            att ta fram en plan för att sprida ”Sluta skjut” till hela landet.
            Detta bör riksdagen ställa sig bakom och ge regeringen till känna.
          </p>
          <head xml:id="i-67r9H144biFERA4HgXi7Qk" type="h2">
            4.4 Satsa på förebyggande arbete
          </head>
          <p xml:id="i-6AsDVCxuKdJSBNHjeUF7ku">
            Vänsterpartiet anser att kriminalitet och radikalisering i första
            hand ska hanteras som en socialpolitisk fråga i stället för en
            säkerhetspolitisk. Det är också avgörande att vårt samhälle förmår
            hantera antidemokratiska krafter och rörelser. Vår uppfattning
            är att dagens utbildningssystem, de ökade klyftorna i samhället,
            nedmonteringen av de sociala skyddsnäten, arbetslöshet och en
            ökad segregation leder till att en del personer blir diskriminerade
            och hamnar utanför samhället. Denna utveckling leder i sin tur
            till en ökad rekryteringsbas för bl.a. gängkriminalitet och våldsbejakande
            extremism. Vi vill därför se politiska initiativ och lagstiftning
            som framför allt stärker kommuners, civil­samhällets och andra
            aktörers förebyggande arbete, snarare än en ensidig fokusering
            på rättspolitiken och straffrättsliga aspekter. När samhället
            lämnar vissa orter eller stads­delar kan de kriminella, våldsbejakande
            krafterna slå rot. Sådana krafter har betydligt svårare att agera
            i ett lokalsamhälle där det finns en närvarande områdespolis som
            har invånarnas förtroende, mötesplatser i form av folkbibliotek,
            ett aktivt civil­samhälle och fritidsgårdar, samhällsinstitutioner
            i form av socialkontor, försäkrings­kassa och arbetsförmedling
            samt förskolor och skolor där personalen har resurser och tid
            att se varje barn. Ett samhälle där människor trivs och har framtidstro.
            Förebyggande åtgärder, ett starkt välfärdssamhälle, skola och
            möjligheten att få ett arbete, en god tillgång till kultur och
            fritidsverksamhet, fungerande sjukvård och andra saker som ger
            goda framtidsutsikter till ett bra liv är grundförutsättningar
            för att motverka extremism. Det förebyggande arbetet mot gängkriminalitet
            och våldsbejakande extremism måste bygga på en genomarbetad samhällsanalys
            och effektiva åtgärder. Dessvärre har tidigare åtgä­rder ofta
            saknat systemtänkande, varit fragmentariska, kortsiktiga och för
            fokuserade på enskilda individer i stället för på området. För
            att kunna vända den negativa utveck­lingen i områden som särskilt
            drabbats av kriminalitet måste åtgärderna utgå från ett systemändrande
            perspektiv.
            <ref target="i-E4ThTLCWPaNK5pAn8PuCr4">
              [5]
            </ref>
          </p>
          <head xml:id="i-PPQ5Q8F9t3Wi6FqCM1pLHB" type="h2">
            4.5 Kunskapslyft för lärare i medie- och informationskunskap
            (MIK)
          </head>
          <p xml:id="i-vn55nawaPFWUibZ5k2Zgg">
            I det samtida informationssamhället har internet i allt större
            utsträckning kommit att bli ett av flera verktyg för att sprida
            antidemokratiska budskap med syfte att rekrytera nya medlemmar.
            Detta faktum ställer stora krav på förmågan och viljan att kritiskt
            förhålla sig till information och ibland hårt vinklade budskap
            som förmedlas inom såväl tradit­ionella som digitala medier. För
            att lärare ska ha möjlighet att bemöta faktaresistens och argumentera
            med elever vars åsikter influeras av framför allt alternativa
            media och fake news krävs kompetenshöjande åtgärder. Det arbetet
            handlar om något mycket mer än vanlig källkritik. Rasistiska och
            sexistiska budskap har en stor spridning på nätet och för många
            unga är hat via nätet vardag i dag. De utsätts, ser andra utsättas
            och utsätter själva andra. De möter kränkningar, hot och trakasserier
            i bloggar, kommentarsfält och sociala medier. Det är generellt
            svårt för människor att se skillnad på falska och sanna påståenden.
            De falska nyheter som sprids mest på nätet ser ofta trovärdiga
            ut. Så pass trovärdiga att de kan lura rutinerade journalister,
            politiker och experter som borde veta bättre. Stora delar av radikaliseringsprocesserna
            av enskilda personer och grupper sker via olika chattforum och
            dolda webbplatser. Darknet och deepweb används flitigt för att
            sprida antidemokratiska och våldsamma budskap.
          </p>
          <p xml:id="i-Q1tmEZyYxb5MssvgPRTQD">
            Enligt Medieutredningen behövs en nationell MIK-reform för att
            utveckla medbor­garnas medvetenhet och förståelse för medieteknik,
            medielogik och hur deras egen medieanvändning i livets mikropauser
            har potentialen att påverka såväl dem själva som andra. ”Detta
            är omistliga kunskaper i en era då allt och alla kan betecknas
            som medier. Om den bristande kompetens som identifierats inte
            åtgärdas kan detta inte bara hämma utvecklingen utan även utgöra
            ett allvarligt hot mot demokratin. Ur demokratiperspektiv och
            för Sverige som kunskapsnation är det av yttersta vikt att alla
            medborgare inklu­deras, att fördjupad förståelse för och färdigheter
            i digital teknik, medier och informa­tion inte bara kommer vissa
            grupper till del.” Statens medieråds bedömning, vilken Vänsterpartiet
            delar, är att det i nuläget endast är genom skolan som alla barn
            och unga kan nås av en fullgod MIK-undervisning. Det finns goda
            exempel på lokal och regional nivå, men dessa saknar resurser
            att nå alla på en nationell nivå. Vi vill därför börja med att
            ge lärare ett kunskapslyft i medie- och informationskunskap. Kunskapslyftet
            kan t.ex. ske genom en utveckling av pågående arbete som ”MIK
            för mig”, ett digitalt utbildningsmaterial i medie- och informationskunnighet
            som vänder sig till skolor, skolbibliotek och folkbibliotek. Syftet
            med materialet är att utbilda elever och vuxna som finns och agerar
            i ungas närhet. Utbildningsmaterialet tillhandahålls av Statens
            medieråd. På uppdrag av regeringen driver Statens medieråd även
            No Hate Speech Movement, en kampanj som bl.a. genomförs i syfte
            att höja kunskapen om rasism och liknande former av fientlighet
            på internet bland barn och unga. Inom kampanjen tar Statens medieråd
            fram informationsmaterial och pedagogiska verktyg. För att nå
            målgruppen barn och unga arbetar myndigheten främst via vidareförmedlare
            som nära-barn-professionella och andra vuxna i barns och ungas
            närhet. Vi ser att Utbildnings­radion också spelar en viktig roll
            för ökad medie- och informationskunnighet hos både elever och
            vuxna.
          </p>
          <p xml:id="i-BR1jNSQGY9PLPfdUzaQ917">
            Regeringen bör ge Statens medieråd i uppdrag att inrätta ett
            kunskapslyft för lärare i medie- och informationskunskap. Detta
            bör riksdagen ställa sig bakom och ge reger­ingen till känna.
          </p>
          <head xml:id="i-JEzR7qqpM7iprb2B1NUNzb" type="h2">
            4.6 Inrätta lokala sociala insatsgrupper
          </head>
          <p xml:id="i-3g5CcEqz4vzBCGeA6CbJ8w">
            Brottsförebyggande arbete syftar till att systematiskt och kunskapsbaserat
            arbeta mot brottslighetens orsaker och att begränsa möjligheterna
            att begå brott. Brottsförebyg­gande arbete måste ske i nära samverkan
            mellan statliga myndigheter, kommuner, frivilligorganisationer,
            föreningar och trossamfund, framför allt på lokal nivå. Med sin
            unika kunskap om brottsligheten och dess utveckling inom ett visst
            geografiskt område kan t.ex. Polismyndigheten och Säkerhetspolisen
            bidra med relevant information vid framtagandet av lokala problembilder
            som kan guida och styra såväl det lokala brotts­förebyggande arbetet
            som det lokala arbetet för att motverka gängkriminalitet och våldsbejakande
            extremism. Polismyndighetens rapport Kriminell påverkan i lokal­samhället
            – En lägesbild för utvecklingen i utsatta områden (2019) visar
            att det är totalt 60 områden som bedöms ha en kriminell påverkan
            i lokalsamhället av sådan allvarlig­hetsgrad att de bör inkluderas
            i den nationella lägesbilden. Sammantaget är den generella bedömningen
            att situationen utvecklats i rätt riktning, även om det skett
            försämringar i några områden. Polisen gör bedömningen att arbetet
            med att minimera den kriminella påverkan i lokalsamhället kommer
            att behöva fortsätta under en längre tid. Situationen för de som
            bor och arbetar i de utsatta områdena är fortfarande väsentligt
            påverkad och kräver fortsatt krafttag från olika samhällsfunktioner.
            Det finns utmaningar för det enskilda lokalpolisområdet att hantera
            den omfattande problematik som finns i utsatta områden och det
            är svårt för lokalpolisen att på egen hand få bukt med situationen.
          </p>
          <p xml:id="i-KoPPBkSdAJUqvyPSC63LZ6">
            Förebyggande åtgärder på lokal nivå är nödvändiga eftersom det
            är där som krimi­nella gäng och våldsbejakande extremistgrupper
            verkar. För att det brottsförebyggande arbetet ska vara effektivt
            och framgångsrikt krävs att samtliga relevanta aktörer på lokal
            nivå samverkar både när det gäller definitionen av problemet,
            i framtagandet av en handlingsplan mot problemet och i genomförandet
            av de åtgärder som följer av den. På så sätt skapas förutsättningar
            för statliga myndigheter, kommunala verksamheter och det civila
            samhällets organisationer, inklusive trossamfund, att utifrån
            ett helhetsperspektiv kunna arbeta målinriktat tillsammans. Vänsterpartiet
            anser att det förebyggande arbetet utöver generella välfärdssatsningar
            bör bestå i samordnade insatser mellan aktörer på både nationell,
            regional och lokal nivå samt givetvis även engagera och inkludera
            civilsamhällesaktörer, skolan och fritidsverksamheter, trossamfund
            och i lämpliga fall delar av näringslivet. Arbetet behöver vara
            långsiktigt och strukturerat. Det är även viktigt att fritidsledare,
            lärare, personal inom socialtjänsten och polisen har kunskap om
            gängkriminalitet och våldsbejakande extremism för att tidigt kunna
            upptäcka och fånga upp barn och ungdomar som ligger i riskzonen
            för att dras in i sådana grupperingar.
          </p>
          <p xml:id="i-KKPFdGqESCE7BpgbDuDmFP">
            Regeringen bör ta initiativ till att inrätta lokala sociala insatsgrupper
            i syfte att minska skjutningar, dödligt våld och gängkriminalitet.
            Detta bör riksdagen ställa sig bakom och ge regeringen till känna.
          </p>
          <p xml:id="i-VHHcAQHSY7hYXh21QKQFDr">
            Regeringen bör ge lämplig aktör, förslagsvis Brottsförebyggande
            rådet, i uppdrag att ta fram riktlinjer för konkreta förebyggande
            insatser på lokal nivå i nära samarbete med den nationella haverikommissionen
            och vid behov bistå med hjälp och vägledning för att arbetet i
            de lokala sociala insatsgrupperna ska komma igång. Detta bör riksdagen
            ställa sig bakom och ge regeringen till känna.
          </p>
          <head xml:id="i-XKdwTixay7UH4E3LdJaPM2" type="h2">
            4.7 Samordning mellan kommuner och myndigheter
          </head>
          <p xml:id="i-NYm7D2vDBr8voGp4bYBQD5">
            Det är av stor vikt att samarbetet och informationsutbytet mellan
            kommuner och myndigheter är välfungerande för att tidigt hitta
            personer som ligger i riskzonen för att dras till gängkriminella
            eller våldsbejakande miljöer. Ingen ska ramla mellan stolarna
            p.g.a. byråkrati. Att samla den breda, men ibland spretiga, kunskap
            som myndigheter och kommuner kan besitta om en enskild person
            till en samlad helhet är prioriterat för att förhindra radikalisering.
            Samtidigt är det viktigt att bibehålla och upprätthålla hög rättssäkerhet
            i förfarandet och värna skyddet för den personliga integriteten.
          </p>
          <p xml:id="i-BvGifa3yGVXdHwSscg1wjN">
            Regeringen bör ta initiativ till en översyn av relevant lagstiftning
            och regleringsbrev till berörda myndigheter i syfte att öka förutsättningarna
            för bättre samordning för att tidigt hitta personer som ligger
            i riskzonen för att dras till gängkriminella eller vålds­bejakande
            miljöer samtidigt som skyddet för den personliga integriteten
            värnas. Detta bör riksdagen ställa sig bakom och ge regeringen
            till känna.
          </p>
          <head xml:id="i-3sZfiCNy6s9NshSrrdi6DT" type="h2">
            4.8 Krafttag mot illegala vapen, illegal ammunition och narkotika
          </head>
          <p xml:id="i-NTnuWwE1q4y2mJ9Kmb5dw">
            En rapport
            <ref target="i-T2sqo5QzCroVmzEVPB54pD">
              [6]
            </ref>
          </p>
          <p xml:id="i-4kh9mhANX8Rs2cZ24U3qu6">
            Genom återkommande amnestier för illegala vapen och ammunition
            är det möjligt att minska andelen vapen i samhället. Vapenamnesti
            innebär att vem som helst kan lämna in skjutvapen och ammunition
            anonymt till polisen och slippa rättsliga påföljder. Syftet är
            att reducera antalet illegala vapen i samhället och på så sätt
            minska antalet vapenbrott. Eftersom sprängämnen inte omfattas
            av vapenlagen krävs särskilda amnestier för explosiva varor. Under
            den senaste vapenamnestin våren 2018 fick polisen in 12 000 vapen.
            De flesta lämnades in i storstadsregionerna och enstaka vapen
            kan kopplas till den kriminella miljön. Den första amnestin för
            explosiva varor hölls under hösten 2018. Även om de sprängmedel
            som lämnades in inte i önskad omfattning kom från kriminella gäng
            vid detta tillfälle så bör åtgärden upprepas. I samband med att
            återkommande vapenamnestier införs bör även anhöriga få stöd från
            myndigheterna att våga anmäla närstående som har olagliga vapen.
          </p>
          <p xml:id="i-K1dNzu7U9CQXFMSGhnQczN">
            Vänsterpartiet är generellt sett kritiskt till höjda straff och
            ökad kriminalisering. När det gäller just vapenlagstiftningen
            har Vänsterpartiet haft en delvis annorlunda inställ­ning och
            sett positivt på att skärpa vapenlagstiftningen (exempelvis genom
            att höja straffminimum för grovt vapenbrott) för att hindra förekomsten
            och användningen av illegala vapen i Sverige. Vi har även i våra
            tidigare budgetmotioner anslagit mer resurser till tullen för
            att öka kontrollerna och få större möjligheter att beslagta vapen
            som smugglas in illegalt. Den här typen av åtgärder måste dock
            alltid kombineras med sociala insatser och andra åtgärder för
            att förebygga brott. Nyligen presenterades en utredning som bl.a.
            föreslår att fler vapenbrott ska bedömas som grova och synnerligen
            grova och att Tullverkets befogenheter utökas så att försändelser
            som antas innehålla vapen eller explosiva varor, t.ex. handgranater,
            kan stoppas.
            <ref target="i-YTEuCHwuXnjptLPmi6EtBX">
              [7]
            </ref>
          </p>
          <p xml:id="i-EGhraEWjs8tphreEEaYRAh">
            För att förhindra införsel av vapen och narkotika måste staten,
            förutom att öka Tullverkets resurser, satsa på hela rättsväsendet,
            från polis, åklagare och domstol till kriminalvård, för att grovt
            kriminella ska kunna lagföras snabbare. Vidare måste sam­verkan
            mellan Polismyndigheten, Skatteverket och Kronofogden stärkas.
            Detta för att snabbare kunna lagföra grovt kriminella även när
            de inte kan knytas till rena våldsbrott eftersom företag ofta
            används som brottsverktyg. På så sätt försvåras deras möjligheter
            att slippa undan att betala skatt och försörja sig på brott. En
            sådan samverkan mellan myndigheterna bör ingå i en strategi mot
            ekonomisk brottslighet som vi föreslagit bl.a. i vår följdmotion
            med anledning av regeringens proposition 2018/19:164 Skärpta straff­rättsliga
            sanktioner mot företag.
          </p>
          <p xml:id="i-XdffxCxBxYwD8pX3fdTP5c">
            Regeringen bör ta initiativ till regelbundet återkommande vapenamnestier
            i syfte att få människor att lämna in illegala vapen, ammunition
            och explosiva varor. Detta bör riksdagen ställa sig bakom och
            ge regeringen till känna.
          </p>
          <p xml:id="i-ADz1EHvnCeHt781kvKtDQt">
            Så länge det finns efterfrågan på narkotika kommer det att finnas
            en marknad som leder till kriminalitet, våld och konflikter mellan
            olika gäng. En analys av Brå
            <ref target="i-NgoKHFPyodKipLkT46FBuu">
              [8]
            </ref>
          </p>
          <head xml:id="i-BzHpkcYPrVogecAgjL8VUD" type="h2">
            4.9 Avhopparverksamhet
          </head>
          <p xml:id="i-T9TdD1Wk3h9a5oEsaKxNet">
            Den person som väljer att lämna en kriminell miljö löper stor
            risk att bli hotad och utsatt för våld av andra från samma miljö.
            Det är därför centralt att det finns en fungerande avhopparverksamhet
            den dagen då en person bestämmer sig för att ta steget och lämna
            ett kriminellt gäng eller en våldsbejakande miljö. När någon hoppar
            av från ett krimi­nellt gäng krävs inte bara en skyddad identitet.
            Både försörjning, arbete och bostad måste finnas för att avhoppet
            ska bli långvarigt och personen inte ska återfalla i krimina­litet.
            <ref target="i-7WqU6KWjPFUgV52rBrVeTn">
              [9]
            </ref>
          </p>
          <p xml:id="i-QjhU7149EC2ToZjMpqx2Qr">
            Av regeringens brottsförebyggande program Tillsammans mot brott
            som presente­rades 2017 framgår att regeringen ska verka för att
            det utvecklas insatser för att indivi­der ska kunna lämna kriminella
            eller extremistiska grupperingar. Enligt regerings­förklaringen
            den 21 januari 2019 avser regeringen att införa ett nationellt
            exitprogram. Vänsterpartiet välkomnar detta arbete. Den nationella
            samordnaren mot våldsbejakande extremism avslutade sitt uppdrag
            i januari 2018 då Center mot våldsbejakande extremism (CVE) inrättades
            inom Brottsförebyggande rådet. I syfte att stärka avhoppar­verksamheten
            till dess att regeringens exitprogram är på plats vill vi se en
            översyn av hur kommunernas arbete med avhopparverksamhet har utvecklats
            efter avvecklingen av den nationella samordnaren och inrättandet
            av CVE.
          </p>
          <p xml:id="i-8aAsxTo8KKmeZtAiK2nYQZ">
            Regeringen bör ta initiativ till en översyn av kommunernas avhopparverksamhet.
            Detta bör riksdagen ställa sig bakom och ge regeringen till känna.
          </p>
          <head xml:id="i-G8SY9FzGrfJXXH6nP7LPAA" type="h2">
            4.10 Återfallsförebyggande arbete och inslussning
          </head>
          <p xml:id="i-Vz2FvNF6uEmSJjabznUnRU">
            För att den som avtjänat sitt straff inte ska återfalla i kriminalitet
            krävs en fungerande inslussning i samhället. I dag fungerar detta
            inte alltid så bra. Samverkan mellan den statliga nivån och den
            regionala och kommunala (socialtjänsten) varierar beroende på
            region och kommun.
          </p>
          <p xml:id="i-BDUacQUgBbAddWQ8GJ4aE1">
            Regeringen har tillsammans med Vänsterpartiet under tidigare
            mandatperiod avsatt medel i budgetpropositionerna till Kriminalvården
            för att bl.a. stärka det återfallsföre­byggande arbetet. Regeringen
            har gett Kriminalvården i uppdrag att starta en för­söksverksamhet
            med inslussningsprogram. Programmet ska höja effektiviteten i
            det återfallsförebyggande arbetet och pågå t.o.m. juni år 2020.
          </p>
          <p xml:id="i-Wp5fVfGvuzAptBsFRJZcEq">
            Inslussningsarbetet ska prövas i en försöksverksamhet. Frivilliga
            kommuner, varav ett antal med s.k. socialt utsatta områden, ska
            delta i försöksverksamheten. Intagna i fängelse som vill sluta
            begå brott ska erbjudas att delta i ett inslussningsprogram under
            tiden som de står under övervakning efter villkorlig frigivning.
          </p>
          <p xml:id="i-RQQYVtY2gjPKjG9GUWTX3T">
            Vänsterpartiet anser att inslussningsprogrammet är en bra början
            men att det finns
          </p>
          <p xml:id="i-CnkFSLxkxv2VAAwtE9szjm">
            behov av att ytterligare utveckla det återfallsförebyggande arbetet.
            Läs mer om våra förslag i motion 2019/20:150 En modern kriminalvård.
          </p>
        </div>
        <div type="motSignatures">
          <list>
            <item xml:id="i-GsDucAoZxT7gx6A7fMnyNK" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-XrBQJJvHRCaMKtQutRDgyn" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-NSGA28kiHzFS8dEkpEtf5y" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-WuLDTvVfE8Aw2A1kPuP76P" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-CCYqtroAcpB9gMHEHt4W3L" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-6FB4oGA8TYjioV4iVNuMve" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-BfLUSrCwwobatmopHpsTLy" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
          </list>
        </div>
        <div type="motNotes">
          <noteGrp>
            <note xml:id="i-PaPtUFEUysbRhnSZbcxeeL">
              [1] Institutet för framtidsstudier, Våldsbejakande extremism
              och organiserad brottslighet i Sverige, Forskningsrapport 2018:4.
            </note>
            <note xml:id="i-C8PSVpzM2yADTCcBX5TKLv">
              [2] Se t.ex. Felipe Estrada, professor i kriminologi, Stockholms
              universitet, m.fl.
            </note>
            <note xml:id="i-PKySKyX3W7m9z9NbyAzZxt">
              [3] Rinkebymiljarden. En riktigt bra affär, Nilsson Lundmark
              Eva och Nilsson Ingvar, 2017.
            </note>
            <note xml:id="i-TrH4LQyWjWHCuujRrnPQNm">
              [4] TRAP-18 Terrorist Radicalization Assessment Protocol.
            </note>
            <note xml:id="i-E4ThTLCWPaNK5pAn8PuCr4">
              [5] Rinkebymiljarden. En riktigt bra affär, Nilsson Lundmark
              Eva och Nilsson Ingvar, 2017.
            </note>
            <note xml:id="i-T2sqo5QzCroVmzEVPB54pD">
              [6] Brottsförebyggande rådet, Skjutningar i kriminella miljöer,
              Rapport 2019:3.
            </note>
            <note xml:id="i-YTEuCHwuXnjptLPmi6EtBX">
              [7] En strängare syn på vapenbrott och smuggling av vapen och
              explosiva varor, Ds 2019:14.
            </note>
            <note xml:id="i-NgoKHFPyodKipLkT46FBuu">
              [8] Brottsförebyggande rådet, Narkotikaanvändning och misstankar
              om eget bruk bland ungdomar i Stockholm, Kortanalys 2/2018.
            </note>
            <note xml:id="i-7WqU6KWjPFUgV52rBrVeTn">
              [9] Rinkebymiljarden. En riktigt bra affär, Nilsson Lundmark
              Eva och Nilsson Ingvar, 2017.
            </note>
          </noteGrp>
        </div>
      </div>
    </body>
  </text>
</TEI>
