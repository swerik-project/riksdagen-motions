<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-00125">
  <teiHeader>
    <fileDesc>
      <titleStmt>
        <title>Dubbelspåret mellan Falun och Borlänge</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:125 av Jan Lindholm (MP)</title>
          <idno type="rdwebb">H202125</idno>
          <rs type="number">125</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H202125/text</ref>
          <ref type="dokument_url_html">http://data.riksdagen.se/dokument/H202125</ref>
          <ref type="dokumentstatus_url_xml">http://data.riksdagen.se/dokumentstatus/H202125</ref>
          <ref type="docx">http://data.riksdagen.se/fil/7D8F8E72-842C-41A2-AD16-44E4440500B1</ref>
          <ref type="pdf">http://data.riksdagen.se/fil/B38D6476-F770-4C87-BAFB-95F3D749BA0F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-692ixfKDugPc88W8rjp9DL" type="signed"/>
        <correspContext corresp="i-692ixfKDugPc88W8rjp9DL">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-ApNBs1X5T39KC4gmnDc5Uv" type="submitted">
          <date when="2014-10-29"/>
          <time when="12:45:08"/>
        </correspAction>
        <correspAction xml:id="i-JE3QVGJyV1tCSwo7uzTCfa" type="reviewed">
          <date when="2014-10-29"/>
          <time when="13:56:04"/>
        </correspAction>
        <correspAction xml:id="i-MGrDE4p11iBfJMSmntjjeL" type="referred">
          <date when="2014-11-12"/>
        </correspAction>
        <correspAction xml:id="i-7aLJupcrGDgtFTyjeFbJov" type="assigned">
          <date when="2016-10-04"/>
          <time when="22:39:44"/>
        </correspAction>
        <correspContext corresp="i-7aLJupcrGDgtFTyjeFbJov">
          <ref type="assignedTo">Trafikutskottet</ref>
        </correspContext>
        <correspAction xml:id="i-Bk88FY1GpDYRKvGsgYXHfH" type="behandlas_i"/>
        <correspContext corresp="i-Bk88FY1GpDYRKvGsgYXHfH">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DKEWL6KTqFozxqPdLvjoeU" type="motHeader">
        <div xml:id="i-BWxx4M9fBmpaG8zh3CtRyD" type="motTitle">
          Motion till riksdagen 2014/15:125 av Jan Lindholm (MP) Dubbelspåret
          mellan Falun och Borlänge
        </div>
      </div>
      <div xml:id="i-Dz2QYJn6dQt25L3837Sh3i" type="motBody">
        <div xml:id="i-PpYcePxCT5KVgPgDhP2d87" type="motProposal" subtype="förslag">
          <head xml:id="i-8F6uJrJvwbm4ADEq2ys1it">
            Förslag till riksdagsbeslut
          </head>
          <list xml:id="i-P3aZtWMwCuj3fu4tzs4XAX" style="ol">
            <item xml:id="i-BhoymZpe451zZmjrHvHW7r">
              Riksdagen tillkännager för regeringen som sin mening vad som
              anförs i motionen om behovet att ge det planerade dubbelspåret
              mellan Falun och Borlänge hög prioritet.
            </item>
          </list>
        </div>
        <div xml:id="i-3uSaKLp81vYiTZ9gURymvY" type="motContent">
          <head xml:id="i-AYMKC8xY1RjjWUD9XD1Ab9" type="h1">
            Tidigare behandling
          </head>
          <p xml:id="i-RqMyYXJpDJpm3sPL9oJRov">
            Trafikutskottet har avstyrkt ett mycket snarlikt förslag ett
            flertal gånger och riksdagen har varje gång följt utskottet. Motiveringen
            till avslagen är likartad varje år. Det handlar om hänvisningar
            till den beredningsprocess som ständigt tycks pågå. Samtidigt
            säger utskottet inte rakt av nej till mitt förslag, vilket ändå
            känns uppmuntrande.
          </p>
          <head xml:id="i-72XGbJ4EeZRh5TGMKYvCy8" type="h1">
            Bakgrund
          </head>
          <p xml:id="i-JTt2UMC5i73CQCiboqqy6G">
            Många politiker i Stockholm tror att det är deras valkrets som
            försörjer Sverige. Inget kunde vara mer fel. Exportvärdet av en
            Stockholmares prestation är i genomsnitt nära noll om man jämför
            med den genomsnittlige masens och kullans exportvärde. Minst tio
            gånger mer än Stockholmaren är masen och kullan värd för landet
            sett i exportinkomst. Det spelar ingen roll hur många tjänster
            man köper av varandra i storstäderna eller hur stor fastighetsbubblan
            än blir, det ger inga slantar som duger för att betala de 49 procent
            av våra livsmedel som vi importerar – för det krävs exportinkomster.
          </p>
          <p xml:id="i-Uo8QxvEukckJM5Q4PZAt9s">
            Tyvärr har okunniga riksdagsledamöter från huvudstadsområdet
            inte insett denna verklighet. Politiken lider av den okunskapen.
            Argumentationen för den här aktuella järnvägssträckan är ett exempel
            på hur det kan gå när infrastruktursatsningar prioriteras fel.
          </p>
          <p xml:id="i-W5zmA6hzD9LMSz4MWq6xTR">
            Järnvägssträckan mellan Falun och Borlänge är cirka 21 kilometer
            lång och har minst två möjliga mötespunkter, Ornäs och Hinsnoret.
            Restiden för denna sträcka är enligt tidtabellen cirka 15 minuter.
            I praktiken inträffar detta inte så ofta, utan vanligare är att
            det tar 25 minuter för denna korta resa, ibland över 30 minuter.
            Orsakerna till detta är flera, men i huvudsak handlar det om två
            orsaker: hög trafikbelastning och en gammal bana.
          </p>
          <p xml:id="i-4x32K3gVwHEpnfEfxe3L6h">
            Järnvägssträckan är mycket gammal, en av de äldsta i landet,
            och följer sjön Runn, vilket gör den delvis mycket krokig men
            vacker. Kurvradierna är så snäva att man egentligen inte kan köra
            moderna tåg på dessa delar av sträckan. Det leder till stort slitage
            och höga kostnader för rullande materiel. Enligt de järnvägsstudier
            som tidigare presenterats skulle en rak sträckning kunna förkorta
            restiden till 7 minuter mellan Falun och Borlänge.
          </p>
          <p xml:id="i-WNbux4BghTARUTfDLjB9so">
            Enligt den ansvariga personen för banunderhållet på sträckan
            är det maximalt möjligt med 69 tågpassager per dygn mellan Falun
            och Borlänge. Då finns inget utrymme för löpande underhåll. Idag
            händer det trots denna begränsning att 71 tåg passerar sträckan
            varje dygn. Jag har letat i Banverkets trafikstatistik och hittar
            ingen annan delsträcka i landet där ett enkelspår sväljer så mycket
            trafik. Men det är också ovanligt med mötesplatser så tätt som
            på denna sträcka.
          </p>
          <p xml:id="i-2FfTH6gdzapVV2fS22rhHU">
            Godstrafiken är viktig för det svenska järnvägsnätet; det är
            den som betalar en stor del av bankostnaden. För oss i Dalarna
            är även pendlingen från Dalarna till Gävle, Uppsala, Stockholm,
            Västerås och Örebro av stor betydelse för vårt behov av en växande
            arbetsmarknad. Pendeln Gävle–Falun–Örebro är i det sammanhanget
            en livsnerv för många.
          </p>
          <p xml:id="i-CU7mZPmt9bogqVbmcsCnWi">
            En stor del av näringslivet norr om Dalälven är beroende av goda
            transporter till Göteborg. Volymerna av gods från såväl skogsindustrierna
            som många verkstadsindustrier kan förväntas växa. Även gods från
            öst har via Gävles hamn börjat hitta genvägen genom Sverige ut
            till Västerhavet. I Borlänge ligger inte utan anledning en av
            Sveriges största rangerbangårdar. Godsvolymerna liksom exportvärdet
            från Dalarna är mycket stort.
          </p>
          <p xml:id="i-G8WHbw57PskDKgfcFYk5Np">
            Sammantaget gör detta att man kan konstatera att ingen annanstans
            i landet är standarden för järnvägskommunikation i ett område
            med så stor befolkning som i Falun och Borlänge med omnejd så
            dålig. Normalt har man dubbelspår vid de trafikvolymer vi sedan
            länge överskrider. Ingen annan region i landet skulle acceptera
            så långa restider för så korta geografiska avstånd som det handlar
            om här. För hela sträckan Falun–Stockholm är detta den delsträcka
            där den överlägset största relativa tidsvinsten kan göras och
            planer på ett dubbelspår har funnits sedan 1980-talet.
          </p>
          <p xml:id="i-Xi37LeHi96q5vZTjeSSVRZ">
            Underhållsmedel har sparats på den befintliga banan, eftersom
            den ändå ska ersättas med en ny, har det sagts i många år. Det
            torde finnas minst 150 miljoner i sparat underhåll som kan användas
            för att påbörja ett nybygge. Detta vill dock inte Trafikverket
            kännas vid idag. Förstudier är gjorda och de flesta konflikterna
            är lösta i kommunernas gemensamma planarbeten. Det är hög tid
            att Dalarna får denna fråga löst. Även om den kanske är lika viktig
            för företag norr om Dalarna så är det vi som har det lokala perspektivet.
          </p>
          <p xml:id="i-HyB5EDxLbHqGm5fhgfkEAc">
            Det görs kontinuerligt insatser för att öka kapaciteten på sträckan
            Gävle–Falun–Hallsberg eftersom den är en pulsåder för stora godsvolymer.
            Flera längre mötessträckor har färdigställts, vilket ökat kapaciteten,
            men mer behövs. Det som tillkommer på delsträckan Falun–Borlänge
            utöver trafiken mellan Gävle och Hallsberg är möjligheten för
            resande från Falun att ha direkttåg till Stockholm. Det är den
            huvudsakliga orsaken till att just denna delsträcka har en högre
            belastning än resterande bandel. Timmertågen från Dalarna via
            Borlänge mot Gävle och alla de godsvolymer som skapas i Borlänge
            för vidare transport söderut balanserar varandra bättre på hela
            sträckan.
          </p>
          <p xml:id="i-L5v63Ew5e8kkSu19EKBYME">
            När Dalregementet i Falun avvecklades utlovades kompensatoriska
            statliga etableringar, men av det blev det inget. Tvärtom har
            Falun fortsatt att tappa statliga arbetstillfällen. Det svalnande
            intresset för de små högskolorna från den förra regeringens sida
            har även det satt sina spår. Förhoppningsvis kommer den nya regeringen
            att ändra på det. Politiker brukar påpeka att staten inte kan
            skapa jobb men väl se till att de grundläggande förutsättningarna
            för jobb finns på plats. Vi har inte sett mycket av den politiken
            för Dalarna. Den omtalade fastighetsskattereformen innebar exempelvis
            att många i Dalarnas periferi fick höjd skatt i stället för sänkt.
            Av tradition har människor genom århundradena arbetsvandrat till
            Stockholm och Mälardalen, särskilt när tiderna har varit svåra,
            och så är det än idag. Det är därför inte enbart den tunga industrins
            behov som måste tillfredsställas utan även den moderna människans
            behov av att kunna yrkespendla över stora avstånd.
          </p>
          <head xml:id="i-SkccMMT3APf1EV41B66FG2" type="h1">
            Förslag till åtgärder
          </head>
          <p xml:id="i-XpKJkQECsYuzLYJ6QVXNnZ">
            Mot denna bakgrund anser jag att riksdagen ska ge regeringen
            till känna att det är av yttersta vikt för näringslivets utveckling,
            såväl i Dalarna som norr om Dalarna, att regeringen ger Trafikverket
            ett tydligt uppdrag att så långt möjligt tidigarelägga alla insatser
            som bidrar till att öka kapaciteten för spårbunden trafik i och
            igenom Dalarna. Varje liten insats som kan göras för att påskynda
            projektet med en ny sträckning mellan Falun och Borlänge bör vara
            ytterst angeläget för regeringen.
          </p>
          <p xml:id="i-XTAV4VdCEvecsEbb3XXdpV">
            Mot bakgrund av det ovan anförda föreslås att riksdagen särskilt
            pekar ut dubbelspåret mellan Falun och Borlänge som ett projekt
            med hög prioritet när tillkommande medel för infrastruktursatsningar
            nu aviseras.
          </p>
        </div>
        <div xml:id="i-NURb7Xba5M7HnwsNp2hnZz" type="motSignatures">
          <list xml:id="i-CLSqAqVx9TtTpXmQnrDvG7">
            <item xml:id="i-N3jaJLYJ6tF1yMoJp5Rd7P" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
