<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00351">
  <teiHeader>
    <fileDesc>
      <titleStmt>
        <title>Utvidgat vårdnadsbidrag</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvidgat vårdnadsbidrag</title>
          <idno type="rdwebb">GX02Sf351</idno>
          <rs type="number">Sf351</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf351/text</ref>
          <ref type="dokument_url_html">http://data.riksdagen.se/dokument/GX02Sf351</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf351</ref>
          <ref type="doc">http://data.riksdagen.se/fil/FC1B9AB7-1358-49A4-8BD3-44ED16637794</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SyFE6QLjWDTSFPwXcrotUW" type="signed"/>
        <correspContext corresp="i-SyFE6QLjWDTSFPwXcrotUW">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-PjrGWsYRPjm4UfqckYAJon" type="numbering">
          <date when="2009-10-07"/>
        </correspAction>
        <correspAction xml:id="i-VV1gR1SV1VZV58CfaqHNpo" type="submission">
          <date when="2009-10-05"/>
        </correspAction>
        <correspAction xml:id="i-Bs2FDSwbKG9iR2Cefq5v25" type="transfer">
          <date when="2009-10-05"/>
        </correspAction>
        <correspAction xml:id="i-4qjWWUCPSCzb461MzJKWuZ" type="assigned"/>
        <correspContext corresp="i-4qjWWUCPSCzb461MzJKWuZ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8eSewigMBiXhUpPX1GUas6" type="motBody">
        <div xml:id="i-9AYHimfrWjBNnb3DEBeKcv" type="motProposal" subtype="förslag">
          <head xml:id="i-XMcD2PW4fXmyxFXUc2jaVL">
            Förslag till riksdagsbeslut
          </head>
          <list xml:id="i-9scdPsZsJB6CrhCjABee8b" style="ol">
            <item xml:id="i-3Na6T8HYonKJXtMoTmhKQs">
              Riksdagen tillkännager för regeringen som sin mening vad som
              anförs i motionen om att den lägre nivån för det kommunala vårdnadsbidraget
              på sikt bör höjas till 6 000 kr per månad och barn.
            </item>
            <item xml:id="i-SycRQEAyVAiVES3xXJjLmD">
              Riksdagen tillkännager för regeringen som sin mening vad som
              anförs i motionen om att det inte ska finnas någon övre gräns
              för hur mycket en enskild kommun kan betala i vårdnadsbidrag.
            </item>
          </list>
        </div>
        <div xml:id="i-G1Zjmyupx2Vz6Kqd9Ep2gD" type="motContent">
          <head xml:id="i-Gw5KqETmDYyV5u4gJscafP" type="h1">
            Motivering
          </head>
          <p xml:id="i-CxSopKmAfB2wjj99ckF6k8">
            Ett år efter att riksdag och regering gav Sveriges kommuner rätt
            att införa vårdnadsbidrag till småbarnsföräldrar hade närmare
            en tredjedel gjort det. I dag uppgår det kommunala vårdnadsbidraget
            till 3 000 kr per barn och månad skattefritt.
          </p>
          <p xml:id="i-Lceqf739oSa45isuf42mGH">
            Vårdnadsbidraget är en viktig och framåtblickande reform i det
            värderingsskifte som pågår i Sverige, bort från en förlegad syn
            på människor och familjer, mot ett Sverige byggt på mer självbestämmande
            och långsiktigt hållbara värden.
          </p>
          <p xml:id="i-MC4ZbFgTZYpf5QzLV57cyp">
            Staten kan inte ge människor mer frihet, däremot är det angeläget
            att staten nu lämnar tillbaka frihet som människor berövats genom
            gamla, maktfullkomliga och ideologiskt styrda beslut. Friheten
            att bestämma över sitt liv är något människan redan har, men som
            inte minst kollektivistiska idéer berövat dem.
          </p>
          <p xml:id="i-FY3NahZWvqwmUveaNA92vC">
            Vuxna människor som inom sig bär en bild av det goda livet och
            hur det förverkligas, vilket nästan alltid är i harmoni med det
            gemensamma bästa, ska inte detaljstyras och hindras av ideologiskt
            styrda och makthungriga politiker. Eftersom maktutövning är ett
            nollsummespel måste riksdag och regering om vi vill få ett starkare
            civilsamhälle, där inte minst familjerna är en viktig del se till
            att makt flyttas från staten till samhället, till enskilda människor,
            familjer osv.
          </p>
          <p xml:id="i-A2gywxnGTyYnoRStB9cGgA">
            För att detta ska kunna ske måste dels enskildas och familjers
            ekonomi stärkas, dels människor ges förutsättningar att själva
            utforma sina liv i ökande grad.
          </p>
          <p xml:id="i-BtKAvLDzZyQhbuLja77uk2">
            Den engelske författaren G K Chesterton har beskrivit att det
            ideal familjen står för i samhället är frihet frihet från statens
            intrång i det privata, frihet att i gemenskap med människor man
            älskar bygga ett gott liv tillsammans. Med sunda, starka och självständiga
            familjer minskar statens inflytande över individen.
          </p>
          <p xml:id="i-KohAAavDmDQKWkYerK7fe">
            Vårdnadsbidraget är den reform som genomförts under senare år
            som mer än någon annan sammanfattar dessa värden, och som långsiktigt
            kommer att spela en avgörande roll för ett tryggare och friare
            samhälle. Trygga barn till fria föräldrar formar en bättre framtid.
          </p>
          <p xml:id="i-3qnj3frxGxUMC1znrgy9mh">
            I det välfärdssamhälle vi står bakom finansieras självklart en
            del av familjernas barnomsorg via skattsedeln. Det gamla systemet
            innebar att alla betalade skatt, men att endast de som valde rätt
            utifrån vad regeringen definierade som ideologiskt riktigt fick
            ekonomisk hjälp med sin barnomsorg. Nu ger det offentliga bidrag
            till både förskolebarn och hemmabarn, och det är så det självklart
            ska vara.
          </p>
          <p xml:id="i-XZ8Sz75pV4RSoQ9B6CZhR2">
            Enligt riksdagens utredningstjänst uppgår det kommunala förskolebidraget
            för varje plats i förskolan till 144 624 kr per barn och år eller
            12 052 kr per månad (2007). En förälder som ska betala tillbaka
            detta bidrag via kommunalskatten måste enligt utredningstjänsten
            ha en årsinkomst på 710 600 kr, dvs. en månadslön på lite över
            57 000 kr. Är man två föräldrar krävs två månadslöner på lite
            över 28 500 kr. (En familj som har två barn i förskolan subventioneras
            med dubbelt förskolebidrag osv.)
          </p>
          <p xml:id="i-WeyrE9fMyjwWcRBxxu4jFv">
            Regeringen har nu kompletterat detta förskolebidrag med ett vårdnadsbidrag.
            Att vara förälder är en av de viktigaste uppgifterna som finns
            i ett samhälle, och föräldrar vet också vad som passar just deras
            barn bäst. Att arbeta hemma med att vårda och fostra sina barn
            är ett fullgott arbete som måste uppvärderas, och möjliggöras.
            Den lösning för detta vi har i dag är vårdnadsbidraget.
          </p>
          <p xml:id="i-GhhffY2wcjP6PiGdSBNDfH">
            För Kristdemokraterna är det viktigt att det finns ekonomisk
            möjlighet att välja båda alternativen: förskolan eller att själv
            ta hand om sitt barn. Det innebär frihet för fler att förverkliga
            sin bild av det goda livet.
          </p>
          <p xml:id="i-ETuMDW6rjKNp5k5x5oaBqU">
            Arbetslinjen som kan sägas stå för arbete och trygghet är en
            viktig princip i regeringens politik, men den kan inte vara allena
            rådande. Den måste kompletteras med en långsiktigt hållbar och
            frihetlig inriktning byggd på frihet och ansvar som bärande princip.
          </p>
          <p xml:id="i-2Y7vFuvJv6CTCGUXcExLLs">
            Utifrån dessa båda grundprinciper kan man ställa sig frågan om
            det är just småbarnsföräldrar som ska arbeta mest. Som jag ser
            det måste utgångspunkten i fråga om barnomsorg vara dels barnets
            bästa, dels föräldrarnas rätt att själva bestämma över sin tillvaro.
          </p>
          <p xml:id="i-DEZVpE9XMZn75ka1ZFERyG">
            I frihetlig anda är det därför angeläget att uttala en inriktning
            om att successivt bygga ut ersättningsnivån i vårdnadsbidraget.
            En första rimliga nivå att sträva emot vore att höja den lägre
            nivån för det kommunala vårdnadsbidraget till 6 000 kr per månad
            och barn. Samtidigt bör det inte finnas någon övre gräns för hur
            mycket en enskild kommun önskar betala i vårdnadsbidrag.
          </p>
        </div>
        <div xml:id="i-EPbPHAW7nTZzFoggYtDhri" type="motSignatures">
          <list xml:id="i-YLCsYWWGrnfQoWPVRBvQTL">
            <item xml:id="i-HNEZTyuSodLqrF3dUHAYR9" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
