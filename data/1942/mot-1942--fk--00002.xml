<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__2/mot_1942__fk__2-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 2. 7
          </p>
          <p>
            Nr 2.
          </p>
          <p>
            Av herr Berling, om höjda årliga gratifikationer åt vissa före
            detta verkstads- och banarbetare vid två av staten övertagna enskilda
            järnvägar.
          </p>
          <p>
            Den 1 juli 1938 övertog staten äganderätten till de s. k. Hälsingborgsbanorna
            och Landskrona—Lund—Trelleborgs järnvägar. Driften vid dessa järnvägar
            leddes liksom förvaltningen av ett särskilt statligt järnvägsbolag,
            som två år senare upplöstes, då de nyssnämnda järnvägarna inlemmades
            i statsbanenätet och ställdes direkt under kungl. järnvägsstyrelsen.
            Under de tvenne år, som det statliga järnvägsbolaget hade att
            svara för driften vid dessa järnvägar, entledigades från sina
            anställningar verkstads- och banarbetare allteftersom de passerade
            sextioårsgränsen och tillerkändes gratifikationer på trehundra
            kronor per år eller samma belopp, som de förutvarande enskilda
            järnvägsbola- gen tillerkänt arbetare av samma kategori. Det bör
            dock uppmärksammas, att de enskilda järnvägsbolagen läto sina
            verkstads- och banarbetare stanna kvar i sina sysselsättningar
            så länge krafterna stodo dem bi, och det kunde bli ända upp till
            sjuttioårsåldern och i något fall till ännu högre ålder. Det är
            därför otvivelaktigt, att dessa arbetare genom den tidiga avkopplingen
            från sina an- ställningar under det statliga järnvägsbolagets
            tid kommit i ett avsevärt för- sämrat ekonomiskt läge. Flera år
            innan de uppnått folkpensionsåldern, äro de hänvisade till att
            söka draga sig fram på trehundra kronor årligen, något som givetvis
            icke är möjligt utan stöd av anhöriga eller fattigvården. Man
            må icke förtycka dem, när de finna det underligt, att deras ekonomiska
            utkomstmöj- ligheter vid så tidiga år som sextio så allvarligt
            försämrats genom statens inträdande som arbetsgivare i stället
            för den förutvarande enskilde. Denna undran har gått över i bitterhet,
            när de samtidigt fått erfara, att verkstads- och banarbetare efter
            de ifrågavarande järnvägarnas inlemmande direkt i stats- banenätet
            — alltså efter den 1 juli 1940 — beviljats pensioner, som reglerats
            enligt bestämmelserna för de statliga ban- och byggnadsarbetarna
            och som upp- gå till avsevärt högre belopp än de ifrågavarande
            gratifikationerna. De kunna med sakliga skäl underkänna den gränsdragning,
            som man här velat göra mel- lan den tid, då järnvägarna ifråga
            drevos i den statliga bolagsformen, och tiden efter halvårsskiftet
            1940, då de ställdes under järnvägsstyrelsens ledning. Det bör
            också i sammanhanget beaktas, att en del av dessa gratifikationstagare
            ha varit anställda flera år än vissa av de pensionstagare som
            här erinrats om. Det är uppenbart, att ett missförhållande här
            påtalats, som snarast bör rättas till. Det kan inte bli fråga
            om någon större kostnadssumma för statsbanorna.
          </p>
          <pb facs="riksdagen-motions-pdf/data/1942/mot_1942__fk__2/mot_1942__fk__2-002.pdf"/>
          <p>
            8 Motioner i Första kammaren, Nr 2.
          </p>
          <p>
            De gamla, som det här är fråga om, kunna näppeligen uppgå till
            mera än ett tiotal, och då de inte sträcka sina anspråk längre
            än till de gratifikationer, som utgått till motsvarande arbetargrupp
            vid den nu statsägda Hälsingborgs—Häss- leholms järnväg eller
            åttahundrafemtio kronor per år, skulle den totala kost- nadssumman
            för statens järnvägar bli en ren obetydlighet. Höjningen per gratifikation
            skulle begränsa sig till femhundrafemtio kronor. Det bör i detta
            sammanhang framhållas, att några precedensfall inte före- ligga.
            Såvitt jag känner till, äro de här berörda järnvägarna de enda,
            som inte omedelbart vid statsförvärvet direkt tillförts statsbanenätet
            och ställts under järnvägsstyrelsens direktion. Med hänvisning
            till det anförda hemställer jag,
          </p>
          <p>
            att riksdagen ville besluta, att till en var av de i motionen
            åsyftade gratifikationstagarna vid före detta Landskrona— Hälsingborg—Eslövs
            och Landskrona—Lund-—Trelleborgs järn- vägar skola av trafikmedel
            utgå årliga gratifikationer med ett belopp av 850 kronor.
          </p>
          <p>
            Stockholm den 13 januari 1942.
          </p>
          <p>
            Edwin Berling.
          </p>
        </div>
      </div>
    </body>
  </text>
</TEI>
