<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00340">
  <teiHeader>
    <fileDesc>
      <titleStmt>
        <title>Nordiskt samarbete i en ny tid</title>
        <author corresp="i-Ev13DrJjHbo85jEmQ5EPLM">av Ewa Thalén Finné m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordiskt samarbete i en ny tid</title>
          <idno type="rdwebb">GW02U340</idno>
          <rs type="number">U340</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U340/text</ref>
          <ref type="dokument_url_html">http://data.riksdagen.se/dokument/GW02U340</ref>
          <ref type="dokumentstatus_url_xml">http://data.riksdagen.se/dokumentstatus/GW02U340</ref>
          <ref type="doc">http://data.riksdagen.se/fil/6C6B676F-FD0D-40A7-8EFF-AD30904EAC70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5fPgLTPxV4qBcHPwtPFZja" type="signed"/>
        <correspContext corresp="i-5fPgLTPxV4qBcHPwtPFZja">
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-9beYBFzEh8w1EjPQHXW3mC"/>
        </correspContext>
        <correspAction xml:id="i-WJ2b2HEMmffmapFeuPVCDz" type="numbering">
          <date when="2008-10-08"/>
        </correspAction>
        <correspAction xml:id="i-UEq8VERnV8asY8Euek4eYC" type="submission">
          <date when="2008-10-07"/>
        </correspAction>
        <correspAction xml:id="i-WUoDaqzPBxg3QGyBADs8cD" type="transfer">
          <date when="2008-10-06"/>
        </correspAction>
        <correspAction xml:id="i-7QSmeZuCKZ3dkibQd5vz9W" type="assigned"/>
        <correspContext corresp="i-7QSmeZuCKZ3dkibQd5vz9W">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9JNREGcwwiZiG1bUUQ492a">
            Förslag till riksdagsbeslut
          </head>
          <list style="ol">
            <item xml:id="i-TXunJDz36uaaZ8gczUVZ48">
              Riksdagen tillkännager för regeringen som sin mening vad som
              anförs i motionen om hur det nordiska samarbetet bör reformeras.
            </item>
            <item xml:id="i-3WmQzZ7mCgrYzUEwmftoht">
              Riksdagen begär att regeringen lägger fram förslag som innebär
              att Nordiska rådet läggs ned.
            </item>
          </list>
        </div>
        <div type="motContent">
          <head xml:id="i-EDPEz21hFB3Qywp4qWarpm" type="h1">
            Motivering
          </head>
          <p xml:id="i-9xhE8ncJiFdf4jZv1qS8Rr">
            Det nordiska samarbetet har utvecklats och förändrats de senaste
            50 åren. Järnridån har fallit. Sovjetunionens sönderfall har öppnat
            kontakterna med länder runt Östersjön, inte minst de baltiska
            staterna och Polen. Det tidigare Östtyskland är numera en del
            av Förbundsrepubliken Tyskland. Europeiska unionen har bildats.
            Tre av de nordiska länderna är medlemmar och nu har även våra
            grannländer Estland, Lettland, Litauen och Polen anslutit sig.
            Norge och Island har särskilda avtal med Europeiska unionen. Samarbetet
            inom och med Nato har utvecklats. Nya organisationer av olika
            slag som behandlar många frågor som berör de nordiska länderna
            har vuxit fram.
          </p>
          <p xml:id="i-JprfAh1PQnDgy3mrE4d9Ux">
            Nordiska rådet bildades 1952 som ett organ för samarbete mellan
            Nordens parlament och regeringar i frågor av gemensamt intresse.
            Ledamöterna är valda av respektive parlament samt utses av respektive
            regering. Nordiska rådet samlas i allmänhet till session en gång
            om året. Mellan sessionerna företräds det av ett presidium, som
            består av tio ledamöter och leds av en president. Sedan 1971 finns
            även Nordiska ministerrådet med uppgift att ansvara för samarbetet
            mellan de nordiska regeringarna och Nordiska rådet.
          </p>
          <p xml:id="i-7pNHFGMsgMkxF6kFz8jTJd">
            Vi ser i ökad utsträckning hur nordiska företag går ihop för
            att öka sin slagkraft i syfte att möta konkurrensen från en alltmer
            globaliserad världsekonomi, samtidigt som gränsöverskridande regionala
            samarbeten inom den europeiska gemensamma marknaden får en allt
            viktigare roll. Samarbetet tar sig olika uttryck: turism, inköp,
            handel, företagande, informationsutbyte, kulturella utbyten, utbildning
            etc.
          </p>
          <p xml:id="i-ACtUZJGgYkxHshPT1gJKNW">
            De internationella affärskontakterna får allt större omfattning
            och det berör alla branscher och hela samhället.
          </p>
          <p xml:id="i-UNsMzY4aB5c5wG7XZhMtyN">
            IT har inneburit en revolution som vi i dag bara ser början av
            och vars konsekvenser kommer att vara de mest djupgående som den
            moderna människan ställts inför. Kontakter mellan medborgare i
            olika länder, organisationer och myndigheter, är i dag inte begränsade
            till enbart fysiska kontakter, telefonsamtal och brev. Alltmer
            ser vi hur stora informationsmängder flyttas mellan medborgare,
            organisationer, företag och länder. Möjligheterna att hålla sig
            informerad, ta reda på fakta, debattera och lägga fram förslag
            har förbättrats. Kontakterna mellan beslutsfattare är i dag snabbare,
            tätare och mer personliga än vad de var vid Nordiska rådets tillkomst.
          </p>
          <p xml:id="i-T7CjdxULcqweqPB4tTPbZM">
            Nordiska rådets betydelse för den positiva utveckling som varit
            skall inte underskattas men ej heller övervärderas. Vad som måste
            diskuteras, i syfte att utveckla våra möjligheter, är hur det
            framtida samarbetet mellan de nordiska länderna skall organiseras.
          </p>
          <p xml:id="i-PrPZfCGTWDL3soWrgiAPxx">
            En ny tid kräver nya lösningar och nya samarbetsformer. De som
            tidigare var partner med en samsyn beträffande mål, visioner och
            lösningar befinner sig i dag i en situation där allt fler frågar
            sig om nuvarande ordning räcker för att möta de utmaningar som
            vi står inför.
          </p>
          <p xml:id="i-87tkDMN1SsK9GFQSzvGDNL">
            Det nordiska samarbetet behöver stärkas. Det är först när de
            nordiska länderna uppträder gemensamt som vi får verklig slagkraft
            i att ta till vara våra gemensamma intressen. Samtidigt omfattar
            nordiskt samarbete så mycket mer än tidigare. Berörda länder är
            fler i dag. Till exempel kan numera även de baltiska länderna
            räknas in i gruppen nordiska länder. Nya organisationsformer,
            nya frågeområden, mer komplexa frågor och snabbare förändringstakt
            ställer krav på förändringar och ökat deltagande. Inte minst är
            det viktigt att Norden har möjlighet att enas i viktiga EU-frågor.
          </p>
          <p xml:id="i-Lz5FRW77iDHSkzxeBF8PYn">
            Styrkan i det nordiska samarbetet bygger på folkligt engagemang.
            Samarbetet på nationell nivå har en motsvarighet i samarbetet
            på lägre nivåer, till exempel mellan vänorter, fristående organisationer
            och företag. Men framför allt handlar det om samarbete mellan
            personer. Samarbetet tar sig olika uttryck: turism, inköp, handel,
            företagande, informationsutbyte, kulturella utbyten, utbildning
            etc. Den nordiska samhörighetens styrka ligger i den vardag vi
            delar och den kunskap vi har om varandras likheter och olikheter,
            styrka och svagheter. Dit hör naturligtvis den historia som vi
            delar.
          </p>
          <p xml:id="i-RowkFkjWY7TutbSQJ9KHUQ">
            I riksdagen pågår ett arbete med att förändra formerna för EU-arbetet.
            Avsikten är att lyfta fram EU-frågorna i det dagliga riksdagsarbetet.
            Utskottens ställning i detta arbete betonas särskilt.
          </p>
          <p xml:id="i-HPSHJ27KhVVJ5E4Gx2gSft">
            I dag utser riksdagen 20 representanter och 20 suppleanter som
            på andra håll än i riksdagen ägnar sig åt nordiska frågor. Det
            är vår uppfattning att de frågor som i dag hanteras av Nordiska
            rådet på ett bättre sätt skulle hanteras av riksdagens utskott.
            Det skulle samtidigt bredda och, menar vi, öka intresset för nordiska
            frågor om fler kom att omfattas av frågorna.
          </p>
          <p xml:id="i-SXHyjwgWxpetjAmrYp2sQU">
            Bland företrädarna för det gällande institutionella nordiska
            samarbetet ges ofta bilden att Nordiska rådet skulle vara förutsättningen
            för det samarbete som är i dag, samtidigt som det också skulle
            vara en förutsättning för att utveckla samarbetet ytterligare.
            Enligt vår mening finns inget sådant samband. Det är därför dags
            att flytta diskussionerna från Nordiska rådets sessioner/överläggningar
            till de nationella parlamenten. De utvecklingsmöjligheter som
            finns med ökat nordiskt samarbete tas bäst till vara om detta
            är en del av det dagliga arbetet i de nationella parlamenten och
            deras utskott, i stället för att förvisas till arbetsgrupper inom
            Nordiska rådet. Vi behöver ett effektivare, mer förankrat och
            transparent nordiskt samarbete. Nordiska rådet skall därför läggas
            ned.
          </p>
        </div>
        <div type="motSignatures">
          <list>
            <item xml:id="i-R6XdUactKcJ7odBp6M1mBg" who="i-Ev13DrJjHbo85jEmQ5EPLM">
              Ewa Thalén Finné (m)
            </item>
            <item xml:id="i-B3PTyUBT7yEvtkspwYQ8Xh" who="i-Evjo9hsKrPvb3KMyegAipb">
              Cecilia Magnusson (m)
            </item>
            <item xml:id="i-5uga2qVYRgsahSU7wGQXxX" who="i-9beYBFzEh8w1EjPQHXW3mC">
              Jan-Evert Rådhström (m)
            </item>
          </list>
        </div>
      </div>
    </body>
  </text>
</TEI>
