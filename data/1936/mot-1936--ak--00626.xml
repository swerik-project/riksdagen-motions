<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--ak--00626">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__626/mot_1936__ak__626-001.pdf"/>
      <fw xml:id="i-8pp2zwX7SrbS2y1cqf1HFq">
        Motioner 1 Andra kammaren, Nr 626. 1
      </fw>
      <div xml:id="i-GHut3fbcwXE5gbvq1QhooG" type="motHeader">
        <div xml:id="i-Mm3vmEwbRFRnLju4JJ7yP3" type="motTitle"/>
        <div xml:id="i-PTmThZdzMfFmjuE4GDA9ns" type="motSubmissionInfo"/>
      </div>
      <div xml:id="i-9d3QaHx8NJyCjL99RiTAn9" type="motBody">
        <div xml:id="i-TaB1EP23cvr6PT5yE5rG66">
          <p xml:id="i-WBBwd38LnV7dKYUwTLz7Fi">
            Nr 626.
          </p>
          <p xml:id="i-2EPsbcTnKvYKraJbWv2WzF">
            Av herr Hagberg i Malmö m. fl., i anledning av Kungl. Maj:ts
            proposition, nr 30, angående viss omläggning av automobilbesiktningsväsendet
            m. m.
          </p>
          <p xml:id="i-6kcSBcNFkVxu9EomUwnkhZ">
            I Kungl. Maj:ts proposition nr 30 till innevarande års riksdag
            hava fram- lagts vissa förslag till omläggning av automobilbesiktningsväsendet.
            I åt- skilliga avseenden giva emellertid dessa förslag anledning
            till erinringar.
          </p>
          <p xml:id="i-UG1Y28oNeqacYQBdBTwcbk">
            1. Periodiska efterbesiktningar. Vad först beträffar den årliga
            efterbesiktningen av automobiler 1 yrkes- mässig trafik, föreslås
            i propositionen att denna skall bibehållas för person- automobiler
            och omnibusar men bortfalla för lastautomobiler. Till grund för
            detta förslag ligger en av tre tillkallade sakkunniga verkställd
            utredning, vilken finnes i propositionen återgiven. Beträffande
            frågan om efterbesiktningarnas värde för trafiksäkerheten bör
            följande påpekas. De sakkunniga erkänna fördelarna med de nuvarande
            efter- besiktningarna, nämligen att fordonen åtminstone en gång
            årligen undergå en noggrann eftersyn. Trots att det numera blivit
            så gott som regel, att bilarna kort före efterbesiktning inlämnas
            till reparationsverkstad för översyn och Justering, har — såsom
            de sakkunniga meddela — antalet vid efterbesiktning anmärkta felaktigheter
            uppgått till icke mindre än 24.7 procent. Därest icke översyn
            och justering skett före efterbesiktningarna hade givetvis denna
            siffra varit avsevärt mycket högre. De sakkunniga anföra även
            siffror, som visa, att lastbilarna i väsentligt högre grad än
            personbilarna varit behäftade med fel- aktigheter. Det förefaller
            under sådana omständigheter, att de sakkunnigas förslag att borttaga
            efterbesiktningstvånget för just lastbilarna är i hög grad omotiverat.
            I fortsättningen erinra de sakkunniga om de statistiska uppgifterna
            rörande sambandet mellan trafikolyckorna och motorfordonens beskaffenhet,
            näm- ligen att olyckor beroende på »motorfordonens beskaffenhet»
            endast utgöra 3.2 procent, medan olyckor föranledda av »motorförarnas
            körsätt» utgjorde 59.4 procent och »motorförarnas personliga förhållanden»
            6.3 procent. Givet- vis bör man icke försumma att genom fortlöpande
            fordonskontroll söka ned- bringa den ovan angivna siffran 3.2
            procent till ännu lägre värde, men synes det beträffande önskemålet
            om ökad trafiksäkerhet vara ofantligt mycket mer att vinna genom
            att inrikta alla goda krafter på att förbättra motorförarnas körsätt
            och deras personliga förhållanden, vilka bägge omständigheter
            till sammans förorsakat 65.7 procent av alla trafikolyckor. Emellertid
            yttra i detta sammanhang de sakkunniga, att det fåtal olyckor,
            som förorsakats av »motorfordonens beskaffenhet», möjligen kunna
            utgöra ett
          </p>
          <p xml:id="i-Cq9LZDrPfbyp5LDkQqPfbs">
            Bihang till riksdagens protokoll 1936. 4 saml. Nr 626. 280 86
          </p>
          <pb facs="riksdagen-motions-pdf/data/1936/mot_1936__ak__626/mot_1936__ak__626-002.pdf"/>
          <fw xml:id="i-EEZtzK3Aw1ykuNA7JZUGd2">
            2 Motioner i Andra kammaren, Nr 626.
          </fw>
          <p xml:id="i-XZkKdpXFY9ehANy4RmABxj">
            visst belägg för att de periodiska efterbesiktningarna icke skulle
            vara för ned- bringandet av antalet olycksfall alltför betydelsefulla.
            Med anledning av detta uttalande måste framhållas att, om även
            den yrkesmässiga trafiken vad be- träffar bilarnas antal endast
            utgör 15 procent av hela motorfordonsbeståndet, är dock dess andel
            i trafiken avsevärt mycket större, och äro dessa bilar här- igenom
            utsatta för en många gånger starkare förslitning än de privata
            bilarna. De sakkunnigas uttalande, att det knappast föreligger
            anledning att ur allmän trafiksäkerhetssynpunkt göra principiell
            skillnad i behandlingen av de yrkes- mässiga och de privata fordonen,
            synes icke svara mot verkliga förhållandet. Visserligen kan påvisas
            en och annan bil i privat ägo, som användes i mycket intensiv
            trafik, men det stora flertalet privatbilar komma i den årliga
            kör- ningen upp till endast en bråkdel av det antal mil, som årligen
            köras av bilar i yrkesmässig trafik. Vad särskilt lastbilarna
            beträffar, så äro dylika i enskild ägo ofta i användning endast
            kortare stunder på dagen, medan däremot ägaren till en lastbil
            i yrkesmässig trafik måste med hänsyn till sin utkomst se till,
            att bilen hålles i gång hela dagen, ja ofta till och med under
            natten genom ombyte av chaufför. Det ligger också i hans intresse
            att i det längsta upp- skjuta sådana reparationer, som icke äro
            för bilens framdrivning nödvändiga. Ett borttagande av de periodiska
            efterbesiktningarna skulle för visso med- föra, att den allmänna
            eftersyn, som nu verkställes åtminstone en gång om året, alls
            icke bleve företagen. I detta sammanhang torde även böra påpekas,
            att vad beträffar person- bilar i yrkesmässig trafik allmänhetens
            fordran på att få åka i en modern, snygg och proper bil tvingar
            vederbörande bilägare att underkasta sin bil en fortlöpande tillsyn,
            men saknas motsvarande kontrollerande moment be- träffande lastbilarna,
            för vilka icke tillförlitligheten utan andra faktorer, så- som
            lastförmåga och ersättning per timme eller mil, äro avgörande
            för kör- ningens erhållande. Vid anlitande av lastbilstransport
            har den, som anlitar transporten, i de flesta fall icke tillfälle
            att ens se det fordon, varmed trans- porten sker. I sitt förslag
            hava de sakkunniga utgått ifrån, att de periodiska efterbesikt-
            ningarna skulle bibehållas endast för personbilar i yrkesmässig
            trafik, men torde av ovanstående framgå, att dylikt efterbesiktningstvång
            är i minst lika hög grad påkallat för lastbilar i yrkesmässig
            trafik. De sakkunniga uppställa i fortsättningen det spörsmålet,
            huruvida det slopade efterbesiktningstvånget för lastbilar skulle
            kunna ersättas genom ut- ökning av statspolisens trafikkontrollerande
            verksamhet, och komma till det resultatet, att överraskningsmomentet
            vid den flygande besiktningen vore av så avgörande betydelse,
            att de periodiska efterbesiktningarna skulle kunna slopas. I denna
            sak hysa emellertid åtskilliga myndigheter, som yttrat sig över
            förslaget, en annan uppfattning och anse, att en utökad trafikkontroll
            från statspolisens sida icke lämpligen kan ersätta de periodiska
            efterbesikt- ningarna. Det synes också uppenbart, att en flygande
            besiktning, även be- driven i mångfaldigt större omfattning än
            hitintills, aldrig kan få samma värde
          </p>
          <pb facs="riksdagen-motions-pdf/data/1936/mot_1936__ak__626/mot_1936__ak__626-003.pdf"/>
          <fw xml:id="i-AnLnpkik1YSePgX7crucMC">
            Motioner i Andra kammaren, Nr 626. 3
          </fw>
          <p xml:id="i-LKVEBEJbkzwHTxT3xjTL8A">
            som de nuvarande obligatoriska efterbesiktningarna av trafikbilarna.
            Många av dessa skulle kanske — om förslaget godtoges — aldrig
            komma att under- kastas någon inspektionsförrättning. Med hänvisning
            till det ovan anförda vilja vi med hänsyn till att kraven på trafiksäkerheten
            icke böra få eftersättas, föreslå att lastautomobiler i yrkes-
            mässig trafik allt fortfarande underkastas periodiska (årliga)
            efterbesikt- ningar.
          </p>
          <p xml:id="i-LRddQGLhquQhbthH6VRzhV">
            2. Statspolisens övervakande av vägtrafiken och motorfordonen.
            Detta vårt ändringsförslag i förhållande till propositionen innebär
            emel- lertid icke någon invändning mot den föreslagna ökningen
            av statspolisen, vilken tvärtom synes oss mycket önskvärd med
            hänsyn till att statspolisen i allt större utsträckning må få
            tillfälle att ägna sig åt vägtrafikens övervakande ur ordningssynpunkt.
            Såsom tidigare anförts utgöra »motorförarnas körsätt» och »motorförarnas
            personliga förhållanden» tillsammans 65.7 procent av an- ledningarna
            till trafikolyckorna i landet. Det finnes sålunda ett mycket rikt
            verksamhetsfält för statspolisen att i olika situationer undervisa
            och tillrätta- visa motorfordonsförare, eller slutligen i svårare
            fall föranstalta om åtal mot sådana motorfordonsförare, vilkas
            körsätt och personliga förhållande kunna utgöra en fara för trafiksäkerheten.
            Tyvärr har på många håll statspolisen vid sin trafikkontroll alltför
            mycket inriktat sig på för trafiksäkerheten helt perifera omständigheter,
            såsom kontroll av namnskyltar, skattekvitton, kör- korts medförande
            och dylikt, medan främjandet av trafiksäkerheten och över- vakandet
            av vägtrafiken vore en uppgift för statspolisen av väsentligt
            större betydelse, väl motiverande den nu föreslagna utökningen
            av statspolisens orga- nisation. Vad beträffar motorfordonens
            tekniska beskaffenhet framhålles det i pro- positionen, att det
            redan nu ingår i statspolisens allmänna uppgifter att tillse,
            att sådana motorfordon icke användas i trafik, som beträffande
            beskaffenhet och utrustning icke uppfylla i trafiksäkerhetshänseende
            uppställda föreskrifter. Denna uppgift torde allt fortfarande
            böra åligga statspolisen. Att, såsom nu föreslås, helt överflytta
            den av besiktningsmännen nu utövade flygande be- siktningen av
            fordonsinspektionen till statspolisen, synes emellertid mindre
            välbetänkt. Meningarna om lämpligheten av denna föreslagna överflyttning
            äro i hög grad delade. Omkring halva antalet länsstyrelser ha
            ansett sig kunna giva förslaget sin anslutning, medan de övriga
            antingen uttalat sig i av- styrkande riktning eller ifrågasatt,
            att flygande besiktning borde utövas av såväl besiktningsmännen
            som statspolisen. Det kan i detta sammanhang icke bortses ifrån
            att statspolisens kompetens i tekniskt avseende — även efter genomgång
            av de för ändamålet föreslagna utbildningskurserna — knappast
            kan antagas bliva tillfredsställande. För undersökning av ett
            motorfordon ur trafiksäkerhetssynpunkt bör förefinnas en ingående
            och på många års erfarenhet uppbyggd kännedom om olika bil- märkens
            och årsmodellers konstruktioner och egenskaper, så att ett objektivt
          </p>
          <pb facs="riksdagen-motions-pdf/data/1936/mot_1936__ak__626/mot_1936__ak__626-004.pdf"/>
          <fw xml:id="i-R9r6b4bz1TZUG6qawLh5Vu">
            4 Motioner i Andra kammaren, Nr 626.
          </fw>
          <p xml:id="i-Ea29fHRqSh7A8678ht5BNS">
            bedömande kan ske angående de fordringar i olika avseenden, som
            rimligen kunna uppställas för motorfordonet ifråga. För erhållande
            på lång sikt av ett gott resultat av fordonsinspektionerna synes
            också nödvändigt att inspek- tionsförrättarna besitta en så hög
            grad av teknisk kunskap och erfarenhet, att allmänheten får och
            kan bibehålla fullt förtroende för deras åtgöranden. Kravet på
            fullgod teknisk kompetens blir nämligen av allra största betydelse,
            om såsom de sakkunniga föreslagit vissa anmärkningar skola kriminaliseras
            och föranleda straffpåföljd, medan vissa andra felaktigheter av
            »ringa be- tydelse» icke skola föranleda straffpåföljd därest
            felet inom viss föreskriven tid blivit vederbörligen avhjälpt.
            Vad ovan anförts synes giva starka stöd för den meningen att besiktnings-
            männen även framdeles böra i första hand handhava den tekniska
            fordons- inspektionen, lämpligen i samarbete med statspolisen.
            För ernående av ett gott resultat böra besiktningsmännen åläggas
            en väsentlig utökning av in- spektionsarbetet och liksom hitintills
            härför uppbära skäligt arvode.
          </p>
          <p xml:id="i-UtL5uokgeQZUuFKc8smSqr">
            3. Besiktningsväsendets organisation. Beträffande besiktningsmännens
            antal föreslå de sakkunniga en minskning från 86 till 59. De sakkunniga
            motivera sitt förslag ur följande synpunkter: 1. Inlevereringen
            till statsverket av uppbördsmedel stiger till följd av större
            uppbörd av de kvarvarande besiktningsmännen. 2. Det minskade antalet
            skulle medföra, att det stora flertalet besiktnings- tjänster
            komme att utgöra huvudsysslor för befattningshavarna. 3. Det färre
            antalet besiktningsmän minskar svårigheterna att åstadkomma enhetliga
            principer vid besiktningsmannaverksamhetens utövande. 4. Möjligheterna
            att utöva tillsyn å besiktningsmännens verksamhet bliva större.
            De sakkunniga tyckas sålunda hava ansett såsom det viktigaste
            momentet i förslaget att skaffa statsverket ökade inkomster för
            bidrag till avlönande av en helt annan tjänstemannakår. De sakkunniga
            uppgiva att statsverkets nettoinkomst från besiktningsväsendet
            kan beräknas uppgå till 223,900 kronor. Departementschefen går
            för sin del väsentligt längre i beskärningen av be- siktningsmännens
            arvoden och räknar med en förtjänst för statsverket på 390,000
            kronor. Inför en så hög överskottssumma uppställer sig det spörs-
            målet, huruvida det kan anses rimligt att av ägare till och förare
            av motor- fordon uttaga så höga avgifter att ifrågavarande överskott
            uppstå. Landets motorfordonsägare erlägga redan i annan ordning
            i automobilskatt till staten ett årligt belopp av över 100 miljoner
            kronor, vilka numera tagas i anspråk för täckandet av vissa utgifter,
            som delvis endast helt lösligt hava samband med automobiltrafiken.
            Det synes skäligt att statspolisens kostnader för väg- trafikens
            övervakande i huvudsak täckas av automobilskattemedel och att
            besiktningsavgifterna icke sättas högre än att de täcka kostnaderna
            för besikt- ningsväsendet. Huruvida sistnämnda kostnader, d.v.s.
            besiktningsmännens behållna inkomstandelar, äro skäligt avvägda
            har icke i detta sammanhang
          </p>
          <pb facs="riksdagen-motions-pdf/data/1936/mot_1936__ak__626/mot_1936__ak__626-005.pdf"/>
          <fw xml:id="i-LuigtCwusVDLvXEiowkov1">
            Motioner i Andra kammaren, Nr 626. 5
          </fw>
          <p xml:id="i-9xqxXFyTGU716HSkihNJaa">
            undersökts, då det är att förvänta att vederbörande utskott i
            detta avseende företager särskild prövning. Det ovan omnämnda,
            av departementschefen beräknade överskottet har framkonstruerats
            dels genom sänkning av antalet besiktningsmän från 86 till 59,
            dels genom en avsevärd beskärning av besiktningsmännens behållna
            inkomstandelar. Till belysande av huru förhållandena komma att
            ställa sig efter den före- slagna indragnigen av tjänster hava
            i propositionen angivits vissa inkomster i medeltal för varje
            län. Någon utredning, huruvida länets geografiska struk- tur och
            befolkningsförhållanden medgiver en uppdelning i det föreslagna
            antalet distrikt eller kan medgiva en inkomstfördelning i enlighet
            med det angivna medeltalet, synes emellertid icke hava företagits.
            Icke heller synas de sakkunniga hava beaktat, att allmänhetens
            skäliga fordringar att någorlunda lätt kunna söka besiktningsmännen
            bliva tillräckligt tillgodosedda. Redan en flyktig granskning
            av de olika länens geografiska struktur ger vid handen, att efter
            indragningarna ett flertal distrikt komma att bliva oformliga
            till olägen- het för allmänheten och antalet förrättningar synnerligen
            ojämnt fördelade. Vissa distrikt synas komma att uppvisa en uppbörd
            2 å 3 gånger större än andra distrikt. De i medeltal uträknade
            uppbördsbeloppen och behållna in- komsterna giva fördenskull icke
            den rätta bilden av de uppkommande verk- liga förhållandena. Såsom
            redan påpekats skulle minskningen av besiktningsmännens antal
            till 59 medföra avsevärt obehag och extra kostnader för allmänheten,
            som skall anlita besiktningsman. I syfte att motverka de ökade
            besvärligheterna för allmänheten genom de indragna besiktningsmannatjänsterna
            föreslå de sakkunniga, att besiktningsman skall hålla mottagning
            på andra orter inom tjänstgöringsdistriktet än stationsorten,
            i främsta hand på de orter, där be- siktningsman tidigare varit
            stationerad, men omnämna de sakkunniga själva det av flera besiktningsmän
            konstaterade förhållandet, att frekvensen vid mottagningarna utanför
            stationsorten av olika anledningar år efter år nedgått. De sakkunnigas
            förslag på denna punkt kan sålunda redan i förväg antagas bliva
            mindre värdefullt för allmänheten. Ovan anförda omständigheter
            göra det önskvärt, att frågan om indragning av besiktningsmannatjänster
            prövas med hänsyn till allmänhetens skäliga fordringar på att
            utan allt för stor tidsspillan och extrakostnad kunna anlita besiktningsman.
            Med stöd av vad ovan anförts hemställes, att riksdagen måtte beträffande
            Kungl. Maj:ts proposition nr 30 angående viss omläggning av automobilbesiktningsväsendet
            besluta ändring i de avseenden, som i motionen angivits.
          </p>
          <p xml:id="i-UuG3kGG3r4kUH8tZc6PGmC" type="date">
            Stockholm den 28 januari 1936.
          </p>
          <div xml:id="i-66mh26jg42KxAWvUN7a8Ue" type="signatureBlock">
            <p xml:id="i-NS1xtrs67VRv7J7GyJ22QA" who="i-5QJsEUravEgVPFV6wHts4r" type="signature">
              Erik Hagberg
            </p>
            <p xml:id="i-LjBSd7cnMKUuytqqXF1vqc" who="i-UTrfAgi22ghfsPezLcB8vV" type="signature">
              S. Linnér
            </p>
            <p xml:id="i-MkSoQd3XNk8JPDRx4NcMPd" who="i-LLPdvUTDtpNaANEj1n45Nf" type="signature">
              Ewald Lindmark
            </p>
          </div>
        </div>
      </div>
    </body>
  </text>
</TEI>
