<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00006">
  <teiHeader>
    <fileDesc>
      <titleStmt>
        <title>med anledning av prop. 2008/09:119 Strandskyddet och utvecklingen av landsbygden</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v, s, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:119 Strandskyddet och utvecklingen av landsbygden</title>
          <idno type="rdwebb">GW02MJ6</idno>
          <rs type="number">MJ6</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ6/text</ref>
          <ref type="dokument_url_html">http://data.riksdagen.se/dokument/GW02MJ6</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ6</ref>
          <ref type="doc">http://data.riksdagen.se/fil/D62D7AC6-4AA3-48CF-8982-E9362F0ED5B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AjwLE3tFYC1qq9drdGyUNA" type="basedOn"/>
        <correspContext corresp="i-AjwLE3tFYC1qq9drdGyUNA">
          <ref>Proposition 2008/09:119</ref>
        </correspContext>
        <correspAction xml:id="i-VjsAUKjaP1wuvW6aqecrpa" type="signed"/>
        <correspContext corresp="i-VjsAUKjaP1wuvW6aqecrpa">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-QifTkdjKhqX5QMxvV3cX8S" type="referral">
          <date when="2009-03-13"/>
        </correspAction>
        <correspAction xml:id="i-JmbJ7SMsAM86bndFphWi8z" type="dismissal">
          <date when="2009-03-12"/>
        </correspAction>
        <correspAction xml:id="i-CdSbU6Tu3YpbihT8rb58r4" type="dismissal">
          <date when="2009-03-12"/>
        </correspAction>
        <correspAction xml:id="i-3jfcNV28VhikAHZpTtoU1E" type="transfer">
          <date when="2009-03-11"/>
        </correspAction>
        <correspAction xml:id="i-U8kUCTmTBoomjCCyixpk8j" type="submission">
          <date when="2009-03-11"/>
        </correspAction>
        <correspAction xml:id="i-CN9dC9bF7TXs5rZdZWKTrP" type="assigned"/>
        <correspContext corresp="i-CN9dC9bF7TXs5rZdZWKTrP">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ME58q5uhDByVmhkTEA84sy">
            1 Förslag till riksdagsbeslut
          </head>
          <list style="ol">
            <item xml:id="i-7J1cqDieeyGY2zzFUh8TJ6">
              Riksdagen tillkännager för regeringen som sin mening vad som
              anförs i motionen om ändringar och tillägg i översiktsplaner.
            </item>
            <item xml:id="i-Jy6CjffBmGM9fVYyA4Wngi">
              Riksdagen tillkännager för regeringen som sin mening vad som
              anförs i motionen om nya skärpningar i miljöbalken (1998:808)
              och plan- och bygglagen (1987:10) för att balansera de föreslagna
              lättnaderna.
            </item>
            <item xml:id="i-Ei3AcdV6EuvVLJvMms3kqp">
              Riksdagen tillkännager för regeringen som sin mening vad som
              anförs i motionen om att en generellt utformad ny bestämmelse
              bör införas som anger att s ynnerliga skäl ska krävas för upphävande
              och dispens.
            </item>
            <item xml:id="i-TynH3feu2aVHYHg82A2bYZ">
              Riksdagen tillkännager för regeringen som sin mening vad som
              anförs i motionen om länsstyrelsernas beslutanderätt gällande
              upphävande och dispensgivning i områden av riksintressen.
            </item>
            <item xml:id="i-CNDNJmvytH9ZScCnyEiAvB">
              Riksdagen tillkännager för regeringen som sin mening vad som
              anförs i motionen om tydligare definitioner av såväl begreppet
              landsbygdsutveckling som fri passage för att undvika misstolkningar.
            </item>
            <item xml:id="i-7kBZpXxHe9eiieEedRSXTY">
              Riksdagen tillkännager för regeringen som sin mening vad som
              anförs i motionen om högre krav på beslutsunderlaget när områden
              för landsbygdsutveckling ska inrättas.
            </item>
            <item xml:id="i-8daRVkazL3u9cgWHZdSp7d">
              Riksdagen tillkännager för regeringen som sin mening vad som
              anförs i motionen om att kommunen i ärende rörande strandskydd
              och landsbygdsutveckling också bör redogöra för konsekvenser för
              befintlig näringsverksamhet på landsbygden.
            </item>
            <item xml:id="i-Tkx2H1hrWUKVJ27p2AXAD2">
              Riksdagen tillkännager för regeringen som sin mening vad som
              anförs i motionen om att specialregeln för befintliga bostäder
              i område för landsbygdsutveckling bör skärpas.
            </item>
            <item xml:id="i-YFMBuQqq4TUFBqEf5rNLW3">
              Riksdagen tillkännager för regeringen som sin mening vad som
              anförs i motionen om rättsverkningarna av kommunala beslut om
              dispens eller upphävande som saknar redovisning av skälen för
              beslutet.
            </item>
            <item xml:id="i-D2U1QjRUK32TU7cLRLTjM">
              Riksdagen tillkännager för regeringen som sin mening vad som
              anförs i motionen om överklaganderätt.
            </item>
            <item xml:id="i-71DMdeiEX8oZiaTdQQovqf">
              Riksdagen tillkännager för regeringen som sin mening vad som
              anförs i motionen om en fri passage på minst 60 meter.
            </item>
          </list>
        </div>
        <div type="motContent">
          <head xml:id="i-4npwjPeDzJHDRybrk9meg8" type="h1">
            2 Motivering
          </head>
          <p xml:id="i-TTTTJBKnmrjubZMr9pqtMK">
            I Sverige är stränderna till för alla. Så har det varit i snart
            60 år sedan det beslutades om de första strandskyddsbestämmelserna
            i början av 1950-talet för att motverka exploateringen av strandtomter
            runt Stockholm, Göteborg och Malmö. Bestämmelserna infördes för
            att säkra allmänhetens tillgång till badplatser, strandpromenader
            och fritt vatten. Skyddet konstruerades som ett principiellt förbud
            mot att bygga närmare strandlinjen än 100 meter, med möjlighet
            till dispens om stranden ändå inte var tillgänglig för allmänheten.
            Bevarandet av den biologiska mångfalden tillkom 1994 som ett eget,
            lika tungt vägande syfte bakom strandskyddet.
          </p>
          <p xml:id="i-SU1g81xrTKgVLHap2xdZhV">
            Strandskyddet är ett viktigt uttryck för den svenska allemansrätten
            som i sin tur har varit en central del i vår nationella välfärdspolitik.
            Den generella tillgången till skog och mark, hav och sjöar vilket
            i många andra länder är en exklusiv rättighet för ett fåtal har
            hos oss betraktats som en självklarhet. Som bärplockare, skogsvandrare
            eller segelentusiaster har vi aldrig behövt fundera över vem som
            äger tuvan eller klippan där vi väljer att slå oss ned, alternativt
            lägga till. Detta är en grundbult i allemansrätten som är värd
            att kämpa för.
          </p>
          <p xml:id="i-WoXh8YFmrUYeTFVfAwLoi7">
            Strandzonerna fungerar även som en livsviktig del av bevarandet
            av den biologiska mångfalden. Många av våra fiskarter är helt
            beroende av den skyddade och näringsrika miljön vid stranden.
            Stränderna är hållplatser för flyttfåglar då de fyller på sina
            energireserver. Nästan en tredjedel av landets rödlistade arter
            är knutna till strand- eller vattenmiljöer.
          </p>
          <p xml:id="i-VMdeCmuUsWVBt3UsZ6jewJ">
            Slutligen har strandskyddet under senare år också fått ökad betydelse
            i klimatarbetet. En restriktiv inställning till att bygga invid
            vattnet betalar sig när effekterna av den globala uppvärmningen
            blir alltmer påtagliga. Stora samhällskostnader kan då undvikas
            när stränderna utsätts för översvämningar, ras och erosion.
          </p>
          <p xml:id="i-WFvyoDP2WRtVRkwCDrEiNf">
            Dagens strandskyddslagstiftning är dock inte tillräckligt robust
            för att stå emot det enorma tryck på dispenser som har uppstått
            i attraktiva, tätortsnära områden. Många kommuner har utnyttjat
            möjligheterna till dispens alltför generöst. Beslut om dispens
            har ibland knappt ens motiverats. Några kommuner har meddelat
            dispens i direkt strid mot lagen, vilket låtit sig göras eftersom
            resurserna för överprövning och tillsyn har varit minimala.
          </p>
          <p xml:id="i-EQ8HwhXu1CYnDydqP8iDCL">
            Dagens regler är inte heller tillräckligt nyanserade. Vi anser
            att vissa lättnader är motiverade i glest bebyggda områden. Vi
            värnar allemansrätten samtidigt som vi värnar den framtida landsbygdsutvecklingen.
            Flexiblare strandskyddsregler kan främja den regionala utvecklingen
            och ge möjlighet till lättnader i områden som behöver det av regionalpolitiska
            skäl och som tål det utan att strandskyddets syften urholkas.
          </p>
          <head xml:id="i-JUbbkRLr8KiMz3Nq54GZZg" type="h1">
            3 Regeringens förslag luckrar upp
          </head>
          <p xml:id="i-XxjA5wwkuQQbCoYxK9K9MC">
            När den borgerliga regeringen nu i sin proposition (2008/09:119)
            säger sig vilja stärka skyddet vid hårt exploaterade kuster, samtidigt
            som man öppnar upp för fler strandnära byggen i glest befolkade
            delar av landet, kan det tolkas som en bra ansats. Men regeringen
            klarar inte uppgiften. Risken är fortfarande stor att stränderna
            blir tillgängliga för ett fåtal i stället för alla.
          </p>
          <p xml:id="i-J46QZaWm9W1RgtQpBorpfr">
            Regeringen gör ingen ordentlig analys av problemen med en alltför
            restriktiv tillämpning av strandskyddet i vissa delar av landet
            och en alltför svag tillämpning där det behövs som mest. Regeringens
            förslag räcker inte till.
          </p>
          <p xml:id="i-XBFsm3gcR6AnWYuGTV2NXj">
            Vi får en ytterligare försvagad lagstiftning: uppluckrade strandskyddsregler
            vars tolkningar kan slå hårt mot allemansrätten och även innebära
            ett steg tillbaka i klimat- och miljöarbetet.
          </p>
          <p xml:id="i-L6MubGvkiE7i4jtFdi3NxX">
            Den borgerliga regeringen föreslår att kommunerna ska få huvudansvaret
            för att pröva strandskyddsärendena och att en stor del av besluten
            ska ske genom planläggning. Kommunerna ska i sina översiktsplaner
            redovisa vilka platser som kan anses lämpliga för landsbygdsutveckling
            och var eventuella lättnader i strandskyddet planeras. Detta är
            tänkt att få betydelse i framför allt inlandets glest befolkade
            områden. Redovisningen ska vara vägledande vid prövningar av upphävandefrågor
            och dispenser. Vi anser att beslut som ger förutsättningar för
            nyutbyggnad av stränderna måste ske genom en uppdaterad bild av
            kommunernas utveckling. För att ändringar och tillägg av en befintlig
            översiktsplan ska kunna utgöra en sådan grund krävs det att denna
            är uppdaterad och beslutad i enlighet med gällande lagstiftning.
            Detta bör ges regeringen till känna.
          </p>
          <p xml:id="i-7eBBpX9M56NZqevQFDm1B3">
            Avsikten är att länsstyrelsernas roll ska stärkas genom att länsstyrelserna
            får möjlighet att överpröva de kommunala besluten.
          </p>
          <p xml:id="i-Cdn9zzmorCto2FzB72BLra">
            Vi menar att regeringens förslag fått en alltför stark övervikt
            åt lättnader i strandskyddet, utan att nödvändiga balanserande
            skärpningar genomförs. I likhet med flera tunga remissinstanser
            anser vi att regeringens förslag är alltför vaga och otydliga
            och att de lämnar ett stort tolkningsutrymme. Tydligare regler
            måste därför till.
          </p>
          <head xml:id="i-Umz9iyDHwwn7oCmV9z6sJi" type="h1">
            4 Ett balanserat strandskydd
          </head>
          <p xml:id="i-NiZ6zEqwQVP4wAGw515dJ4">
            Som nämnts gäller dagens strandskydd generellt 100 meter närmast
            strand­linjen vid hav, sjöar och vattendrag. Området kan utvidgas
            till 300 meter av länsstyrelsen. Inom den zonen ska endast bebyggelse
            och andra åtgärder som inverkar på strandskyddets syften kunna
            ske om särskilda skäl föreligger. Regeringen gör här ingen ändring.
            Förändringen kommer i den nya listan över olika särskilda skäl.
            Dessa har tidigare beskrivits i förarbeten och prejudikat. Nu
            föreslås att de läggs in i miljöbalkens sjunde kapitel i en uppräkning
            av skäl som ska ligga till grund för dispens eller upphävande.
          </p>
          <p xml:id="i-9mRyU42kL7EYUnA94PKMyc">
            Enligt regeringen ska miljöbalken sålunda innehålla en lång rad
            särskilda skäl för att undanta strandskyddet. Vi konstaterar med
            stor oro att de bestämmelser som ger kommunerna vägledning i hur
            de bäst bevarar strandskyddet är betydligt färre. Detta rimmar
            illa med den restriktivitet som ska gälla vid reglernas tillämpning.
            För att komma till rätta med de nu existerande tillämpningssvårigheterna
            av lagstiftningen i hårt exploaterade områden måste enkla, tydliga
            och robusta skärpningar införas i miljöbalkens sjunde kapitel.
            Skärpningarna ska balansera lättnaderna i förslaget och skapa
            bra förutsättningar för den kommunala handläggningen. Detta bör
            riksdagen som sin mening ge regeringen till känna.
          </p>
          <p xml:id="i-rjLNme8Jj3jnHPEnoqZ8t">
            Att införa en liknande uppräkning för de tillfällen när strandskyddet
            ska ha företräde låter sig knappast göras. Lagstiftningen skulle
            bli än mer svåröverskådlig. Därtill skulle strandskyddet få en
            oönskad karaktär av avvägningsregler, i stället för att vara ett
            förbud med några restriktiva undantag. Vi anser därför att en
            ny bestämmelse om ett skärpt strandskydd krävs. En striktare tillämpning
            av strandskyddet måste till, inte minst för de delar av landet
            där systemet kollapsat och där lagens intentioner inte upprätthålls.
            En generellt utformad ny bestämmelse bör införas som anger att
            s ynnerliga skäl ska krävas för upphävande och dispens. Synnerliga
            skäl ska ha företräde framför regeln om landsbygdsutveckling och
            krävas för
          </p>
          <list style="ol">
            <item xml:id="i-T2iE8r9Mk6Yfd8KjerQtqQ">
              områden av riksintresse som faller under hushållningsbestämmelserna
              i miljöbalken 3 kap. 2, 3 och 6 §§. Det handlar om stora orörda
              områden, ekologiskt känsliga områden och områden av betydelse
              för natur- och kulturvård samt friluftsliv.
            </item>
            <item xml:id="i-5TnFpJjzdEnXcz4v31icAA">
              områden av riksintresse i miljöbalken 4 kap. 28 §§. Bestämmelserna
              omfattar primära rekreationsområden, obrutna kustområden, högt
              exploaterade kustområden, obrutna fjällområden och nationalälvarna.
            </item>
            <item xml:id="i-3Z9zzovDtBczmh5bz83L2X">
              områden som omfattas av annat naturskydd enligt miljöbalken 7
              kap.
            </item>
          </list>
          <p xml:id="i-H62tNWp2BWWbcpfFZFoCdG">
            En uppdelning av strandskyddet i två skyddsnivåer, särskilda
            skäl och synnerliga skäl, följer terminologin i 7 kap. miljöbalken.
            Särskilda skäl krävs t.ex. för dispens från reservatsbestämmelserna
            i naturreservat och synnerliga skäl för att upphäva naturreservat
            (miljöbalken 7 kap. 7 §). Begreppen existerar redan i gällande
            rätt och innebär ett visst skydd mot att skyddsnivån för den lägre
            gränsen (särskilda skäl) inte devalveras ytterligare. Exempel
            på vad som kan anses vara synnerliga skäl bör anges i motiven.
            Det kan handla om naturvårdande åtgärder som sjösänkningar, åtgärder
            av väsentligt allmänintresse som akuta försvarsåtgärder, åtgärder
            för att förhindra olyckor och för att höja klimatberedskapen.
            Detta bör riksdagen som sin mening ge regeringen till känna.
          </p>
          <p xml:id="i-UvqkLADnB6JfcdUuFSMBCv">
            Beslut av områden av riksintresse ska inte tas på kommunal nivå
            utan direkt av länsstyrelserna. Detta bör riksdagen som sin mening
            ge regeringen till känna.
          </p>
          <head xml:id="i-2J2f7VPnVpyGFgqtUphFpf" type="h1">
            5 Tydliga regler i områden för landsbygdsutveckling
          </head>
          <p xml:id="i-R3MoiuByQPzCggibkcmcK">
            Huvudsyftet med det lagstiftningsarbete om strandskyddet som
            har pågått inom Miljödepartementet de senaste fyra fem åren är
            att komma till rätta med det hot mot strandskyddet som kommunernas
            i hög utsträckning rättsstridiga dispensgivning har orsakat. Ytterligare
            en bevekelsegrund, som vuxit sig allt starkare under senare tid,
            har varit att kunna ge utökade möjligheter till lättnader i andra
            delar av landet. Dagens situation kan karakteriseras som en bakvänd
            flexibilitet: Strandskyddet tillämpas för slappt där exploateringstrycket
            är som hårdast och för restriktivt där lättnader kan motiveras.
            Det finns på många platser runtom i Sverige ett välmotiverat behov
            av att ge utrymme för ett strandnära byggande.
          </p>
          <p xml:id="i-57J9xcnH1AaCJH29pQFLSk">
            Vi är eniga om att glesbefolkade områden med god tillgång till
            obebyggda stränder ska kunna få fler dispenser, utan att strandskyddets
            syften äventyras. Vi är också eniga om att sådana lättnader i
            lagstiftningen, i syfte att underlätta utvecklingen av landsbygden,
            inte ska kunna missbrukas. Av den anledningen anser vi att den
            lättnadsregel som regeringen föreslår inte är tillräcklig. Regeringens
            proposition sägs syfta till ett förtydligande av lagstiftningen.
            Vi hävdar det motsatta; många oklarheter tillkommer. Klargörande
            definitioner krävs t.ex. för landsbygdsutveckling, ett begrepp
            som regeringen lämnat vagt och obestämt, och säkerställandet av
            fri passage för allmänheten, som är något helt annat än allemansrätt
            och i många fall kan komma att bli verkningslöst. Regeringen måste
            precisera sina definitioner av begreppen landsbygd och utveckling
            . Begreppet utveckling måste tolkas som åtgärder som ger möjlighet
            till fler bestående arbetstillfällen. Detta bör riksdagen som
            sin mening ge regeringen till känna.
          </p>
          <p xml:id="i-6g7nm6aeYdyJbsjb17ECrG">
            Vi vill ställa högre krav på beslutsunderlaget när områden för
            landsbygdsutveckling ska inrättas. När ett område ska utgöra grund
            för dispens eller upphävande ska kommunens tillgång på stränder
            kartläggas enligt motiven i regeringens förslag. Kartläggningen
            av kommunens strandområden måste redovisa naturvärden och friluftsaspekter
            och innehålla kartmaterial som gör det möjligt att bedöma tillgången
            på olika strandmiljöer. Uppgifter om särskilt värdefulla strandbiotoper
            eller hotade arter ska markeras i kartmaterialet. Populära utflyktsmål
            ska också kartläggas, liksom strandområden som är nödvändiga för
            tätorternas tillgång till natur även på lång sikt.
          </p>
          <p xml:id="i-WV9p6z8TKpYf8cpX2YVQn4">
            Detta bör riksdagen som sin mening ge regeringen till känna.
          </p>
          <p xml:id="i-15K7JiSGQvdVtWYc2vxzZg">
            Ett uppluckrat strandskydd kan skapa nya konflikter mellan fritids-
            eller permantboende och områdets befintliga näringsverksamhet.
            De nytillkomna kan ha synpunkter på t.ex. buller, vilket kan skapa
            svårigheter för näringsidkare. I motiveringen för dispens för
            strandskydd av landsbygdsutvecklingsskäl bör kommunen redogöra
            för rätlinjigheterna för den befintliga näringsverksamheten. Detta
            bör riksdagen som sin mening ge regeringen till känna.
          </p>
          <p xml:id="i-6pmBfY5jovWnWCcjtpjbAn">
            Enligt regeringen går det att bortse från kravet på landsbygdsutveckling
            om ett bostadshus planeras invid redan befintliga bostadshus i
            området. Regeln riskerar att ge upphov till oönskade kedjereaktioner;
            ett nytt hus byggs vid ett hus som byggts vid ett befintligt hus
            osv. Därför är det av största vikt att nybyggen av detta slag
            kan härledas till landsbygdsutveckling som leder till bestående
            arbetstillfällen. Detta bör riksdagen som sin mening ge regeringen
            till känna.
          </p>
          <head xml:id="i-6vQ66U5Ke2WRgwzjsGUmMp" type="h1">
            6 Skärpningar i handläggningen av strandskyddsbeslut
          </head>
          <p xml:id="i-DNJaFeuFMrmdNQYRGUT5Sz">
            Dagens strandskydd bygger på stränga regler, tillkomna för att
            skydda allas intresse. Men möjligheterna till överprövning har
            varit närmast obefintliga, och kommunerna har under årens lopp
            medvetet eller av okunskap kunnat utfärda ett stort antal tveksamma
            dispenser. Som exempel kan nämnas att av de dryga 150 fall som
            Naturvårdsverket överklagade 2007 hade verket framgång i 8090
            % av fallen. Behovet av en starkare kontroll är stort.
          </p>
          <p xml:id="i-QcZkXexoXfevoW2V2rPsvK">
            Vi föreslår därför följande: När ett kommunalt beslut om dispens
            eller upphävande saknar redovisning av skälen för beslutet ska
            detta utgöra grund för att beslutet ska kunna rivas upp efter
            överklagande eller i en överprövning. Detta bör riksdagen som
            sin mening ge regeringen till känna.
          </p>
          <p xml:id="i-NpQvd5JrmsuvahnYPTTRhg">
            Den svaga rättstillämpningen av strandskyddet har också sin orsak
            i svårigheterna att överklaga. Ideella föreningar som enligt sina
            stadgar tar till vara på naturskydds- och miljöskyddsintressen
            har rätten att överklaga dispenser. Föreningen ska dock ha bedrivit
            verksamhet i Sverige under minst tre år och ha lägst 2 000 medlemmar.
            Även lokala miljö- och friluftsorganisationer med som kortast
            tre års aktivitet och lägst 500 medlemmar ska ha överklaganderätt.
            Detta bör riksdagen som sin mening ge regeringen till känna.
          </p>
          <p xml:id="i-7zEF5vGRQRvUx5KV8THP6A">
            Vi vill förtydliga regeringens förslag om att en fri passage
            alltid ska sparas närmast strandlinjen, såvida det inte är omöjligt
            med hänsyn till byggnadens eller anläggningens funktion. Kommunerna
            måste i sina nämnder fatta beslut om tomtplatsavgränsning; i annat
            fall är det olagligt att passera nära bostäderna. Det är inte
            alltid kommuner fattar dessa beslut. Därför ska dispens- eller
            upphävandebeslut gällande bostäder utan tomtplatsavgränsning kunna
            rivas upp efter ett överklagande.
          </p>
          <p xml:id="i-72Xhm8s57tUf6GP8SvwsVQ">
            Vidare ska passagen i normalfallet vara minst 60 meter inte minst
            några tiotal meter som regeringen anger. En bred passage krävs
            för att allmänheten ska våga passera. Detta bör riksdagen som
            sin mening ge regeringen till kän na.
          </p>
        </div>
        <div type="motSignatures">
          <list>
            <item xml:id="i-Hoidadhyx7P7v5zCPiNehQ" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-55hdmRyHNAt7Y2nkVC3F2b" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-BvdKAnMpkGaHieXMvgWahq" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-AKE2mJbcvVeQCL4uLYRULS" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-BdDhZdzvNdR3PmTXEVuyiY" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-SGZv36djkzGdopEWPTzDTo" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
