<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00368">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-GE8V8xQLUeUXqQYs9agnuG">av Rolf Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen</title>
          <idno type="rdwebb">GT02Ju368</idno>
          <rs type="number">Ju368</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju368/text</ref>
          <ref type="dokument_url_html">http://data.riksdagen.se/dokument/GT02Ju368</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju368</ref>
          <ref type="doc">http://data.riksdagen.se/fil/CFCFDDA0-57CE-483F-B034-4942EC6287BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5xRzXNQHEXjNtcVU9Rhjhr" type="signed"/>
        <correspContext corresp="i-5xRzXNQHEXjNtcVU9Rhjhr">
          <note type="signatory" corresp="i-GE8V8xQLUeUXqQYs9agnuG"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-XNEFJw4xJiLJNY5k5oV4K5" type="referral">
          <date when="2005-10-13"/>
        </correspAction>
        <correspAction xml:id="i-ECCAQuMMts4DHS5DZHPhnw" type="dismissal">
          <date when="2005-10-13"/>
        </correspAction>
        <correspAction xml:id="i-2pmVyDc7mx7hQgYW8sJkoo" type="submission">
          <date when="2005-10-05"/>
        </correspAction>
        <correspAction xml:id="i-VALeqgKY1xL8NBu2CkpvhN" type="assigned"/>
        <correspContext corresp="i-VALeqgKY1xL8NBu2CkpvhN">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_368/mot_200506_Ju_368-0001.pdf"/>
      <div xml:id="i-VmQV4Z6xGR6NFFnwj2Z2Hn" type="motHeader">
        <div xml:id="i-2p5FNTsnP9yBJjYho9jvtf" type="motTitle"/>
        <div xml:id="i-HkHB74aDCWAM3J48TxMsL9" type="motSubmissionInfo"/>
      </div>
      <div xml:id="i-VmvNspbDmDENuLoSHWq6ne" type="motBody">
        <div xml:id="i-L39MkxDyRMh3yB3D2kq1FR">
          <p xml:id="i-XwYoDDEdUGKGWqKEXhYc67">
            2005/06 mnr: Ju368 pnr: v981
          </p>
          <p xml:id="i-KT9JJ4eZq8vZuhshXAbYuz">
            Motion till riksdagen 2005/06:Ju368
          </p>
          <p xml:id="i-KVgQYyUBrNykuRg4eGeD2X">
            av Rolf Olsson m.fl. (v)
          </p>
          <p xml:id="i-NSL1SDkxm6q2FmZoFWt5TA">
            Polisen
          </p>
          <p xml:id="i-T7S3HEzGDvE1ouWkT97iHd">
            1 Innehållsförteckning
          </p>
          <p xml:id="i-95GX85gBJZS1Lo3ninwp3C">
            nnehållsförteckning..... Förslag till riksdagsbeslut bad fins
            "rea - ONNSSNAANNSNASRNNNNNRNNNSNNNNSNANSNSARNEANN Antalet poliser
            har ökat — men var är de?. 4.1 Polis i glesbygd 5 Användning av
            resurser. 6 Polisutbildningen bör omvandlas till högskoleutbildning,
            7 Polisens arbetsmiljö 7.1 Handledning... .2 Ledningsfrågoi 8
            Attityder och förtroende 9 Polisens beväpning.... 9.1 Polisens
            vapenträning. 9.2 Befintlig beväpning.. H,. 3 Förslag, För frammåt
            ssomebmsm/bmesrmomsoosnvmmsvmsssvsunuoREs IRENE 10
          </p>
          <p xml:id="i-HDE6Pcwr3RjknezQjnaqyQ">
            BWNH
          </p>
          <p xml:id="i-TixFySF4nhJcceULwg65M4">
            N
          </p>
          <p xml:id="i-N6GbqGJiZEeSZzH8uYyGU9">
            OMC ARNRPRPWWNH
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0002.pdf"/>
          <p xml:id="i-9DakfcHW5NR9VDy6UPuAJY">
            2005/06:Ju368
          </p>
          <p xml:id="i-H5zNKt4goNM3iJA7f155z4">
            2 Förslag till riksdagsbeslut
          </p>
          <p xml:id="i-5f1oNdor699An9bWxc7vEd">
            10.
          </p>
          <p xml:id="i-MNDb3gRmhP3iFwNNkRwDTz">
            11.
          </p>
          <p xml:id="i-KcC1yVBhwk8BU9gxmaqdCw">
            Riksdagen tillkännager för regeringen som sin mening vad i motionen
            anförs om att omprioriteringar skall göras för att öka polisens
            synlighet i samhället. Riksdagen tillkännager för regeringen som
            sin mening vad i motionen anförs om att förslag skall tas fram
            som även ger glesbygden tillgång till rimlig polisnärvaro. Riksdagen
            tillkännager för regeringen som sin mening vad i motionen anförs
            om att en central inköpsfunktion för polisen skall skapas. Riksdagen
            tillkännager för regeringen som sin mening vad i motionen anförs
            om att kompetensen hos de civilanställda inom polisen skall användas
            på ett effektivt sätt. Riksdagen tillkännager för regeringen som
            sin mening vad i motionen anförs om = att = polisutbildningen
            skall omvandlas = till en högskoleutbildning. Riksdagen tillkännager
            för regeringen som sin mening vad i motionen anförs om att handledning
            skall vara en obligatorisk del av polisarbetet. Riksdagen tillkännager
            för regeringen som sin mening vad i motionen anförs om att polisens
            vidareutbildning i frågor som rör etik och moral skall utvecklas.
            Riksdagen tillkännager för regeringen som sin mening vad i motionen
            anförs om att polisens kunskaper om de strukturer som ligger bakom
            mäns våld mot kvinnor måste öka.
          </p>
          <p xml:id="i-MQURh1PCZAVPnN3LyzoC6c">
            Riksdagen tillkännager för regeringen som sin mening vad i motionen
            anförs om att gemensamma krav för polisens vapenträning och vapenhantering
            skall införas. Riksdagen tillkännager för regeringen som sin mening
            vad i motionen anförs om att regeringen skall tillsätta en utredning
            angående ett tydliggörande av regelverket kring polisens vålds-
            och vapenanvändning med utgångspunkt i rapporten ”Polisens våldsanvändning”
            från Rikspolisstyrelsens etiska råd. Riksdagen tillkännager för
            regeringen som sin mening vad i motionen anförs om att tillsätta
            en utredning angående polisens beväpning.
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0003.pdf"/>
          <p xml:id="i-9u2FxborvVWk4p39Sy8KUt">
            3 Inledning
          </p>
          <p xml:id="i-GXacAQhAqHpzYu8hsmGCC8">
            Polisväsendet i en demokratisk stat som Sverige är en mycket
            central samhällsfunktion. Polisen är den myndighet som i fredstid
            har monopol på att använda våld och Vänsterpartiet tar ställning
            för att så ska förbli. Detta våldsmonopol är en av anledningarna
            till att det är viktigt att ha en poliskår som har förankring
            i samhället och som människor känner förtroende för. Insyn och
            demokratisk kontroll är två viktiga faktorer för att uppnå detta
            förtroende. En förutsättning för att polisen ska vinna det förtroende
            som krävs är att kåren består av personer som är lämpliga för
            sin uppgift. Polisen måste också spegla samhällets befolkning,
            exempelvis ur etnicitets- och könsaspekt och när det gäller sexuell
            läggning, detta bl.a. för att kunna kommunicera och förstå händelser
            som såväl kåren som den enskilde polisen utsätts för. Det pågår
            arbete kring detta, men Vänsterpartiet är inte nöjt. Störst framsteg
            sker när det gäller att rekrytera kvinnor, men antalet kvinnor
            i chefsposition är fortfarande alarmerande lågt. Debatten kring
            polisen har väldigt mycket präglats av krav på mer resurser. Det
            har varit berättigade krav som också lett till betydande resursförstärkningar
            under senare år. Det har satsats stora resurser på en nödvändig
            utbyggnad av utbildningskapaciteten och nyanställningar av poliser
            runt om i landet. Även när det gäller polisens utrustning sker
            en successiv uppdatering. Till bilden hör givetvis också att polisens
            arbete förändras och blir mer komplicerat och krävande till följd
            av internationalisering, öppna gränser och en delvis annan struktur
            när det gäller brottsligheten. Vänsterpartiet står aktivt bakom
            de stora förstärkningar som skett av rättskedjan, inte minst polisen,
            och där ytterligare satsningar tillkommer under de närmaste åren.
            Samtidigt som, och efter, denna satsning drabbas poliskåren av
            många pensionsavgångar, men det är vårt mål att upprätthålla det
            antal poliser som satsningen resulterar i. I och med det generationsskifte
            som polisen tvingas göra så måste stora mängder kunskap föras
            över till nya personer. Arbete har inletts för att klara detta
            på ett genomtänkt sätt. Det räcker dock inte med att enbart tillskjuta
            nya resurser. Vi vill samtidigt peka på att det finns viktiga
            delar av polisens verksamhet som behöver förbättras och utvecklas,
            och några sådana områden berörs i denna motion.
          </p>
          <p xml:id="i-2PpVBaLhEKetKHaiupH7tV">
            4 Antalet poliser har ökat — men var är de?
          </p>
          <p xml:id="i-93vU2z8XposnZgm1c7NamM">
            Polisen är en av de viktigaste aktörerna i det brottsförebyggande
            arbetet. Polisen utgör en brottsförebyggande kraft bl.a. genom
            att utreda brott, men framför allt genom att vara synlig i gatumiljöer
            och i samhället i övrigt. De senaste årens resurstillskott har
            inneburit att fler poliser har utbildats och att fler har anställs
            inom myndigheterna. Detta till trots synes polisbristen
          </p>
          <p xml:id="i-CwFGKEJeW2CG8LYSQYEWE2">
            2005/06:Ju368
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0004.pdf"/>
          <p xml:id="i-NVNRJmtgUz9ksANTagqN1k">
            2005/06:Ju368
          </p>
          <p xml:id="i-V1Xr8EAVsddKKsnf2MRrvU">
            aldrig ha varit så stor som nu. Enligt en genomgång har dock
            antalet anställda ökat i alla myndigheter utom några få. Det är
            en märklig situation att den ökande budgetramen inte leder till
            fler synliga poliser på gator och torg. Två fotpatrullerande poliser
            kan vara mer effektiva ur brottsförebyggande perspektiv än två
            radiobilar med två poliser i varje. Kanske finns också anledning
            att se över antalet chefsbefattningar i förhållande till antalet
            poliser inom de olika myndigheterna. Omprioriteringar ska alltså
            göras för att öka polisens synlighet i samhället. Detta bör riksdagen
            som sin mening ge regeringen till känna.
          </p>
          <p xml:id="i-8E2i7mFmTUP8EG8jEJbrVs">
            4.1 — Polis i glesbygd
          </p>
          <p xml:id="i-8wTX6cFDpk2cCs6PaRogeM">
            En viktig fråga när det gäller polisen är också fördelningen
            av resurser över landet. En diskussion som förs är att minska
            antalet myndigheter och på så sätt öka effektiviteten i resursutnyttjandet.
            Vänsterpartiet anser att vi alltid måste se på polisen som en
            nationell resurs, oavsett antalet myndigheter. I arbetet att förverkliga
            detta är polisens utvecklingsavtal ett viktigt och verksamt redskap.
            Bortsett från utryckningsverksamheten så har polisen också en
            servicefunktion. Möjligheter till s.k. servicebussar som ska kunna
            tillhandahålla tillståndsansökningar, stöldanmälningar, pass,
            rådgivning och annat är ett alternativ när det gäller att öka
            allmänhetens tillgång till polisen. Ett annat är servicekontor
            bemannade på särskilda tider. Personer som lever i glesbygd måste
            ha samma rätt till trygghet och samhällelig service som de som
            bor i mer tätbefolkade områden. Förslag bör tas fram som ger glesbygden
            tillgång till rimlig polisiär närvaro. Detta bör riksdagen som
            sin mening regeringen till känna.
          </p>
          <p xml:id="i-Nv7zai4KWuN5VCYZ1ZdTS7">
            5 Användning av resurser
          </p>
          <p xml:id="i-5P6djXXCVdfMc9qufvpULZ">
            Polisen har de senaste åren fått stora resurstillskott. Detta
            till trots är den ekonomiska situationen ansträngd. Resurserna
            måste tas bättre till vara. Poliser inom de olika myndigheterna
            vittnar om bristande samordning så att t.ex. närpolis och kriminalpolis
            använder olika utrustning, såsom ficklampor och liknande, trots
            att de delar samma lokaler. Enskilda enheter skaffar datasystem
            som inte är kompatibla med andra myndigheter eller ens inom den
            egna myndigheten, vilket är ett stort resursslöseri. Inte heller
            finns det samordning vad gäller skyddsutrustning, vilket innebär
            olika standard för olika poliser. Detta gör inköpen dyrare och
            effektiviteten sämre. Vi anser att en gemensam inköpsfunktion
            för alla myndigheter skulle förenkla och bättre utnyttja polisens
            resurser. Detta bör riksdagen som sin mening ge regeringen till
            känna. När det gäller civilanställd personal fyller denna mycket
            viktiga funktioner i polisens arbete. Dels finns det civilanställda
            som genomgått utbildning för
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0005.pdf"/>
          <p xml:id="i-2evZ2EV2vVw7QXb7P9wRES">
            att delta i brottsutredningar, dels är det viktigt att det administrativa
            stödet till polisen fungerar för att medborgarperspektivet ska
            tas till vara i polisverksamheten. De civilanställda ska således
            inte användas som en konjunkturtermostat. Arbetsledningen måste
            se det som en prioriterad uppgift att personalresurserna fullt
            ut ska komma till användning. De lokala polisstyrelserna har en
            mycket viktig uppgift när det gäller myndigheternas ekonomi och
            verksamhetsplanering. Detta bör riksdagen som sin mening ge regeringen
            till känna.
          </p>
          <p xml:id="i-Fj74yuc1cAr8rNqMzv6KQu">
            6 Polisutbildningen bör omvandlas till högskoleutbildning
          </p>
          <p xml:id="i-A2QwCwUmCbbZxKyHkMVTdz">
            Polisutbildningen har de senaste åren genomgått en drastisk förändring.
            Två nya skolor har öppnat, utbildningen har utvecklats och en
            integrering med högskoleverksamhet har inletts. Alla förändringar
            är positiva men det återstår mycket att göra. Fortfarande finns
            anledning att ifrågasätta delar av utbildningens innehåll. Vänsterpartiet
            har drivit frågan om polisutbildningens omvandlande till en högskoleutbildning
            under ett antal år tillsammans med och med stöd från många håll,
            inte minst ifrån stora delar av poliskåren genom dess fackliga
            företrädare. Efter en motion från Vänsterpartiet beslutade riksdagen
            under förra riksdagsåret att den utredning som ska tillsättas
            angående möjligheten att bedriva polisutbildning på fler orter
            än de nuvarande tre också ska ta upp frågan om att öka akademiseringen
            av utbildning och belysa frågan om utbildningen ska bli helt eller
            delvis akademisk. Det finns flera skäl till att det vore en fördel
            om polisutbildningen omvandlades till en högskoleutbildning. Eftersom
            polisverksamheten ständigt förändras och blir mer och mer komplex
            måste det också finnas bättre möjligheter till såväl kontinuerlig
            vidareutbildning som forskning inom polisverksamhet. Detta vore
            positivt både genom att det skulle innebära en kompetenshöjning
            hos poliskåren och att den polisiära forskningen får en bättre
            koppling till verksamheten. På så sätt kan en bättre grund läggas
            för kunskapsbaserade, effektiva och humana polisiära metoder.
            Enligt en undersökning gjord av Polisförbundet vill två av tre
            polisstudenter ha möjlighet att forska. Vänsterpartiet har också
            uppmärksammat de önskemål som finns inom polisutbildningen om
            en större andel praktik inom grundutbildningen och givetvis också
            integrering av andra typer av ämnen såsom psykologi, sociologi,
            språk och mycket annat. Ett av poliskårens mål måste vara att
            spegla landets befolkning i så stor utsträckning som möjligt.
            Detta innebär att antalet kvinnor som antas till Polishögskolan
            måste öka. En viktig del av detta arbete är att göra yrket som
            sådant attraktivt för kvinnor. Kraven för intagning till skolan
            måste anpassas till den verklighet som poliserna förväntas arbeta
            i. Många kvinnor inom
          </p>
          <p xml:id="i-DGk54mbmPvwwtDqR9WgaEF">
            2005/06:Ju368
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0006.pdf"/>
          <p xml:id="i-NmRFPK52XoERArFj1Akaon">
            2005/06:Ju368
          </p>
          <p xml:id="i-QUZezJTm81Tf2Rizwydgbf">
            polisen vittnar i dag om svårigheter när det gäller möjligheter
            till avancemang inom myndigheten. Att möjligheter ges till utveckling
            i arbetet genom vidareutbildningar och karriärvägar är viktigt
            för att skapa attraktiva arbetsplatser. De insatser som nämns
            i årets budget är en början, men dessa måste följas upp och utvecklas.
            När det gäller rekrytering av personer med annan etnisk bakgrund
            än svensk är situationen katastrofal. Det antal personer ur denna
            kategori som söker sig till Polishögskolan är litet, och de som
            kommer in är ännu färre. Den diskriminering som sker genom det
            s.k. språktestet torde vara en verksam förklaring till varför
            många som skulle vilja söka inte gör det. Vi kan inte se någon
            anledning till att detta test ska finnas. Då kravet för att söka
            är godkänd gymnasiesvenska finns ingen anledning att ett sådant
            test ytterligare ska gallra bland de sökande. Språktest genomförs
            inte till någon annan högskoleutbildning, vare sig juridisk utbildning
            eller annan. Rekryteringen till Polisskolan i stort sköts i dag
            av Pliktverket. Genom den utredning som gjorts av Gunno Gunnmo
            för att skapa en handlingsplan för ökad mångfald inom polisen
            torde den profil som sätts upp för rekrytering vara ett aktivt
            hinder för att förändra intagningen. Den profil som används skapar
            en likriktning bland polisen som inte är modern. Enligt Polisförbundets
            undersökning efterlyser tre av fyra polisstudenter högskolepoäng
            för sina studier. Att polisutbildningen ges högskolestatus skulle
            underlätta rekryteringen, genom att de akademiska poäng som studenterna
            tar kan användas om de senare väljer att söka sig andra yrkesvägar.
            Att söka till polisutbildningen blir därmed inte lika mycket ett
            val för hela studentens liv, vilket skulle kunna locka fler att
            söka. Det är vår förhoppning att genom att man gör om polisutbildningen
            till en högskoleutbildning så kringgås och löses vissa av de rekryteringsproblem
            som finns. Polisutbildningen bör alltså göras om till en högskoleutbildning.
            Detta bör riksdagen som sin mening ge regeringen till känna.
          </p>
          <p xml:id="i-JH11NMqXcKHza2ZttsoRB1">
            7 Polisens arbetsmiljö
          </p>
          <p xml:id="i-QsxWAkXzrBuxRAhHnqH51H">
            Polisen är fortfarande en av de yrkeskategorier som drabbas av
            flest antal arbetsrelaterade skador. Detta gäller både kvinnor
            och män. Polisen är också en yrkeskår som i sin dagliga gärning
            har att möta människor i kris. Stressrelaterade skador och sjukdomar
            är vanliga liksom rena olyckor. En del av dessa skador borde kunna
            förebyggas genom aktivt arbetsmiljöarbete och en bättre uppbackning
            «från = arbetsledningens sida. Omfattande arbetsmiljöprojekt har
            startats inom polisen på senare tid, vilket är glädjande. Inte
            minst är insatserna för rehabilitering av långtidssjukskrivna
            poliser viktiga.
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0007.pdf"/>
          <p xml:id="i-XFqejXZFQLMs9rzCfE1xY5">
            7.1 Handledning
          </p>
          <p xml:id="i-6F6eSJaGKYphkWVCWUjVLh">
            I många andra yrkeskårer där arbetet går ut på att dagligen möta
            människor i kris vore det i dag otänkbart att inte tillhandahålla
            handledning. Inom polisen är det dock fortfarande så att den vanligaste
            formen av handledning är s.k. krishandledning som kan erbjudas
            efter större händelser. Att ständigt möta människor i kris och
            att ständigt utsättas för mycket stressande arbetssituationer
            kräver dock fler insatser. Poliser måste också ha möjlighet att
            prata om eventuella misstag i tjänsten under förtroendefulla former.
            För att förbättra polisens arbetsmiljö anser Vänsterpartiet att
            handledning ska vara en obligatorisk del av polisens verksamhet.
            Detta bör riksdagen som sin mening ge regeringen till känna.
          </p>
          <p xml:id="i-KaiEoTpJQ567cPdKGS7No2">
            7.2 Ledningsfrågor
          </p>
          <p xml:id="i-FeWFeCBvwf9BwkHiTbUb7u">
            Många anser att polisorganisationen har stora problem när det
            gäller hur polisen leds. Enligt polisens utvecklingsavtal ska
            polisens verksamhet utvecklas lokalt för att anpassas till den
            verklighet som poliserna står inför, ör att förstärka tillgängligheten
            för och kontakten med medborgarna och för att ge de enskilda poliserna
            större inflytande över sin yrkesverksamhet. Många menar att avtalet
            inte följs. En förutsättning för att skapa en lokal örankring
            är att polisens ledning inte centraliseras ytterligare. Samtidigt
            som det enligt Vänsterpartiet är viktigt att det allmänna har
            insyn i och inflytande över polisen, något som t.ex. sker genom
            polisstyrelserna, så uppstår problem när personer i beslutsfattande
            ställning inte har tillräckliga kunskaper om verksamheten. Utbildningsinsatser
            för polisstyrelserna kan därför vara något att överväga.
          </p>
          <p xml:id="i-TbftNoZ46GMyaUzHxWRFmh">
            8 Attityder och förtroende
          </p>
          <p xml:id="i-W3jzfoGbV9YRmLcYHb6wpk">
            Att polisen möts av allmänhetens förtroende är viktigt dels ur
            verksamhetsperspektiv, dels ur arbetsmiljöperspektiv. Förtroendet
            för polisen har alltid varit högt i Sverige men på senare tid
            har det dock sjunkit. Det finns flera skäl till att så skett.
            Att polisen inte är representativ för befolkningen är ett skäl,
            och därför måste polisen förbättra sin rekryteringspolicy. I den
            nya polisutbildningen är etik- och moralfrågor en bärande del
            av utbildningen, en annan del är mental träning. I delar av poliskåren
            synes det finnas problem med att handskas med denna typ av frågor.
            Erfarenheter från de senaste åren tyder på att delar av inte minst
            den äldre delen av poliskåren har särskilda problem att handskas
            med vissa grupper. Exempel på sådana grupper är unga kvinnor som
            demonstrerat mot porrbutiker och liknande. Personer med invandrarbakgrund
            vittnar också om ett ovärdigt beteende riktat mot dem av poliser
            i olika situationer, vilket resulterat i att många är både rädda
            och besvikna.
          </p>
          <p xml:id="i-ByEtDh8cRVPE2ZjZbC87g8">
            2005/06:Ju368
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0008.pdf"/>
          <p xml:id="i-PkNqFS5tp5MMDCjNGHjMkc">
            2005/06:Ju368
          </p>
          <p xml:id="i-KkoEUmuiikYP9VHfZy8xxe">
            Genomgående vittnas om exempel på språkbruk som inte hör hemma
            hos den demokratiska polis som vi vill se. Bland alltför många
            människor finns bilden av en anda inom polisen som i mångt och
            mycket bygger på en norm där polisen kan använda uttryck som i
            andra sammanhang inte skulle accepteras. Denna norm byggs upp
            och existerar i det vardagliga samtalet, och kårandan drabbar
            även poliskåren själv. Det är därför viktigt att även den del
            av poliskåren som inte tagit del av den nya utbildningen får del
            av dessa kunskaper. När Vänsterpartiet tidigare motionerat i detta
            ärende har det besvarats med att olämpligt beteende från polisens
            sida vid exempelvis våldsamma demonstrationer delvis kan förklaras
            utifrån ett provocerande beteende från demonstranternas sida.
            Detta kan vi delvis hålla med om. Det gäller att ha en realistisk
            syn på de svårigheter som en enskild polis kan utsättas för. Men
            samtidigt anser vi att poliser i ledande befattning har ett ansvar
            för att utveckla metoder för att hindra dessa situationer från
            att uppstå. Vid sidan av det måste arbetsmiljöarbetet utvecklas
            genom handledning, som vi tidigare nämnt.
          </p>
          <p xml:id="i-Ed2C1uB8qM2SmsYeph6TJR">
            Det behövs också utbildning och diskussion kring etiska och moraliska
            frågor både i polisers grundutbildning och som ett kontinuerligt
            och regelbundet inslag i det yrkesverksamma livet. Det bör vara
            ett återkommande inslag vid alla kurser och utbildningar. Sådan
            verksamhet förekommer i viss grad, men vidareutbildning i frågor
            om etik, moral och mental träning måste intensifieras. Detta bör
            riksdagen som sin mening ge regeringen till känna. I detta sammanhang
            kan det vara lämpligt att nämna det glädjande faktum att regeringen
            förra året aviserade att man avser att utreda skapandet av en
            särskild myndighet för utredningar av brott som poliser misstänks
            för. Detta är en fråga som Vänsterpartiet med kraft drivit de
            senaste åren. Det är en viktig fråga när det gäller förtroendet
            för polisen. Kunskaperna måste också öka om olika grupper som
            polisen kommer i kontakt med. Detta gäller inte minst våldsutsatta
            kvinnor. Det är viktigt att kunskaperna om de mekanismer som ligger
            bakom mäns våld mot kvinnor ökar hos polisen. Detta bör riksdagen
            som sin mening ge regeringen till känna.
          </p>
          <p xml:id="i-WJeYVVuiAaXKvqJAXhTazn">
            9 Polisens beväpning
          </p>
          <p xml:id="i-Fsky2zdtp3bN6XeEbeRUxE">
            Vid ställningstaganden till vilken beväpning polisen ska ha tillgång
            till måste man ta hänsyn till vilken effekt beväpningen har på
            samhället. Våldsanvändningen bör hållas på en så låg nivå som
            möjligt, och målet bör vara att alla situationer ska lösas utan
            våld. Ett annat perspektiv som måste finnas med är hänsynstagande
            till de enskilda polisernas arbetsmiljö.
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0009.pdf"/>
          <p xml:id="i-P9gPWsvN7c49N7r1sbHmxw">
            9.1 Polisens vapenträning
          </p>
          <p xml:id="i-5NW3LVJF6RiPevLLMFj6Uj">
            Att vi har en polis med befogenhet att använda våld och vapen
            gör att vi kan ställa krav på kunskaper om vapenhantering hos
            enskilda polismän. Oroande uppgifter har visat att antalet poliser
            som blir av med sina vapenlicenser på grund av för lite träning
            ökar. Här skiljer sig förutsättningarna åt mellan olika polismyndigheter.
            Inom vissa myndigheter ges alla poliser möjlighet till kostnadsfri
            träning medan det inom andra myndigheter är upp till den enskilde
            polisen att bekosta träningen. I Stockholms län har det rapporterats
            att under 18 månader (fram till juli 2004) hade 215 poliser underkänts
            vid vapenprov men får ändå fortsätta att bära sina vapen, medan
            man i Malmö kunde bli av med sina vapen för att sättas på en annan
            tjänst. I ytterligare andra myndigheter görs skillnad på om polisen
            är anställd som närpolis, piketpolis eller tillhör någon annan
            kategori. Oftast är det då kostnadsfritt för piketpolisen att
            övningsskjuta medan det för närpolisen kan handla om stora kostnader.
            Detta är enligt Vänsterpartiet en märklig ordning. Justitieutskottet
            har tidigare avslagit Vänsterpartiets motion utan att beröra de
            skillnader som finns. Givetvis måste alla poliser ges samma möjlighet
            till kontinuerlig och kostnadsfri träning i vapenhantering. Detta
            är inte minst viktigt i ljuset av att polisens vapenarsenal utvecklas
            och tyvärr också utökas. Enhetliga regler för vapenträning bör
            således införas där stor vikt läggs vid att proven genomförs framgångsrikt.
            Detta bör riksdagen som sin mening ge regeringen till känna.
          </p>
          <p xml:id="i-7ahPz2H9Ru2LjbVN3TFJ7J">
            9.2 Befintlig beväpning
          </p>
          <p xml:id="i-9bxa9CSNCRYiA6RSGvgvXn">
            Rikspolisstyrelsens etiska råd har undersökt och utvärderat befintlig
            beväpning och förslag på ny sådan. Vänsterpartiet kan konstatera
            att rådet har en i huvudsak kritisk syn. När det gäller pistol
            som tjänstevapen konstaterar det etiska rådet att det bör gälla
            även i fortsättningen. Däremot anser man att reglerna för användningen
            av pistol bör förändras och förtydligas. I dag är polisen skyldig
            att redovisa när skott har avlossats. Etiska rådet föreslår att
            detta även ska gälla när pistol har använts som hot. Liknande
            bestämmelser finns redan i övriga nordiska länder. Vidare vill
            rådet att den nya typ av expanderande ammunition som har börjat
            användas utreds ytterligare. Denna typ av ammunition skapar avsevärt
            större skada hos den som träffas, vilket rimmar illa med principen
            att så lite våld som möjligt ska användas. På vissa andra områden
            anser rådet att förtydliganden av regler behövs. Det gäller användandet
            av handfängsel, expanderbara batonger samt av pepparsprej, där
            man anser att regelverket inte ger tydliga riktlinjer. Vänsterpartiet
            menar att etiska rådets synpunkter är värda att ta på allvar.
            Tydliga regler kring polisens vapen- och våldsanvändning är en
            förutsättning
          </p>
          <p xml:id="i-DWN3A1HGNnZBRoW7VKzoet">
            2005/06:Ju368
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0010.pdf"/>
          <p xml:id="i-JCCxQ6TTkRthgk4Apq92Gz">
            2005/06:Ju368
          </p>
          <p xml:id="i-RQP49twYUKzzTNGUB9jfUT">
            10
          </p>
          <p xml:id="i-5L8zpvqPQAaTduiewrWBk8">
            för rättssäkra ingripanden och en viktig arbetsmiljöfråga för
            de enskilda poliserna. Regeringen bör tillsätta en utredning angående
            ett tydliggörande av regelverket kring polisens vålds- och vapenanvändning
            med utgångspunkt i rapporten ”Polisens våldsanvändning” från Rikspolisstyrelsens
            etiska råd. Detta bör riksdagen som sin mening ge regeringen till
            känna.
          </p>
          <p xml:id="i-KTAomFXi7GcdqoK8aHTg4c">
            9.3 Förslag för framtiden
          </p>
          <p xml:id="i-Ei8SaTb2F2UjjPJGNczQno">
            I den rättspolitiska debatten hörs ofta krav på att ge polisen
            tillgång till exempelvis vattenkanoner och tårgas. I mångt och
            mycket bygger denna debatt på missförstånd. Polisen har redan
            i dag tillgång till tårgas och rätt att använda vattenkanoner.
            Det är ett aktivt val från polisens sida dels att inte köpa in
            vattenkanoner, dels att inte använda tårgas. Dessa metoder är
            ofta olämpliga, och det ligger inom polisens kompetens att besluta
            när de är lämpliga att ta till. Andra exempel på nya vapen som
            det finns förslag om att ta till är sådana som gör mindre skada,
            exempelvis elpistoler. Rikspolisstyrelsens etiska råd har ansett
            att varken behovet av dessa vapen eller skadeeffekterna är klarlagda.
            Man menar också att sådana ”lättare” vapen kan ”ge intryck av
            att polisens huvudalternativ är att ingripa med våld”. Andra menar
            att detta skulle minska risken för våld och skapa en bättre arbetsmiljö
            för poliserna. Att polisen ska vara beväpnad med skarpladdade
            vapen är långtifrån självklart. I Storbritannien bär endast ca
            10 26 av poliskåren skjutvapen, medan det i vårt grannland Norge
            gäller att polisen bär skarpladdade vapen endast när situationen
            bedömts sådan att det är oundgängligen nödvändigt. För att beväpna
            sig krävs order från polischef. Vapnen kan då antingen förvaras
            på polisstationer eller i sigillförsedda, slutna lådor i polisens
            fordon. I såväl Sverige som Norge säger regelverket att skarpladdade
            vapen får användas i liknande situationer, men skillnaden i regelverken
            gör att man i Norge utnyttjar möjligheten betydligt mer sällan.
            Detta kan bero på att den svenska polisens beväpning kan skapa
            en falsk säkerhet och därmed resultera i fler risksituationer
            där poliser känner sig tvingade att använda skjutvapen i nödvärn.
          </p>
          <p xml:id="i-AZ1sF1CSr9ySPa58PkAK5f">
            Enligt Johannes Knutsson, professor vid polishögskolan i Oslo,
            förefaller den norska modellen vara säkrare för de enskilda poliserna,
            att döma av antalet incidenter där poliser skadas vid skottlossning.
            Kanske är detta en följd av ett mindre riskabelt beteende från
            de enskilda polismännens sida. I Sverige skadas dessutom många
            poliser av vådaskott från andra poliser. Även antalet fall av
            dödsskjutningar av misstänkta vid ingripanden uppvisar skillnader.
            I Sverige sker en dödsskjutning per år, medan siffran i Norge
            är begränsad till en dödsskjutning vart tredje år. Vänsterpartiet
            anser att det är nödvändigt att se över polisens beväpning för
            att minska risken för personskador för både misstänkta, poliser
            och allmänhet vid polisingripanden. Man bör överväga möjligheten
            att agera utan vapen i större utsträckning än i dag samtidigt
            som behovet och
          </p>
          <pb facs="riksdagen-motions-pdf/data/200506/mot_200506_Ju_368/mot_200506_Ju_368-0011.pdf"/>
          <p xml:id="i-APzczcXfWXNusNkTYW7MpB">
            2005/06:Ju368
          </p>
          <p xml:id="i-G4tToDZhhqbvDrUoF2UhQ1">
            förutsättningarna för nya vapen diskuteras. Utredningen bör också
            ta hänsyn till de konsekvenser som nya förslag får för allmänhetens
            förtroende för polisen.
          </p>
          <p xml:id="i-8tgH2YzTJdkGMpgn7hJukN">
            Detta bör riksdagen som sin mening ge regeringen till känna.
          </p>
          <p type="date" id="i-Xjxj5eJXU2c6xPxKzb68Yu">
            Stockholm den 27 september 2005
          </p>
          <p xml:id="i-D1wuvUKtgLciJPwC7vzex2" type="signatureBlock">
            Rolf Olsson (v) Rossana Dinamarca (v) Mats Einarsson (v) Tasso
            Stafilidis (v) Alice Åström (v)
          </p>
          <p xml:id="i-Fxb6139JwveH5DohijkmVj">
            21
          </p>
        </div>
      </div>
    </body>
  </text>
</TEI>
