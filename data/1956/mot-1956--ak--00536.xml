<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__536/mot_1956__ak__536-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 536 år 1956 15
          </p>
          <p>
            Nr 530
          </p>
          <p>
            Av herr Johansson i Stockholm, om understöd åt Svenskt visarkiv.
          </p>
          <p>
            Sverige äger en nästan outtömlig skatt av gamla visor och folkmelodier.
            Genom framsyntheten hos våra folkminnesforskare har ett mycket
            stort antal av dessa, företrädesvis äldre visor, blivit upptecknade
            och arkive- rade. Man räknar sålunda med att det finns mellan
            170 000 och 200 000 visuppskrifter och visavtryck. Dessa är utspridda
            på ett 30-tal arkiv, bibliotek och liknande institutioner. Den
            som velat undersöka förekomsten och spridningen av en äldre visa
            i svensk folktradition har emellertid på grund av undersökningsmate-
            rialets stora utspridning stött på mycket stora praktiska och
            tidskrävande svårigheter. Ur forskningssynpunkt har det därför
            tett sig angeläget att skapa ett centralt och lättillgängligt
            register över våra folkvisor, däri inbegripet skillingtrycksvisor
            och dylikt. En sådan institution — Svenskt visarkiv — tillkom
            också i maj 1951 på initiativ av bl. a. intresserade folklorister
            och musikforskare och har nedlagt ett omfattande och beak- tansvärt
            arbete på katalogiseringen av äldre visor och folkmelodier. Arkivets
            uppgift är sålunda enligt stadgarna: att skapa översikt över det
            äldre svenska vismaterialet, att medelst kopiering på lämpligt
            sätt be- vara representativa och värdefulla delar av detta material,
            att ställa hand- skrivna eller i övrigt svåråtkomliga vissamlingar
            till forskares och Visans vänners förfogande genom att anordna
            ett centralt arkiv med kopierat mate- rial, att i samarbete med
            vetenskapliga institutioner insamla och bevara primärmaterial
            för visforskningen, att verka för systematisk utforskning av svenska
            visor genom att bl. a. organisera utbyte av kopierat material
            mellan olika svenska institutioner samt att befrämja samverkan
            inom nordisk visforskning genom dylika utbyten i syfte att möjliggöra
            över- blick över hela det nordiska vismaterialet. Styrelsen för
            arkivet består för närvarande av professorn i nordisk och jämförande
            folklivsforskning Dag Strömbäck, Uppsala (ordförande), pro- fessorn
            i musikforskning Carl Allan Moberg, Uppsala (vice ordförande),
            professorn i musikvetenskap och folkdiktsforskning Otto Andersson,
            Åbo, intendenten vid nordiska museet fil. lic. Mats Rehnberg,
            Stockholm, do- centen vid Stockholms högskola Karl Ivar Hildeman,
            Stockholm, inten- denten vid Radiotjänst Mats Arnberg, Stockholm,
            borgmästaren Gunnar Fant, Stockholm, skeppsredaren Sven Salén,
            Stockholm, samt fil. lic. Ulf Peder Olrog, Stockholm.
          </p>
          <pb facs="riksdagen-motions-pdf/data/1956/mot_1956__ak__536/mot_1956__ak__536-002.pdf"/>
          <p>
            16 Motioner i Andra kammaren, nr 536 år 1956
          </p>
          <p>
            Arkivet, vars arbete under första tiden möjliggjorts genom privata
            do- nationsmedel, brottas emellertid med stora ekonomiska svårigheter,
            vilket i sin tur verkat starkt hämmande på dess möjligheter att
            bedriva ett ratio- nellt och utvidgat forskningsarbete. Bristen
            på medel omöjliggör sålunda den snabba insamling av kataloguppgifter,
            som är av nöden med hänsyn till behovet av att till forskningens
            fromma få en överblick av det aktu- ellaste upptecknings- och
            inspelningsarbetet ute i bygderna. Likaså sak- nas medel för anställandet
            av behövlig arbetskraft för det interna kopie- rings- och mikrofilmningsarbetet.
            Ett anslag från lotterimedelsfonden på 10 000 kronor under år
            1955 och ett lika stort anslag från fonden för år 1956 räcker
            sålunda inte tillnärmelsevis till för avlönandet av den erfor-
            derliga arbetskraften eller för anskaffandet av nödvändigt kopierings-
            och mikrofilmningsmaterial. Med utgångspunkt härifrån tillåter
            jag mig hemställa, att riksdagen till understöd åt Svenskt visarkiv
            anvisar ett reservationsanslag på 25 000 kronor.
          </p>
          <p>
            Stockholm i januari 1956
          </p>
          <p>
            Gustav Johansson
          </p>
          <p>
            Sthlm 1956. K. 1. Beckmars Boktr.
          </p>
        </div>
      </div>
    </body>
  </text>
</TEI>
