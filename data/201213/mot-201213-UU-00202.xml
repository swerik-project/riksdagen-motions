<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00202">
  <teiHeader>
    <fileDesc>
      <titleStmt>
        <title>Människorättskränkningar i Tibet</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Människorättskränkningar i Tibet</title>
          <idno type="rdwebb">H002U202</idno>
          <rs type="number">U202</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U202/text</ref>
          <ref type="dokument_url_html">http://data.riksdagen.se/dokument/H002U202</ref>
          <ref type="dokumentstatus_url_xml">http://data.riksdagen.se/dokumentstatus/H002U202</ref>
          <ref type="doc">http://data.riksdagen.se/fil/4380B663-E0B6-4DBC-9AE7-B809DAA5A084</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XJuZ42LjZYHEiXTSebnM22" type="signed"/>
        <correspContext corresp="i-XJuZ42LjZYHEiXTSebnM22">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-4SMYAZxqsEX9cLxNzFrmW6" type="numbering">
          <date when="2012-09-28"/>
        </correspAction>
        <correspAction xml:id="i-JxR7y3DNCg8ihxjB2sp1V3" type="submission">
          <date when="2012-09-21"/>
        </correspAction>
        <correspAction xml:id="i-FK5dRzELhsEeYjFfufZFNB" type="transfer">
          <date when="2012-09-21"/>
        </correspAction>
        <correspAction xml:id="i-HZ7wYS1j1oB2NVvoQGcYk7" type="assigned"/>
        <correspContext corresp="i-HZ7wYS1j1oB2NVvoQGcYk7">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fv4TxCG7cjtttmzND9VCC2" type="motHeader"/>
      <div xml:id="i-K4DwbPAYJ94vyFaQAayovr" type="motBody">
        <div xml:id="i-V65Bri1WMnvzFMzrCGKxRD" type="motProposal" subtype="förslag">
          <head xml:id="i-UZdzeZMNthZ4fwTN8PxPty">
            Förslag till riksdagsbeslut
          </head>
          <p xml:id="i-6DzaQPhbqwTQysTLJ2AQzD">
            Riksdagen tillkännager för regeringen som sin mening vad som
            anförs i motionen om att Sverige i relationerna med Kina måste
            uppmärksamma frågan om allvarliga människorättskränkningar i Tibet.
          </p>
        </div>
        <div xml:id="i-WFmsvmDjUpY6cPQiEuh28g" type="motContent">
          <head xml:id="i-KonY9kjaVBWp6KfS4v3uSR" type="h1">
            Motivering
          </head>
          <p xml:id="i-NCF2QEKMwZapJiV8pBPbwR">
            Kina är en enpartistat och respekten för de mänskliga rättigheterna
            brister. Uppgifter från människorättsorganisationer pekar på att
            nationella minoriteter, särskilt i Tibet, får sina mänskliga rättigheter
            åsidosatta i högre grad än andra grupper. Det handlar bland annat
            om inskränkningar av religionsfriheten, förföljelse av personer
            som utnyttjar sin rätt till yttrandefrihet, brist på förenings-
            och mötesfrihet och den kinesiska regeringens politik att försvaga
            och undergräva tibetanernas kultur och etniska tillhörighet. Människor
            i Tibet som ger uttryck för egen kulturell identitet betecknas
            ofta som separatister med hårdhänt hantering från myndigheternas
            sida till följd.
          </p>
          <p xml:id="i-PjjxGN2m3aPiV3yJuxRnAX">
            I augusti år 2008 ägde stora protester rum i Tibet mot det kinesiska
            styret. Kloster stängdes och brutala tillslag mot såväl munkar
            som nunnor i Tibet rapporterades. De åtgärder som de kinesiska
            myndigheterna vidtog för att slå ner demonstrationerna är enligt
            Utrikesdepartementet fortfarande kännbara och närvaron av beväpnade
            styrkor i Tibet är påtaglig. Under hösten 2010 förekom nya protester
            mot planer på att all undervisning i framtiden ska ske på kinesiska
            i stället för på tibetanska.
          </p>
          <p xml:id="i-XaSMthrQBwbQAQVPmDAumk">
            Kina har sedan länge förbjudit oberoende människorättsobservatörer
            att besöka landet och regionen har nu i princip helt stängts,
            även för utländska journalister. Amnesty och flera andra människorättsorganisationer
            uttrycker stark oro för vad som händer de tibetaner som har fängslats.
            Även Utrikesdepartementet har i sin rapport om mänskliga rättigheter
            (2010) uttryckt att det är svårt att få en överblick över vad
            som verkligen händer i Tibet.
          </p>
          <p xml:id="i-DiU1tDWeDi6oR7YtwZ68Rw">
            Konflikten i Tibet handlar inte enbart om Kinas maktbehov, viljan
            att bestämma och dominera, utan också om bristande respekt för
            andra religioner och livsstilar. Kinas ovilja att låta Tibet få
            verka inom en reellt autonom del av Kina har säkerligen även andra
            bottnar, såsom ekonomiska. En fråga kopplad till ekonomi handlar
            om Tibets mineraltillgångar som Kina vill rå över. Geografiskt
            omfattar Tibet den tibetanska högplatån som räknas som ett av
            världens mest mineralrika områden. Kina bryter mineraler på ett
            stort antal platser i Tibet och Kina planerar att utveckla verksamheten
            ytterligare.
          </p>
          <p xml:id="i-Q552312abfoXkYC15QrVUE">
            Det är viktigt att Sverige i bilaterala kontakter med Kina tar
            upp frågor om situationen för befolkningen i Tibet. Det är också
            angeläget att Sverige driver på för att den MR-dialog som EU två
            gånger per år har med Kina verkligen utgör en kanal för att grundligt
            diskutera igenom situationen i Tibet. Sverige måste även driva
            på för att FN och andra internationella organisationer tar upp
            frågan om allvarliga människorättskränkningar i Tibet. Detta bör
            ges regeringen till känna.
          </p>
        </div>
        <div xml:id="i-KYukfDQw2ewvj5HDDoPEms" type="motSignatures">
          <list xml:id="i-9bYvAVbZbkHoKchGbMGZhL">
            <item xml:id="i-QfrLB2Cc6UV5iLd3RvbpUN">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
