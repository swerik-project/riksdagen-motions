<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0425/mot_200102_MJ_0425-0001.pdf"/>
      <div type="motHeader" xml:id="i-5cPgrqsB6rMWqiJWMLGXQm">
        <div type="motTitle" xml:id="i-57rqzuijcAx9YcuEj5MC4F"/>
        <div type="motSubmissionInfo" xml:id="i-Buea3GmU2zWYCBj5HRmkrp"/>
      </div>
      <div type="motBody" xml:id="i-EvkDMZuGU3hZQhK8anVEkr">
        <div xml:id="i-HBTfstBdQKVT3qz9itFEJF">
          <p xml:id="i-GfiMgcbQWZjLrGtvRuuCFS">
            2001/02 mnr: MJ425 pnr: mp535
          </p>
          <p xml:id="i-YUqqMACauWZ6Qj5UbuaDtK">
            Motion till riksdagen 2001/02:MJ425
          </p>
          <p xml:id="i-EJBvXs4ZyjKF63NhNB7Tnu">
            av Gudrun Lindvall (mp)
          </p>
          <p xml:id="i-J3PCtR5gi9kYQRyJSvcBCs">
            Ohälsa orsakad av miljöföroreningar
          </p>
          <p xml:id="i-XD27YRPzCYYy5USReKXxQV">
            Motionen delad mellan flera utskott
          </p>
          <p xml:id="i-YvKQN3pgEQFdA5qFz9QRt">
            Förslag till riksdagsbeslut
          </p>
          <p xml:id="i-MiNGzR5KuEEMVywAMxLFBq">
            1. Riksdagen tillkännager för regeringen som sin mening vad i
            motionen anförs om behovet av en studie av de miljörelaterade
            sjukdomarna och deras utbredning i landet." 2. Riksdagen tillkännager
            för regeringen som sin mening vad i motionen anförs om att Sverige
            skall gå före för att fasa ut enskilda kemikalier och kemikaliegrupper.
          </p>
          <p xml:id="i-EURvqqbyXuHgS66AEmdp6q">
            "Yrkande 1 hänvisat till SoU.
          </p>
          <pb facs="riksdagen-motions-pdf/data/200102/mot_200102_MJ_0425/mot_200102_MJ_0425-0002.pdf"/>
          <p xml:id="i-FCY36ZhLLRabV1yWhuiMKp">
            2001/02:MJ425
          </p>
          <p xml:id="i-EfyTRYWKcB5CadpMibe9ea">
            Inledning
          </p>
          <p xml:id="i-4231729Snj6tCrVdDmRCry">
            På UNGASS-konferensen i New York i juni 1997, uppföljningen till
            den stora miljökonferensen som hölls i Rio de Janeiro för 1992,
            redovisade WHO, World Health Organization, att cancer då var den
            andra vanligaste dödsorsaken i världen, att antalet malariafall
            åter ökar och att den utslagning av arter som sker kan leda till
            stora hälsokatastrofer, eftersom balansen mellan sjukdomsalstrare
            och parasiter och deras naturliga fiender riskerar att rubbas.
            Miljöpartiet har gång på gång försökt lyfta fram kopplingen mellan
            miljö och hälsa, men då anklagats för skrämselpropaganda.
          </p>
          <p xml:id="i-AeF6Zn82xkRejFSGZWWAhV">
            Det kostar liv, plåga och pengar
          </p>
          <p xml:id="i-S58aG4DDhFEk3k2F5k1vVt">
            Olika cancerformer, luftvägssjukdomar och allergier är några
            sjukdomar relaterade till miljön. I USA är det vanligaste skälet
            till att barn hamnar på sjukhus luftvägssjukdomar orsakade av
            i första hand trafiken. I Stockholm visar undersökningar en överrepresentation
            av lungcancerfall utmed de stråk där luftföroreningarna är störst.
            Ca 500 cancerfall anses vara orsakade av tätorternas luftföroreningar.
            Alltfler barn får astma och allergier. I Australien orsakar det
            tunna ozonskiktet att många får hudcancer, och kontroller sker
            redan i skolan av hudfläckar. Att ozonskiktet tunnas ut även på
            norra halvklotet är oroande. I Australien uppges drygt 60 26 av
            befolkningen någon gång i livet ha sökt för hudcancer. Konjunkturinstitutet
            har beräknat den totala kostnaden för hälsoeffekter av luftföroreningar
            till 2 200 miljoner kronor i Sverige. Även i andra länder försöker
            man beräkna kostnaderna. Enligt en artikel i den brittiska tidskriften
            The Lancet ligger luftföroreningar bakom 6 94 av dödsfallen i
            Europa. Hälften av dessa kan hänföras till utsläppen från bilar.
            Studien bygger på dödstalen i Frankrike, Schweiz och Österrike.
            40 000 dödsfall per år i de tre länderna kan hänföras till luftföroreningar.
            Sjukvårdskostnaderna beräknas till 1,7 90 av bruttonationalprodukten.
          </p>
          <p xml:id="i-9SX5kHADDvdBvsFeKJSW5b">
            Det är inte skräckpropaganda — det är nödvändig information i
            miljödebatten
          </p>
          <p xml:id="i-9m1VL8NZqFJMJEU1YMv1zY">
            Det behövs en genomgripande studie i Sverige av miljörelaterade
            sjukdomar och dess utbredning. En sådan studie bör resultera i
            en skrivelse till riksdagen där situationen belyses allsidigt
            och orsakssamband förklaras och analyseras.
          </p>
          <pb facs="riksdagen-motions-pdf/data/200102/mot_200102_MJ_0425/mot_200102_MJ_0425-0003.pdf"/>
          <p xml:id="i-5ZczXpdc1ce4SnLuro2vxx">
            Ohälsa orsakad av miljöproblem behöver diskuteras för att kunna
            hanteras i framtiden på ett konstruktivt sätt.
          </p>
          <p xml:id="i-YDRSz78VJa7NNSb8UuMzw4">
            Fler miljögifter hotar hälsan
          </p>
          <p xml:id="i-RE8McaG2fwcho4tZAkRpZs">
            Halterna dioxin hos spädbarn kan vara flera hundra gånger högre
            än Världshälsoorganisationens, WHO:s rekommenderade tolererbara
            dagsintag, enligt förre generaldirektören för Kemikalieinspektionen
            Gunnar Bengtsson. Men flera oroande ämnen finns: Bromerade flamskyddsmedel
            ökar i bröstmjölk, barn kan få stora doser av bly från ljusvekar,
            triklosan som är starkt giftigt för vattenorganismer har mätts
            utanför reningsverk, många arbetare skadas av isocyanater. I en
            nyutkommen rapport till EU-kommissionen = redovisas dioxinföroreningar.
            Dioxiner bildas vid förbränning och är extremt giftiga. De kan
            bland annat skada immunsystemet och bidra till cancer. Därför
            är kraftiga begränsningar på gång internationellt. Mätningar på
            spädbarn från Stockholm antyder en långsam minskning sedan 1985.
            Halterna kan dock vara flera hundra — gånger högre än Världshälsoorganisationens,
            WHO:s, rekommenderade tolererbara dagsintag. Livsmedelsverket
            pekar på att fisk från vissa fiskevatten innehåller miljögifter,
            och denna fisk bör man äta mer sällan eller helt undvika när man
            ammar. Halterna av miljögifter i fisk i Östersjön är så hög att
            EU vill förbjuda fisket. Tyvärr är detta bara toppen på ett isberg,
            och just under ytan finns ytterligare flera hundra förorenande
            ämnen i bröstmjölk och i grundvatten.
          </p>
          <p xml:id="i-51EmVSTsKJUhB6oPdNvzYZ">
            Åt rätt håll för en del — men ...
          </p>
          <p xml:id="i-SeaGXrDTDGpk6qENQZTwMK">
            Det finns punktvisa ljusglimtar. EU-kommissionen har nyligen
            beslutat förbjuda vissa mjukgörande ftalater i barnleksaker. Stora
            minskningar har skett i tillförseln via olika produkter av klorerade
            lösningsmedel som tri, av 2- etoxietanol som används som lösningsmedel
            i färg, och av vissa mjukgörande ftalater som används i limmer
            och färger. Nedfallet av bly, kadmium, nickel och arsenik har
            minskat betydligt sedan 80-talet. Men samtidigt går utvecklingen
            åt fel håll för många ämnen. Det är inte bara så att minskningen
            avtagit för PCB, DDT och några av de värsta miljöbovarna bland
            kemikalierna. Halterna av PCB och pentaklorfenol ligger farligt
            nära de nivåer som kan innebära risk för hormonstörningar hos
            foster och därmed försämrad inlärningsförmåga hos nyfödda barn.
            Men dessutom ser vi ökande halter av till exempel kadmium i strömming,
            flamskyddsmedel i sillgrissleägg och kvicksilver i insjöfisk.
            Mängden bekämpningsmedel i grundvatten och dricksvatten ökar,
            liksom antalet ämnen som hittas.
          </p>
          <p xml:id="i-AqXMcPaqpcP8PgMdpDtnT9">
            2000/01:c999
          </p>
          <pb facs="riksdagen-motions-pdf/data/200102/mot_200102_MJ_0425/mot_200102_MJ_0425-0004.pdf"/>
          <p xml:id="i-5NK7n2FuShoPQp1nr7yfNv">
            2001/02:MJ425
          </p>
          <p xml:id="i-Jy5mEihQpybjgNhEdWmQJG">
            Vägval nu
          </p>
          <p xml:id="i-W9SGjQ3GZCybEaEzqeu4fN">
            I proposition 2000/01:65 Kemikaliestrategi för giftfri miljö
            anges en del principer för den framtida kemikaliehanteringen.
            Dock förutsätter många av förslagen att EU skärper sin strategi.
            Kemikalier är som bekant varor och finns i varor för vilka fri
            rörlighet inom unionen gäller. Enligt Miljöpartiet bör regeringen
            vara tuff och kräva inom EU att få gå före och förbjuda enskilda
            kemikalier och grupper av kemikalier vi inte vill ha. Problemen
            med miljögifter är i huvudsak skapade under nu levande människors
            livstid. Det är därför högst rimligt att vi de närmaste 20 åren
            tar krafttag för att klara en avgiftning av samhället. Det är
            vi skyldiga kommande generationer.
          </p>
          <p xml:id="i-7rPLwgu3KMN5fpBxbvMfib">
            Stockholm den 4 oktober 2001 Gudrun Lindvall (mp)
          </p>
        </div>
      </div>
    </body>
  </text>
</TEI>
