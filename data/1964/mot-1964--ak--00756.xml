<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__756/mot_1964__ak__756-001.pdf"/>
      <fw xml:id="i-35Kd2CLkoG4MHEZ8JKtPT6">
        Nr 756—766 =: Motioner i Andra kammaren, nr 756 år 1964 1
      </fw>
      <div type="motHeader" xml:id="i-DcAhEhy9457bD2t3G47A3x">
        <div type="motTitle" xml:id="i-Hqg2MBhNbAW7nPpZQ3a4Lg"/>
        <div type="motSubmissionInfo" xml:id="i-7vfhgAUky3a5dAkRCCRXgt"/>
      </div>
      <div type="motBody" xml:id="i-QxdE9b4pffG1szF6Qj2ZdV">
        <div xml:id="i-U2TfHdpK53JsxuQBtczD4a">
          <p xml:id="i-VafKQLJnXDumb9EANZL4GX">
            Nr 750 Av herr Börjesson i Falköping, om åtgärder mot äventyrligt
            spel.
          </p>
          <p xml:id="i-EKX6y6F4KVSdFLzxhf766H">
            I en interpellation den 16 oktober 1962 i andra kammaren riktades
            upp- märksamheten på en del avslöjanden av äventyrligt spel i
            olagliga former. Framför allt betecknades den i Stockholm pågående
            spekulationen i illegalt spel om pengar eller penningvärde som
            oroande. Denna brottsliga hantering, som enligt uppgifter i pressen
            och av polisen var förankrad i ett trettiotal mera allmänt anlitade,
            illegala spelhålor under ledning av ett tiotal s. k. spelkungar
            med enorma obeskattade inkomster, har — det är väl känt — fört
            med sig tragiska följder för många människor — ekonomisk misär,
            alkoholism, familjesplittring och självmord. Ofta rör det sig
            om spelskul- der på hundratusentals kronor. Interpellationen fann
            det kränkande ur rättskänslans synpunkt, att myn- digheterna inte
            på ett effektivt sätt förmått komma åt spelhålorna och klientelet
            kring dessa. Polisen uppgavs sakna erforderliga resurser för en
            kraftfull brottsbekämpning på detta område, och de bötesstraff
            som drab- bar innehavarna av olagliga spelhålor har visat sig
            sakna tillräckligt åter- hållande effekt. Man skrattar — uppgavs
            det — åt böterna som är »små- pengar i miljonomsättningen&gt;. Personer
            som bötfällts uppträder snart nog igen i branschen. Det borde
            därför övervägas en vidgning av strafflatituden för anordnande
            och tillåtande av äventyrligt spel till att omfatta även straff-
            arbete. Härigenom skulle polisen erhålla möjlighet att genom häktning
            av misstänkta förhindra dessa att — som nu ofta sker — försvåra
            polisutred- ningen genom att undanröja bevismaterial, varna medbrottslingar
            etc., framhölls det i interpellationen. Justitieministern framhöll
            i sitt svar den 13 november 1962 att straffbe- stämmelserna för
            äventyrligt spel, dobbleri, i den nya brottsbalken visser- ligen
            inte innebär någon förändring i fråga om möjligheterna till häktning,
            men att brottsbalken öppnat en viss sådan möjlighet, då det är
            fråga om upprepad brottslighet, eftersom återfallsreglerna medger,
            att den som tidi- gare dömts till fängelse vid återfall kan straffas
            över eljest gällande maxi- mum. Justitieministern var inte beredd
            att föreslå längre gående regler men ansåg, att dobbleriet utgör
            ett allvarligt fenomen som kräver »fortsatt upp- märksamhet. Om
            så skulle visa sig erforderligt får ytterligare åtgärder över-
            vägas.» Under den tid som gått har hasardspelet fortsatt att florera
            med nya fruktansvärda tragedier i sina spår. På polishåll har
            man klagat över att
          </p>
          <p xml:id="i-TBMvYCEUaHNxwcgRWYTguB">
            1— Bihang till riksdagens protokoll 1964. 4 saml. Nr 756—766
          </p>
          <pb facs="riksdagen-motions-pdf/data/1964/mot_1964__ak__756/mot_1964__ak__756-002.pdf"/>
          <fw xml:id="i-Fm9cEkMNUBcF9GQ1vBjMrJ">
            2 Motioner i Andra kammaren, nr 756 år 1964
          </fw>
          <p xml:id="i-PDpEKUM9aryBRFs6B3hdqg">
            straffen är för milda (stadsfiskal Lars-Erik Ringberg) och att
            personalen inte räcker för att bemästra de s. k. spelhajarna (förste
            kriminalassistenten David Stomberg). Spelhålorna i Stockholm har
            vid olika tillfällen i pressen uppgetts till ett femtiotal, varav
            flertalet på Östermalm, vilket skulle bety- da en påtaglig ökning.
            De synes vara väl organiserade. Av vissa tecken att döma kan man
            inte utesluta möjligheterna av utländskt inflytande, och det är
            — bland annat från Danmark — bekant att vissa internationella
            syndikat i branschen breder ut sitt nät. Det förekommer att svenska
            spelkungar le- der verksamheten från utlandet. Enligt pressuppgift
            dirigerar sålunda en av dessa »hasardmiljonärer» sitt spelnäste
            i Stockholm från säker plats i Spanien och inhöstar intäkterna
            i Schweiz. Man räknar på polishåll i Stock- holm med att för närvarande
            inemot ett tusental spelare varje dag omsätter mellan 150 000
            och 200 000 kronor enbart på roulette. Dessutom hasardspe- lar
            man baccarat, chemin-de-fer, rummy och poker. Ofta är hasardspelet
            kombinerat med spritförtäring, som naturligtvis reducerar spelarnas
            mot- ståndskraft. Under fjolåret inregistrerades en rad nya spelhåleskandaler
            i Stockholm. Ett exempel var det upprörande fall där en kvinnlig
            jurist på hasardspel för- skingrat ett helt dödsbo. Under hösten
            visade rättegångar bl. a. att hasard- syndikaten — det är ständigt
            samma människor som dyker upp — söker sig nya vägar, bl. a. genom
            föreningsbildningar, i sin illegala hantering. Erfarenheterna
            har visat att böter ej är tillräckligt återhållande på dobb- leriet.
            Om frihetsstraff endast tillämpas på återfallsbrott, söker man
            kring- gå lagen genom bulvanengagemang och föreningsbildningar
            o. d. Mot bak- grund av det växande hasardspelets ödesdigra verkningar
            framstår en straff- skärpning och en skärpt strafftillämpning
            som påkallad liksom en förstärk- ning av polisens resurser mot
            denna motbjudande spekulation i mänsklig svaghet. Spelhåleeländet,
            som driver allt fler människor i ofta irreparabel olycka, är en
            kräftsvulst i vårt välståndssamhälle. Den måste opereras bort.
            Med stöd av det anförda får jag vördsamt hemställa, att riksdagen
            i skrivelse till Kungl. Maj:t måtte anhålla om snara åtgärder
            av rättslig och polisiär natur mot det till- tagande dobbleriet.
          </p>
          <p xml:id="i-VjnyYeCorUsEQfJQDjLVZw">
            Stockholm den 26 januari 1964
          </p>
          <p xml:id="i-uTEo8vEQ836BDinyhQ8d2">
            Bengt Börjesson i Falköping
          </p>
        </div>
      </div>
    </body>
  </text>
</TEI>
