<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00226">
  <teiHeader>
    <fileDesc>
      <titleStmt>
        <title>Frivillig skatteinbetalning</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frivillig skatteinbetalning</title>
          <idno type="rdwebb">H102Sk226</idno>
          <rs type="number">Sk226</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk226/text</ref>
          <ref type="dokument_url_html">http://data.riksdagen.se/dokument/H102Sk226</ref>
          <ref type="dokumentstatus_url_xml">http://data.riksdagen.se/dokumentstatus/H102Sk226</ref>
          <ref type="doc">http://data.riksdagen.se/fil/7E6530EF-947D-46AF-B136-A5110C91AC5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CQVvekagm7pz9QuoHmRuRV" type="signed"/>
        <correspContext corresp="i-CQVvekagm7pz9QuoHmRuRV">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction type="numbering" xml:id="i-7ay2S8Q4dWgWc2BpeE6osP">
          <date when="2013-10-01"/>
        </correspAction>
        <correspAction type="submission" xml:id="i-GboLdtdMrD5LhHFUyXqcZQ">
          <date when="2013-09-30"/>
        </correspAction>
        <correspAction type="transfer" xml:id="i-RxEjazGzhs8A12hdzd37V8">
          <date when="2013-09-30"/>
        </correspAction>
        <correspAction type="assigned" xml:id="i-BfZcMFkf93GDEgGPXjgCmv"/>
        <correspContext corresp="i-BfZcMFkf93GDEgGPXjgCmv">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2ZuG4Y15iR2RG7aZv9ZRYk">
            Förslag till riksdagsbeslut
          </head>
          <p xml:id="i-MwUXKFHupWd9aAte5rrGXU">
            Riksdagen tillkännager för regeringen som sin mening vad som
            anförs i motionen om att utreda möjligheten att införa en rätt
            för fysiska och juridiska personer att betala in frivillig skatt.
          </p>
        </div>
        <div type="motContent">
          <head type="h1" xml:id="i-7UeMEDhnFTD5tBBsjmHXqY">
            Motivering
          </head>
          <p xml:id="i-5y5cijPXQijXVA7ytPfpci">
            Sverige har en omfattande offentlig sektor med verksamheter inom
            många områden. Enligt regeringens budgetproposition för 2014 beräknas
            de samlade offentliga utgifterna uppgå till 1 900 miljarder kronor
            under nästa budgetår, vilket motsvarar drygt hälften av det samlade
            produktionsvärdet. Varannan intjänad krona hamnar alltså i någon
            form av offentlig verksamhet eller går till olika typer av offentliga
            välfärdssystem.
          </p>
          <p xml:id="i-DcVrJ4yrdt3MgXVNJpGKbP">
            Trots den stora omfattningen på den offentliga sektorn är det
            ofta svåra avvägningar när det gäller att bestämma vilka verksamheter
            och ändamål som de offentliga resurserna ska användas till. Uppfinningsrikedomen
            när det gäller att hitta nya utgiftsområden för det offentliga
            är därtill mycket stor, där snart sagt varje åtgärd i samhället
            kan ses som en offentlig uppgift.
          </p>
          <p xml:id="i-Hpkw3q9U5JLKezuCJ3bNp5">
            Diskussionen om de offentliga utgifternas användning landar ofta
            i krav på att intäkterna måste öka, eller åtminstone hållas intakta,
            för att undvika att olika ändamål ställs mot varandra. Förslag
            till skattesänkningar eller sänkta avgifter möts då med argument
            som att det är ett hot eller till och med dråpslag mot välfärdens
            kärna om inte resurserna till något ändamål kan ökas.
          </p>
          <p xml:id="i-Pm4EKXAGKUbmq8rPXGxmE1">
            Under sommaren 2013 kunde vi läsa olika inlägg på temat från
            ett antal kända svenskar, exempelvis Alexander Skarsgård (Aftonbladet
            30/5), Jan Guillou (AB 14/7) och Dogge Doggelito (AB 17/7). Tidigare
            har andra kändisar som Stellan Skarsgård, Henning Mankell, Fredrik
            Virtanen, Alex Schulman och Jonas Gardell också uttryckt sig kritiskt
            till skattesänkningar i allmänhet, men också jobbskatteavdraget
            för låg- och medelinkomsttagare i synnerhet.
          </p>
          <p xml:id="i-L8iPZmro4j3nVZhTvtSArn">
            Många svenskar – både bättre och mindre bemedlade – ger redan
            idag av sitt överflöd till olika typer av sociala verksamheter
            och insatser från det frivilliga Sverige när det gäller att möta
            sociala utmaningar som det offentliga inte vill eller kan ta ansvar
            för. Genom att regeringen efter påtryckningar från Kristdemokraterna
            infört möjligheten att göra avdrag för gåvor har denna möjlighet
            tydligt förbättrats.
          </p>
          <p xml:id="i-SPcP8A4WiHP3LEMncwb31w">
            Men staten kan göra mer för den som vill vara med och bidra även
            till den offentliga verksamhetens finansiering. Skattelagstiftningen
            erbjuder idag ingen möjlighet för enskilda, företag eller organisationer
            att bidra med extra skatteinbetalningar eller efterskänka inbetalade
            skatter till det allmänna. Även möjligheten att donera eller testamentera
            kvarlåtenskap ur ett dödsbo till det allmänna är kraftigt begränsade.
            Om någon mot förmodan råkat betala in för mycket skatt under ett
            beskattningsår får man efter fastställt taxeringsbeslut överskottet
            utbetalat till anvisat konto.
          </p>
          <p xml:id="i-8xjNgjqB5c1S7L1deyiaof">
            I de flesta fall innebär detta ett välkommet tillskott till hushållsekonomin
            för många enskilda familjer. Detta hindrar inte att det kan finnas
            familjer, individer, företag eller organisationer som hellre skulle
            se att överskottet på skattekontot stannar kvar i det offentligas
            hägn och används till något särskilt ändamål.
          </p>
          <p xml:id="i-H9v45rbFydiN7ctseeFJkH">
            Jag anser att det bör utredas om en frivillig skatteinbetalning
            ska vara möjlig för såväl fysiska som juridiska personer som är
            skattesubjekt i Sverige. Det bör därigenom bli möjligt att göra
            en extra skatteinbetalning eller efterskänka ett överskott på
            skattekontot till ett särskilt konto som staten disponerar. Till
            detta konto bör det också vara möjligt att göra andra donationer,
            exempelvis genom testamente.
          </p>
          <p xml:id="i-3eaibUr6ZPPyGCTbKgxghD">
            Den som donerar bör kunna bestämma övergripande över hur den
            extrabetalade skatten ska användas, exempelvis om den ska tillfalla
            en enskild kommun eller ett landsting eller något särskilt utgiftsområde
            inom staten. Skatteverket ska årligen redovisa frivilligt inbetalad
            skatt, inklusive vem som betalat och för vilket ändamål pengarna
            använts.
          </p>
          <p xml:id="i-WqQ3rrf422u5CpdkCdBT1">
            De bör göras tydligt att skattemedel som samlas in på detta sätt
            endast ska kunna användas för extraordinära insatser, så att de
            inte tränger ut redan beslutade satsningar. I det fall där pengarna
            inte tas i anspråk, bör överskottet i slutet av budgetåret tillfalla
            Allmänna arvsfonden och den verksamhet som understöds genom dess
            försorg. Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-B8QYHJtxdU11UFqfbU8MBE">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
