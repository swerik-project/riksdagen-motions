<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-00168">
  <teiHeader>
    <fileDesc>
      <titleStmt>
        <title>Motverkande av subversiv kriminell aktivitet</title>
        <author corresp="i-SrBAa2d3LWrMGJXvTgBhLV i-TKwDinNn4twnLieK52EXRu">av Jeff Ahl och Björn Söder (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:168 av Jeff Ahl och Björn Söder (båda SD)</title>
          <idno type="rdwebb">H502168</idno>
          <rs type="number">168</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H502168/text</ref>
          <ref type="dokument_url_html">http://data.riksdagen.se/dokument/H502168</ref>
          <ref type="dokumentstatus_url_xml">http://data.riksdagen.se/dokumentstatus/H502168</ref>
          <ref type="docx">http://data.riksdagen.se/fil/C62787C8-E771-4B53-8EBE-8CB759F923B8</ref>
          <ref type="pdf">http://data.riksdagen.se/fil/E9015F16-F202-48C6-91D7-4F77C365E4ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>-</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DsrSLutd6JFqHh5tDMKL1m" type="signed"/>
        <correspContext corresp="i-DsrSLutd6JFqHh5tDMKL1m">
          <note type="signatory" corresp="i-SrBAa2d3LWrMGJXvTgBhLV"/>
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction type="submitted" xml:id="i-G5cQVggGmVHmn9ip8GyQPB">
          <date when="2017-09-25"/>
          <time when="12:12:26"/>
        </correspAction>
        <correspAction type="reviewed" xml:id="i-4A8jDEu7scVWZxUxaL6deB">
          <date when="2017-09-25"/>
          <time when="14:32:48"/>
        </correspAction>
        <correspAction type="referred" xml:id="i-FSDsKtUmsTezpvKFP2x7eL">
          <date when="2017-10-13"/>
        </correspAction>
        <correspAction type="assigned" xml:id="i-SGmf2zfc6KKJuChBv775Gn">
          <date when="2018-04-25"/>
          <time when="18:27:59"/>
        </correspAction>
        <correspContext corresp="i-SGmf2zfc6KKJuChBv775Gn">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-A6WNBCryBeqAdj7AhJr5rP"/>
        <correspContext corresp="i-A6WNBCryBeqAdj7AhJr5rP">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4F3EBVnLwPxL8EuUbtmmwv"/>
        <correspContext corresp="i-4F3EBVnLwPxL8EuUbtmmwv">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:168 av Jeff Ahl och Björn Söder (båda SD) Motverkande av subversiv kriminell aktivitet</div>
      </div>
      <div type="motBody">
        <div type="motProposal" subtype="förslag">
          <head xml:id="i-4BsYvMZFxdhebAEP1hmgcn">
            Förslag till riksdagsbeslut
          </head>
          <list style="ol">
            <item xml:id="i-ASxKMnQCFgmaT627M1bzQ2">
              Riksdagen ställer sig bakom det som anförs i motionen om att
              samtliga lagar om Försvarsmaktens stöd till Polismyndigheten bör
              ändras så att Försvarsmakten ges laga stöd att assistera polisen
              i upprätthållandet av lag och ordning vid extraordinära situationer,
              och detta tillkännager riksdagen för regeringen.
            </item>
            <item xml:id="i-ACnHocFSxrdn6mjYnjQpYX">
              Riksdagen ställer sig bakom det som anförs i motionen om att
              lagar som medger möjligheten att utlysa lokala undantagstillstånd
              bör utredas samt implementeras och tillkännager detta för regeringen.
            </item>
            <item xml:id="i-EbH98MAHBJ8xzCzGMWE2CS">
              Riksdagen ställer sig bakom det som anförs i motionen om att
              tydliga mål bör sättas upp för Polismyndigheten för att komma
              tillrätta med våldsproblematiken i de värst drabbade utanförskapsområdena
              och tillkännager detta för regeringen.
            </item>
            <item xml:id="i-CWfs2LSQHE24GaYMujMZdr">
              Riksdagen ställer sig bakom det som anförs i motionen om att
              situationen i de särskilt utsatta områdena och den generella utmaningen
              mot statens våldsmonopol av subversiva kriminella element ska
              kategoriseras som ett inre säkerhetshot och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-14bjsciYr1H7GTcdkBhwD2">
            Motivering
          </head>
          <p xml:id="i-F9Ugy68B4m2DKKqEdBe1J3">
            En stat bygger på vissa fundamentala byggstenar. En av de absolut
            viktigaste av dessa är upprätthållandet av våldsmonopolet. Äger
            inte staten våldsmonopolet kan rättsstatens funktion inte säkerställas.
            Det har tyvärr gått så långt att svenska statens våldsmonopol
            är utmanat i delar av vårt land. Idag finns det områden där Polismyndigheten,
            till följd av dålig styrning från politiskt håll och undermålig
            finansiering, misslyckas att över tid upprätthålla våldsmonopolet
            och därmed skydda de laglydiga medborgarna från de kriminellas
            inflytande och våld. Bilar eldas upp och lägenheter utsätts för
            beskjutning av nyårsraketer. Militära vapen, inklusive handgranater,
            används av de kriminella i olika uppgörelser och de brukas även
            mot polisen. Beskjutningar mot polisstationer, stenkastning, skjutning
            av fyrverkeripjäser mot polisen och tragiskt nog även användning
            av handgranater mot polisen har förekommit.
          </p>
          <p xml:id="i-8grAEngKMGFv1yweXM7SZj">
            De kriminella aktörerna är beväpnade med militära vapen och antalet
            handgranater i omlopp är skrämmande högt. Det finns rapporter
            (”Utsatta områden – sociala risker, kollektiv förmåga och oönskade
            händelser”, NOA) om att poliser till viss del undviker att patrullera
            de värst utsatta områdena. Vidare är polisen kraftigt underbemannad
            och kan därför inte över tid upprätthålla ordningen i de värst
            utsatta områdena. Polisens fördjupade rapport kring de så kallade
            utanförskapsområdena påvisar att detta är en stor brist och att
            polisen saknar förmåga att över längre tid påverka de kriminellas
            möjligheter att utöva sitt inflytande i området.
          </p>
          <p xml:id="i-V1w2V4DFMypzcTA1t1zNHQ">
            Utöver detta sprider sig religiös extremism i utanförskapsområdena.
            Detta, i kombination med eskalerande organiserad brottslighet
            och en större mängd militära vapen i omlopp, riskerar att göra
            dessa områden till potentiella inrikes konflikthärdar. Blandningen
            av kriminella samt hundratals IS-terrorister med stridserfarenhet
            från Syrien och Irak borde få alla larmklockor att ljuda. Sverigedemokraterna
            anser därför att staten måste agera för att visa vem det är som
            bestämmer över svenskt territorium, vem det är som äger våldsmonopolet
            och att svensk lag gäller i hela riket.
          </p>
          <head type="h2" xml:id="i-GZGokktjZUxpsGuU3NoeY8">
            Nya lagar om Försvarsmaktens stöd till Polismyndigheten
          </head>
          <p xml:id="i-GN1KCXCbhKeon515Xv1cfv">
            Sverigedemokraterna vill att samtliga lagar om Försvarsmaktens
            stöd till Polismyndigheten ändras, så att Försvarsmakten ges laga
            stöd att assistera polisen i upprätthållandet av lag och ordning
            vid extra ordinära situationer. Utöver juridiska förändringar
            ska tydliga riktlinjer ges till Polismyndigheten och Försvarsmakten
            vad som förväntas uppnås. De områden som definieras som särskilt
            utsatta områden av NOA:s rapport ska, i ordets fullständiga mening,
            pacificeras av de båda myndigheternas gemensamma ansträngningar.
            Försvarsmakten äger förmåga att understödja polisen med hantering
            av kravaller, bevakning av objekt, eskort/skydd av brandkår, ambulans,
            bevakning av polispatrullers bilar och skydda andra offentliga
            aktörer som påverkas av de kriminella med mera. Försvarsmaktens
            närvaro kommer dessutom minimera risken till eskalering från de
            kriminellas sida. Försvarsmakten har en helt annan skyddsnivå
            och dessutom ett betydligt högre våldskapital än vad de kriminella
            gängen har eller någonsin kan förvärva.
          </p>
          <p xml:id="i-S5pxq3fxXYEEm76viwCmhK">
            Alla dessa insatser kommer avlasta den hårt ansträngda poliskåren.
            Utöver Försvarsmakten bör alla myndigheter som på något sätt kan
            understödja polisen i dess arbete att förhindra och försvåra för
            de kriminella involveras i dessa insatser.
          </p>
          <p xml:id="i-TnyoqF9fsJrGzKdxwt3j1S">
            Först när dessa särskilt utsatta områden pacificerats kan övriga
            offentliga och civilsamhälleliga aktörer med socialt ansvar fullt
            ut verka för att områdena långsiktigt förblir lugna.
          </p>
          <head type="h2" xml:id="i-YLEtc36YaTnMZ4tgNMJk1c">
            Ny lag om möjlighet till lokala undantagstillstånd
          </head>
          <p xml:id="i-SuyuNnDqYrdU1gah85eot3">
            En ny lag som ger regeringen, på förfrågan från Polismyndigheten
            eller på eget initiativ, möjlighet att utlysa tillfälliga undantagstillstånd
            i tydligt geografiska avgränsade områden bör utredas och implementeras.
            Undantagstillstånd bör innefatta möjlighet till att tillfälligt
            begränsa medborgarnas rörelsefrihet inom det avgränsade geografiska
            området. Det bör tillfälligt utöka polisens befogenheter att göra
            tillslag mot enskilda personer, lokaler, bostäder med mera. Andra
            västländers lagstiftning bör användas som modell då många länder
            har lagstiftning som är beprövad.
          </p>
          <head type="h2" xml:id="i-Rg8SqSnYHwp2gAsgBLHg94">
            Tydliga målsättningar
          </head>
          <p xml:id="i-QBtUCTEzYV344YRYKrGBCx">
            Tydliga målsättningar till Polismyndigheten om vad som förväntas
            uppnås i de särskilt utsatta områdena bör sättas upp. Initialt
            och inom en väldigt kort tidsram från det att insatserna påbörjas
            bör Polismyndigheten och Försvarsmakten gemensamt förhindra eller
            kraftigt minimera:
          </p>
          <list style="ul">
            <item xml:id="i-UKzVcuhNPmZCvbEBfHSU8Q">
              att bilar eldas upp,
            </item>
            <item xml:id="i-Vc1fV7kuWf6e7X5SrNiXFr">
              att upplopp och kravaller obehindrat tillåts fortgå,
            </item>
            <item xml:id="i-5kAfW4gN7zQ9ziwGRgQrZV">
              att knarkförsäljning sker på öppen gata,
            </item>
            <item xml:id="i-5WR2EkHQZYxyQBdW4XSMup">
              att offentliga aktörer förhindras genomföra verksamhet i området,
            </item>
            <item xml:id="i-2pspaeMuvZdohQ244NTSSH">
              att våldsamma uppgörelser mellan kriminella äger rum,
            </item>
            <item xml:id="i-3eCk5oVkkZHFH4c8SrxkUx">
              att människor är rädda för hur de klär sig eller manifesterar
              sin tro,
            </item>
            <item xml:id="i-2M7wQ7yWwdUX356hVrZL2g">
              att människor räds att anmäla brott,
            </item>
            <item xml:id="i-QD28gzUhTetddNiWbW1iQu">
              att lärare och andra offentligt anställda på skolor utsätts för
              otillbörlig påverkan av kriminella element,
            </item>
            <item xml:id="i-5NuLouGvQR86LjfU4w9RT5">
              att parallell rättskipning tillämpas i dessa områden.
            </item>
          </list>
          <p xml:id="i-TRxdsDBJjo3B6S2JzTvjHa">
            Tidigare regeringar har alltför länge ignorerat de uppenbara
            varningssignalerna om att situationen håller på att bli ohanterlig.
            Därför måste svenska staten agera nu, innan situationen eskalerar
            ännu mer och betydligt värre situationer uppstår än idag. Det
            är dags att avsluta den passiva och undfallande strategi som fått
            råda och som fortfarande råder.
          </p>
          <head type="h2" xml:id="i-VJW3uWjnUMsNq5mB8MS1p5">
            Klassificera den pågående subversiva kriminella verksamheten
            som ett inre säkerhetshot
          </head>
          <p xml:id="i-2Ttg37YYEtseBQnDATbLdr">
            Sverigedemokraterna menar att detta är ett så pass allvarligt
            problem att det längre inte kan ses som enbart ett polisiärt problem
            utan att det ska klassificeras som ett säkerhetspolitiskt inre
            hot, med stora risker för eskalering bortom vad gemene man trott
            kunde ske inom rikets gränser. Sverigedemokraterna värnar de laglydiga
            medborgarna. Sverigedemokraterna menar att vi aldrig kan lyckas
            med att föra samman samhället utan att dessa områden kommer under
            kontroll av samhället. De laglydiga medborgarna känner sig med
            rätta både svikna och rädda. Det är statens uppgift att tillse
            att detta ändras, och det ska ändras omgående.
          </p>
        </div>
        <div type="motSignatures">
          <list>
            <item xml:id="i-FhYngxwFgkBc3UJ5W5RhtP">
              Jeff Ahl (SD)
            </item>
            <item xml:id="i-PfLVXb8qsbEapMchHbVQDW">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
