<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_322/mot_200506_MJ_322-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ322 pnr: c533
          </p>
          <p>
            Motion till riksdagen 2005/06:MJ322
          </p>
          <p>
            av Kerstin Lundgren (c)
          </p>
          <p>
            Borrhål för värmepumpar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av ökad tillsyn och forskning kring miljöriskerna
            till följd av det kraftigt växande antalet djupa borrhål som nu
            görs.
          </p>
          <p>
            Motivering
          </p>
          <p>
            Grundvatten av god kvalitet är ett av våra 15 utpekade miljömål.
            Grundvattnet ska ge en säker och hållbar dricksvattenförsörjning
            samt bidra till en god livsmiljö för växter och djur i sjöar och
            vattendrag. Inriktningen är att miljökvalitetsmålet ska nås inom
            en generation, men underlaget för att utvärdera om målet kan nås
            är ännu magert. I internationellt perspektiv är grundvattnets
            tillstånd i Sverige gott, både vad gäller tillgång och kvalitet.
            Detta kan förklara varför grundvattenfrågorna haft en underordnad
            roll hittills i miljöarbetet. Samtidigt är denna insikt en direkt
            uppmaning att värna och vårda den unika grundvattenresurs som
            vi har. Den viktigaste förebyggande åtgärden för att förhindra
            att grundvattnet förorenas är att inrätta skydd för ”större” vattentäkter.
            Samtidigt vet vi att kunskaperna om de flesta föroreningar är
            dåliga, att mark- och grundvattensystemet är ett trögt system
            och att andra miljökvalitetsmål, som grundvattnet långsiktigt
            är beroende av är svåra att nå. Detta ställer naturligtvis särskilda
            krav på aktsamhet och kunskapssökande när det gäller den utveckling
            som vi nu ser med snabbt växande borrhål direkt ner till grundvattnet.
            I rask takt perforeras idag den skyddande och renande ytan och
            därmed riskerar vi att skapa en direkt kontakt mellan ytvattnets
            föroreningar och grundvattnet. Dessutom finns uppenbara risker
            för att borrhålen kan leda till saltvatteninträngning i grundvattnet.
            SGU har i syfte att bringa lite ordning, skärpt kraven på såväl
            borrare som borrhål. Marknaden för brunnsborrning har ökat mycket
            snabbt och riskerna för vårt grundvatten likaså. Uppenbart är
            att det i jakten på låga kostnader för
          </p>
          <pb facs="riksdagen-motions-pdf/data/200506/mot_200506_MJ_322/mot_200506_MJ_322-0002.pdf"/>
          <p>
            2005/06:MJ322
          </p>
          <p>
            köparen är möjligt för säljare att pressa priserna genom att
            borra djupt utan att följa SGU:s krav. Det är svårt för den enskilde
            som t.ex. köper ett nytt värmesystem att veta att man ska efterfråga
            Normbrunn 97, och det är när borrhålet väl finns på plats svårt
            att kontrollera hur det gjorts. Riskerna är uppenbara för att
            prispressen i kombination med en svag kontroll från både köpare
            och tillsynsmyndigheter banar väg för ett långsiktigt hot mot
            grundvattnet. Det pågår i vissa kommuner diskussioner om att stoppa
            borrning för att metoder saknas att kontrollera om grundvattnet
            kan ges ett effektivt skydd. Å andra sidan finns det kommuner
            som t.ex. Stockholm som inte ställer några krav på Normbrunn 97.
            De långsiktiga effekterna av detta är självklart svårbedömda då
            det kan ta åtskilliga år innan resultatet blir synligt. Det är
            mot denna bakgrund mycket angeläget att kraven på denna verksamhet
            skärps upp, att åtgärder för tillsyn och kontroll förbättras och
            att kunskapsuppbyggnaden stärks. Här är det nödvändigt att både
            ställa tydliga krav och stärka forskningen för att utveckla tillförlitliga
            metoder som förhindrar att grundvattnet smutsas ned genom stuprör
            direkt från jordytan, kanske via saltvattendepåer.
          </p>
          <p>
            Stockholm den 28 september 2005
          </p>
          <p>
            Kerstin Lundgren (c)
          </p>
        </div>
      </div>
    </body>
  </text>
</TEI>
