<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0239/mot_200001_MJ_0239-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12
          </p>
          <p>
            2000/01 mnr: MJ239 pnr: c381
          </p>
          <p>
            Motion till riksdagen 2000/01:MJ239
          </p>
          <p>
            av Kenneth Johansson (c)
          </p>
          <p>
            Kulturlandskap och biologisk mångfald
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om höjd medelsram för det svenska landsbygdsprogrammet
            i samband med den översyn som skall göras 2002.
          </p>
          <p>
            Det svenska landskapet är hotat
          </p>
          <p>
            Det öppna, omväxlande odlingslandskapet med skog, betesmark och
            insprängd åker har formats av jordbruket under århundraden. Detta
            landskap med dess ängs- och betesmarker, dikesrenar, småvatten
            och åkerholmar är livsmiljöer för en stor biologisk mångfald.
            Förändringar inom jordbruket under senare decennier har medfört
            att åker- och betesmarker lagts ned. Utvecklingen har fram till
            de senaste åren också gått mot ett mer enformigt landskap genom
            att småbiotoper som åkerholmar, dikeskanter och småvatten tagits
            bort. Denna utveckling är tydlig i alla delar av Sverige. I Dalarna
            är det tydligast runt Siljan och i älvdalarna. På vissa håll har
            kommuner, byalag och lokala entusiaster tagit itu med problemen,
            men tyvärr utgör detta arbete ofta bara en bråkdel av vad som
            behöver göras. Grunden för det öppna landskapet är givetvis ett
            livskraftigt svenskt jordbruk. I Dalarna som är ett av Sveriges
            rämsta turistlän är naturupplevelserna och det mångfacetterade
            landskapet avgörande för att denna så viktiga inkomstkälla skall
            kunna utvecklas. Det finns trots allt ett rikt odlingslandskap
            med en stor biologisk mångfald kvar att bevara eller i möjligaste
            mån återställa. Om samhället ger örutsättningarna så har jordbruket
            möjlighet att positivt påverka kulturlandskapet och dess växt-
            och djurliv. Ett viktigt instrument är givetvis det miljöersättningsprogram
            sin finns i Sverige och som delfinansieras av EU. Dessa ersättningar
            betalas ut inom ramen för den så kallade andsbygdsagendan. När
            dessa medel förra hösten fördelades mellan EU-
          </p>
          <pb facs="riksdagen-motions-pdf/data/200001/mot_200001_MJ_0239/mot_200001_MJ_0239-0002.pdf"/>
          <p>
            2000/01:MJ239
          </p>
          <p>
            13
          </p>
          <p>
            länderna erhöll Sverige en dålig tilldelning i förhållande till
            tidigare period. För svensk del innebär det att vi förlorar cirka
            500 miljoner per år i utebliven EU-finansiering. Med hänsyn till
            att detta beslut är kopplat till en sjuårsbudget kan givetvis
            effekterna bli allvarliga för det svenska landskapet. Konsekvenserna
            kan bli minskade möjligheter att hålla landskapet öppet och därmed
            bevara den biologiska mångfalden i odlingslandskapet. År 2002
            skall en översyn göras av hur det nya programmet fungerar. Det
            finns då anledning för regeringen att aktivt verka för att den
            svenska ersättningsramen höjs med ambitionen att eventuellt nya
            medel skall satsas på ytterligare åtgärder för att hävda det öppna
            svenska odlingslandskapet.
          </p>
          <p>
            Stockholm den 4 oktober 2000
          </p>
          <p>
            Kenneth Johansson (c)
          </p>
        </div>
      </div>
    </body>
  </text>
</TEI>
