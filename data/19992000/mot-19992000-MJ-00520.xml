<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0520/mot_199900_MJ_0520-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ520 pnr: v307
          </p>
          <p>
            Motion till riksdagen 1999/2000:MJ520
          </p>
          <p>
            av Jonas Ringqvist m.fl. (v)
          </p>
          <p>
            Djurskyddstillsyn
          </p>
          <p>
            En fungerande djurskyddstillsyn är en förutsättning för att djurskyddslagen
            skall fungera. Idag varierar tillsynens kvalitet avsevärt mellan
            olika kommuner och en del kommuner prioriterar tillsynen allt
            för lågt. Vänsterpartiet anser därför att det är positivt att
            regeringen redovisar i budgetpropositionen att den avser överlämna
            en proposition till riksdagen under nästa år med förslag till
            ett förbättrat djurskydd där tillsynen kommer att förbättras.
            Vänsterpartiet anser att kommunerna skall förbli den lokala tillsynsmyndigheten
            och avvisar Jordbruksverkets förslag om att flytta tillsynen till
            länsstyrelserna. Det finns flera skäl till detta. Ett skäl är
            den lokalkännedom som ofta finns i kommunerna om djurhållningen
            och de samordningsvinster som finns i och med att kommunen är
            tillsynsmyndighet också i de flesta miljöfrågor som rör t ex jordbruket.
            Ett annat skäl är den samverkan som kan finnas på kommunal nivå
            mellan sociala myndigheter och djurskyddstillsynen. I de flesta
            fall av vanskötsel av djur finns det sociala problem i bakgrunden
            och för att hitta bra lösningar är det ofta positivt om sociala
            myndigheter och djurskyddsinspektörer kan samverka. För att den
            kommunala tillsynen skall fungera bättre krävs en del förändringar.
            En del av det som behöver åtgärdas har regeringen redovisat i
            budgetpropositionen (prop. 1999/2000:1). Ytterligare en förändring
            som krävs är att kommunerna behöver ges bättre möjligheter till
            en mellankommunal samverkan. Det som framför allt behövs är att
            två eller flera kommuner skall kunna samverka då det gäller att
            anställa en djurskyddsinspektör. Små kommuners resurser för djurskyddstillsynen
            räcker ofta inte till för att anställa en djurskyddsinspektör
            och allt för ofta läggs det arbetet på någon som egentligen inte
            har kompetens nog för att utföra en bra tillsyn. En förändring
            som ger en sådan samverkansmöjlighet skulle göra att kommuner
            kan heltidsanställa inspektörer för djurskyddstillsynen, vilket
            skulle leda till kvalitativa förbättringar. Detta skall ges regeringen
            till känna.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär att den återkommer med förslag som ger möjligheter för kommuner
            att samverka om anställningar av djurskyddsinspektörer.
          </p>
          <pb facs="riksdagen-motions-pdf/data/199900/mot_199900_MJ_0520/mot_199900_MJ_0520-0002.pdf"/>
          <p>
            Stockholm den 29 september 1999 Mot. 1999/2000
          </p>
          <p>
            MJ520 Jonas Ringqvist (v)
          </p>
          <p>
            Maggi Mikaelsson (v) Kjell-Erik Karlsson (v)
          </p>
        </div>
      </div>
    </body>
  </text>
</TEI>
