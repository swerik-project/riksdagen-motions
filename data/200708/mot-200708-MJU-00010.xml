<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00010">
  <teiHeader>
    <fileDesc>
      <titleStmt>
        <title>med anledning av prop. 2007/08:107 Administrativa sanktioner på yrkesfiskets område</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:107 Administrativa sanktioner på yrkesfiskets område</title>
          <idno type="rdwebb">GV02MJ10</idno>
          <rs type="number">MJ10</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ10/text</ref>
          <ref type="dokument_url_html">http://data.riksdagen.se/dokument/GV02MJ10</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ10</ref>
          <ref type="doc">http://data.riksdagen.se/fil/715C5431-7965-419E-9831-206553C44FBD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-RYfQPYszLPVrPs5i7M3m8Q</idno>
            <name>Dan Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-FHiAj2whRSJpG7A8TUi1yF"/>
        <correspContext corresp="i-FHiAj2whRSJpG7A8TUi1yF">
          <ref>Proposition 2007/08:107</ref>
        </correspContext>
        <correspAction xml:id="i-WyAYmmwaNRpxtchPk2jx8s" type="signed"/>
        <correspContext corresp="i-WyAYmmwaNRpxtchPk2jx8s">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-RYfQPYszLPVrPs5i7M3m8Q"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction type="referral" xml:id="i-23HifrgYabCaDGmf4mfk3y">
          <date when="2008-04-01"/>
        </correspAction>
        <correspAction type="dismissal" xml:id="i-Rwws8eZddBCVevjnZDtPHQ">
          <date when="2008-03-28"/>
        </correspAction>
        <correspAction type="dismissal" xml:id="i-MtEB3CmYeHnPAK5Kd4dgbB">
          <date when="2008-03-28"/>
        </correspAction>
        <correspAction type="transfer" xml:id="i-S7UYaYMVSXBnHJ6fGmpS4B">
          <date when="2008-03-26"/>
        </correspAction>
        <correspAction type="submission" xml:id="i-EcJW4F7iK21U5B6Nd7RHSh">
          <date when="2008-03-26"/>
        </correspAction>
        <correspAction type="assigned" xml:id="i-8E9qdu3dkwPJjQYyb2DLNz"/>
        <correspContext corresp="i-8E9qdu3dkwPJjQYyb2DLNz">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WY6y3t4WzHi8mqZmpuMUgZ">
            Förslag till riksdagsbeslut
          </head>
          <list style="ol">
            <item xml:id="i-J1SZMPx6zMGXdNgrWQ8JAa">
              Riksdagen tillkännager för regeringen som sin mening vad som
              anförs i motionen om sanktionsavgift efter fångstens värde.
            </item>
            <item xml:id="i-H5ZpTc8an5BWAHaAVETtEa">
              Riksdagen tillkännager för regeringen som sin mening vad som
              anförs i motionen om nyttjanderätter.
            </item>
          </list>
        </div>
        <div type="motContent">
          <head type="h1" xml:id="i-XVBsz9VGZx8qeCehZjn7VQ">
            Motivering
          </head>
          <p xml:id="i-HzPgqHVhjTbMBZDmW6QBa6">
            De två största problemen i framför allt Östersjön men också i
            Västerhavet är övergödningen och överfisket. Överfisket går att
            rätta till, om vi snabbar oss, men övergödningen är det sämre
            med. Tidvis är drygt en tredjedel av Östersjöns bottenyta i det
            närmaste död och även om tillförseln av kvävande näringsämnen
            skulle upphöra i morgon dag, tar det åtskilliga decennier innan
            havet har återhämtat sig.
          </p>
          <p xml:id="i-YPafWmBhzEu5cc3kyziz31">
            Överfisket kan dock bromsas genom kloka politiska beslut i nära
            samförstånd med fiskerinäringen och i överensstämmelse med den
            vetenskapliga expertisen. Fiskekvoterna ska därför inte få överstiga
            de tal som forskarna rekommenderar, bifångsterna ska inte längre
            få slängas över bord utan i stället landas som all annan fisk,
            och det illegala svartfisket måste snarast stävjas med tuffa medel.
          </p>
          <p xml:id="i-H7kGmfoLzh9Gb2ECBV4EMs">
            Den tidigare socialdemokratiska regeringen insåg fiskerinäringens
            betydelse för en stor grupp människor i vårt land. Man hyste förståelse
            för yrkesfiskarnas önskemål om fortsatt arbete och för kustsamhällenas
            kamp för överlevnad. Samtidigt var tillämpningen av försiktighetsprincipen
            och ekosystemansatsen självklara faktorer i arbetet för ett långsiktigt
            hållbart fiske.
          </p>
          <p xml:id="i-PNrnA9Lde927BhnaCvMDtu">
            Den inställningen ligger också till grund för dagens socialdemokratiska
            fiskeripolitik; en helhetssyn som omfattar alla aspekter på ett
            fiske i kris. Det övergripande målet är en ekologisk, ekonomisk
            och socialt hållbar fiskeproduktion som speglar konsumenternas
            efterfrågan. Konsumenternas tydliga lyhördhet inför forskarnas
            råd måste respekteras.
          </p>
          <p xml:id="i-53dBJJcBRdua93b6vvwUke">
            Vi socialdemokrater i riksdagens miljö- och jordbruksutskott
            är eniga med regeringen om att överfiske och illegalt fiske måste
            förhindras för att vi återigen ska få friska bestånd av torsk
            och andra fiskar i Östersjön och Västerhavet. Vi vet att sex av
            Sveriges tolv viktigaste fiskbestånd ligger utanför de biologiskt
            säkra gränserna och att torskbeståndet på västkusten bara är 5
            % av vad det var för 30 år sedan. Därför måste vi göra kraftfulla
            insatser mot det illegala fisket.
          </p>
          <p xml:id="i-Ao2pPL3g3BYHox8LaMCouf">
            Vi menar att en av grundstenarna i fiskelagstiftningen är att
            skydda fiskebestånden mot utfiskning. Därför är det av stor vikt
            att kontroller kan genomföras och att sanktioner kan tillämpas.
            Regelverket för sanktionsavgifter ska vara enkelt att använda.
          </p>
          <p xml:id="i-K4TD4DB5zxU6syT5xqP9ux">
            Enligt vår mening ska dock de sanktionsavgifter som fastställs
            utgå från det värde som fångsten beräknas till och inte differentieras
            efter fartygets storlek, vilket propositionen föreslår. Vi menar
            att fångstens värde är ett mer rättvist och mer verkningsfullt
            beräkningssätt, eftersom det inte ska löna sig att fuska.
          </p>
          <p xml:id="i-NSkUnYXGWR1fkUrKaUz3SG">
            Vad gäller finansieringen av fiskekontrollen har vi socialdemokrater
            i tidigare sammanhang förklarat att vi inte anser att mer resurser
            behöver tillföras kontrollsystemet för tillfället. Vi förespråkar
            en annan inriktning på kontrollen: att mer effektivitet och mindre
            kvantitet ska prägla verksamheten. Vi föreslår även att EU:s fiskeländer
            utvecklar ett bättre samarbete om fiskekontrollen och förordar
            en gemensam personalstyrka för detta ändamål.
          </p>
          <p xml:id="i-5y5xxXp3Hxw2Gpi4Fxc99S">
            För att komma till rätta med de minskande fiskebestånden föreslår
            vi återigen en bättre förvaltning och ett bättre kvotsystem. Fiskeförvaltning
            är alltid viktig, inte bara vid tilldelning av resurser. Den kan
            innebära vilken sorts fisk som är lämpligast att fiska, vilka
            redskap som ska användas och vid vilka tidpunkter som fisket ska
            ske.
          </p>
          <p xml:id="i-QVDeo8qTsHJL1BFNdATpEc">
            Kvotfördelningen kan förbättras genom att Fiskeriverket tilldelar
            kvoter, eller nyttjanderätter, som är enskilda eller regionala
            eller i kombination under en viss tid. De ska dock inte vara överförbara,
            dvs. möjliga att sälja vidare.
          </p>
          <p xml:id="i-NUdTwbQVqN5srhURtfrEq3">
            Nyttjanderätterna innebär ett mer skonsamt fiske där yrkesfiskarna
            inte behöver stressa fram fångsten av rädsla för att någon annan
            kommer före. Nyttjanderätter ger möjlighet att arbeta på de tider
            då fisket ger bäst avkastning.
          </p>
          <p xml:id="i-5uA1EW4qxrL7fL4d3a8ZgX">
            Vi anser vidare att det ska åligga Fiskeriverket att utfärda
            etableringstillstånd för fiske inom nya segment. När fiskebestånden
            nu krymper bör det krävas tillstånd för tillträde till fiske av
            annan art; yrkesfiskaren ska till exempel inte kunna byta från
            sillfiske till ett annat fiskesegment efter eget gottfinnande.
          </p>
          <p xml:id="i-FP6BB1G1Y1gdsQdiBX1frt">
            Dumpningsförbud för fisk bör införas i svensk fiskelagstiftning.
            I dag dumpas exempelvis 200 ton torsk årligen i Kattegatt. Siffrorna
            är lika oroväckande inom andra fiskeområden. Dumpningen måste
            upphöra och fångad fisk ska vara landad fisk. All fisk som fångas
            ska föras i land.
          </p>
          <p xml:id="i-C398seibCDSqJHs5o8stSB">
            Vi vill att skrotningen av den svenska fiskeflottan ska ske riktat,
            gentemot de fartyg där insatsen har effekt. Regeringen måste också
            ta ett större socialt och ekonomiskt ansvar för skrotningen. Flera
            svenska fiskeföretag balanserar i dag på ruinens brant. De har
            investerat stora lån i fartyg och redskap, och möjligheterna att
            ställa om till annat fiske är uttömda. De skrotningspremier som
            finns stimulerar inte till strukturomvandlingen. Ersättningen
            är för liten och används på fel sätt; de fartyg som skrotas är
            de med låg kapitalkostnad och dålig effektivitet. Fiskeflottan
            måste anpassas till villkoren för fiskbeståndens överlevnad. Regeringen
            bör använda medel från EU:s strukturfonder och hjälpa de svenska
            fiskarna att gå i land på ett ekonomiskt godtagbart sätt. En anpassad
            fiskeflotta innebär dessutom att det illegala fisket minskar.
          </p>
          <p xml:id="i-D1ZC9XGtsonoGNa6Ukzfee">
            Slutligen vill vi att fiskprodukter ska märkas på samma sätt
            som köttprodukter. Konsumenternas behov av att veta var och när
            fisken är fångad och om och hur den är beredd måste tillgodoses.
            På samma sätt som nötköttet märks med uppgifter om ursprung, uppfödning
            och tillverkning bör det införas ett märkningssystem för fiskhandeln.
            Importörerna måste ta ansvar för vilken fisk som importeras och
            handlarna ta ansvar för vilken fisk som säljs. Om handlaren saluför
            importerade fiskarter, med osäkra uppgifter om ursprung och bestånd,
            är även detta viktig information.
          </p>
        </div>
        <div type="motSignatures">
          <list>
            <item xml:id="i-LG2gxn4sM48XSEwBzFa5MY" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-CgxfoGh5CCuce9Nr8d6bKk" who="i-Uxe3rhosBnSZpqJX5d7gpy">
              Carina Ohlsson (s)
            </item>
            <item xml:id="i-VFjBuAgJsZ61drVhn3C4qa" who="i-MKm68HiDPih8eisvsh6GJg">
              Bo Bernhardsson (s)
            </item>
            <item xml:id="i-WdiV6TGSEWR8oL4ZSUGFZ8" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-3bGHS165fFxmoNvyBopv9f" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-HYGuQXHBTB6Q3q6jVUAN4Q" who="i-RYfQPYszLPVrPs5i7M3m8Q">
              Dan Nilsson (s)
            </item>
            <item xml:id="i-DhYWeKACizbi6PAEmdDexj" who="i-82JYkSfoXnEHz2Cm1hUTA2">
              Aleksander Gabelic (s)
            </item>
            <item xml:id="i-CRetTJ2MPdqvQKTGbM6wNv" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
          </list>
        </div>
      </div>
    </body>
  </text>
</TEI>
