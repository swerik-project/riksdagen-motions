<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00757">
  <teiHeader>
    <fileDesc>
      <titleStmt>
        <title>Inrättande av en professur i cardiologi vid Karolinska sjukhuset</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av en professur i cardiologi vid Karolinska sjukhuset</title>
          <idno type="rdwebb">G502757</idno>
          <rs type="number">757</rs>
          <ref type="dokument_url_text">http://data.riksdagen.se/dokument/G502757/text</ref>
          <ref type="dokument_url_html">http://data.riksdagen.se/dokument/G502757</ref>
          <ref type="dokumentstatus_url_xml">http://data.riksdagen.se/dokumentstatus/G502757</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Edz4wcwVKv9MyFXEZJdEBy" type="signed"/>
        <correspContext corresp="i-Edz4wcwVKv9MyFXEZJdEBy">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__757/mot_198182__757-001.pdf"/>
      <div type="motHeader" xml:id="i-WhA23dgrVT5PUoZ49cm4HM">
        <div type="motTitle" xml:id="i-AQjyvURubRFhHDxVFJ3LKD"/>
        <div type="motSubmissionInfo" xml:id="i-SN9AWaLRi62nrBxN9iSpCK"/>
      </div>
      <div type="motBody" xml:id="i-4yoepYb6TDAKg4j66wBxjc">
        <div xml:id="i-2Z3Gx41Ksp5sucgZHXpXP1">
          <p xml:id="i-JpEmfh4HfNhkdWYVeXUSUK">
            Motion 1981/82:757
          </p>
          <p xml:id="i-S6K2zPKiFakNmneL8MLggX">
            Gunnar Biörck i Värmdö Inrättande av en professur i cardiologi
            vid Karolinska sjukhuset
          </p>
          <p xml:id="i-L86Wqo3ZrEW45tv9wUj6ys">
            Sedan riksdagen av Stockholms läns landsting i nära samarbete
            med statens förhandlingsnämnd påtvingats ett beslut att lägga
            ned Serafimerla- sarettet kom den professur i medicin, som därvid
            förflyttades till Huddinge sjukhus, att förvandlas till en professur
            i medicinska njursjukdomar — den tredje specialprofessuren för
            njursjukdomar i Sverige. I samband med förslaget härom i proposition
            1979/80:136 motionerade jag (motion 1979/80:1961) om att riksdagen
            borde avvakta med beslut i saken intill dess man kunnat mot varandra
            väga behovet av en tredje njurprofessur och en första hjärtprofessur
            (professur i cardiologi). Utbildningsutskottet ville emellertid
            inte lyssna till detta utan biträdde propositionens förslag. Utskottet
            uttalade likväl en platonisk förhoppning om att riksdagen ”så
            snart som möjligt” skulle få ”ett underlag för ställningstagande
            till hur den cardiologiska forskningen bäst kan främjas”. Detta
            skedde för snart två år sedan. Något sådant underlag har vederbörande
            myndigheter ännu inte besvärat sig med att prestera. Varje antydan
            om problemställningen saknas därför också i årets budgetproposition,
            bilaga 12. Under många, långa år var Sverige ett internationellt
            ledande land på hjärtsjukvårdens och hjärtforskningens område.
            Förnämliga insatser gjordes i detta sekels begynnelse av Salomon
            Eberhard Henschen, professor i medicin först i Uppsala och sedan
            vid Karolinska institutet. Under 1940-talet inträffade stora genombrott
            för hjärtforskningen, både i fråga om medicin och kirurgi, i Sverige
            och utomlands, framför allt i USA. Här hemma var det professorerna
            Gustav Nylin och Hilding Berglund inom invärtesmedicinen, Clarence
            Crafoord inom kirurgin och Edgar Mannheimer inom pediatriken,
            som kring sig samlade unga medarbetare och på bred front förde
            utvecklingen framåt, såväl forskningsmässigt som i fråga om den
            praktiska sjukvården. Även inom röntgenologin och den kliniska
            fysiologin gjordes viktiga framsteg. Det var under denna period
            som den förfinade diagnostiken av medfödda och förvärvade hjärtfel
            blev praktisk verklighet och, tillsam- mans med utvecklandet av
            hjärt-lungmaskiner, successivt möjliggjorde operationer på ”öppet
            hjärta” och inopererandet av ”proteser” som ersättning för förstörda
            hjärtklaffar. Under de följande decennierna kom pacemaker-verksamheten
            i gång, med svensken Åke Senning (nu professor i Zöärich) som
            en av pionjärerna, och — föregångna av stora, internationella
            epidemiologiska studier över kranskärlsjukdomens (angina pectoris
            och hjärtinfarkt) förekomst och samband med olika, predisponerande
            eller utlösande faktorer — både ansträngningarna att förebygga
            sådana sjukdoms-
          </p>
          <pb facs="riksdagen-motions-pdf/data/198182/mot_198182__757/mot_198182__757-002.pdf"/>
          <p xml:id="i-SA9j5KY311DtKK4Rb5tEAS">
            Mot. 1981/82:757 10
          </p>
          <p xml:id="i-29cRrQzvTTqYSKJjF5uJcU">
            tillstånd genom ändrad livsföring (kosten, rökningen) och den
            operativa rekonstruktionen av sjukligt förändrade kranskärl. Samtidigt
            härmed utvecklades en ofantlig aktivitet inom den kliniska farmakologin
            och läkemedelsindustrin för att ta fram nya kemiska preparat som
            på ett vetenskapligt underbyggt sätt kunde normalisera förhöjda
            blodtryck, kontrollera farliga rytmrubbningar och motverka följderna
            av sviktande hjärtverksamhet. På alla dessa områden har senare
            generationer av svenska cardiologer gjort väsentliga, ofta internationellt
            ledande insatser. Nylin, Berglund, Crafoord och Mannheimer skapade
            kring sig ”skolor” som förde deras verk vidare. Crafoord fick
            en professur i thoraxkirurgi, medan tiden ännu inte var mogen
            för specialprofessurer i invärtesmedicinens viktigaste grenar.
            Därav kom det sig att när åren 1956-58 tre professurer i invärtesmedicin
            blev lediga, alla tre kom att besättas av lärjungar till Berglund
            och Nylin, vilkas insatser vid den aktuella tidpunkten hade sin
            tyngdpunkt i cardiologin. Detta hade till följd att den cardiologiska
            forskningen fortsättningsvis fick särskilt stark förankring vid
            två invärtes- medicinska kliniker i respektive Stockholm och Göteborg.
            Från dessa — men naturligtvis, om än i mindre omfattning, också
            från andra kliniker i landet — har ett stort antal avhandlingar
            utgått och många docenturer i medicin eller cardiologi etablerats.
            Ett flertal av dessa docenter är professorskompeten- ta. Det förhållandet
            att några stora allmänna invärtesmedicinska universitets- kliniker
            under mer än två decennier förvaltat det cardiologiska arvet har
            medfört att behovet av specialprofessurer i ämnet känts mindre
            starkt. När under senare delen av 1970-talet och i början av 1980-talet
            de ifrågavarande ämnesföreträdarna för invärtesmedicinen lämnade
            sina befattningar, stod följaktligen cardiologin utan egna företrädare
            vid de medicinska fakulteter- na. En forskningsinriktning med
            visst intresse för delar av cardiologin (forskning rörande blodfetter)
            har visserligen tre å fyra företrädare, och forskning rörande
            högt blodtryck och ”stroke” (hjärnblödning och blod- propp i hjärnan)
            ytterligare ett par, men för den fundamentala och övergripande
            hjärtforskningen finns inte längre någon akademisk företräda-
            re. Mot bakgrunden av vad jag här skildrat anser jag det alldeles
            orimligt att vi nu i Sverige står i det läget att cardiologi (kunskapen
            om hjärtsjukdomarna), vår största sjukdomsgrupp och dödsorsak,
            saknar egen företrädare vid de medicinska fakulteterna, medan
            väsentligt mindre delområden såsom njursjukdomar, lungsjukdomar
            och reumatiska sjukdomar vardera är företrädda med flera professurer
            (resp. 3, 3 och 4). Jag måste därför en sista gång vädja till
            riksdagen att se till att Sverige får åtminstone en professur
            i hjärt- och kärlsjukdomar (cardiologi). Vid Karolinska institutet
            har i dagarna en personlig professur i medicin upphört. Vården
            av hjärtpatienter — medicinska såväl som kirurgiska — vid Karolinska
            sjukhuset har nyligen koncentrerats till Thoraxklinikernas byggnad
            inom
          </p>
          <pb facs="riksdagen-motions-pdf/data/198182/mot_198182__757/mot_198182__757-003.pdf"/>
          <p xml:id="i-TpydT7A3HpAAJWvj3ADM6m">
            Mot. 1981/82:757 11
          </p>
          <p xml:id="i-2xBveBLh2BTzavRtZcXHEh">
            sjukhusområdet, där det också finns specialavdelningar för klinisk
            fysiologi och röntgenologi för detta klientel. Det naturliga vore
            därför att parallellt med den där befintliga professuren i thoraxkirurgi
            (främst hjärtkirurgi) inrätta en professur i cardiologi. Medel
            härför borde kunna friställas i samband med upphörandet av en
            tidigare personlig professur, förenad med överläkartjänst vid
            Karolinska sjukhuset, vars innehavare företrätt motsva- rande
            ämnesområde. Skulle så icke vara fallet synes det böra ankomma
            på utskottet att inom det befintliga budgetutrymmet pröva vilken
            annan motsvarande tjänst under E16 (medicinska fakulteterna) som
            bör anstå, eller att provisoriskt inplacera den under anslaget
            till medicinska forskningsrådet (E37). Med hänvisning till det
            anförda hemställer jag att riksdagen inrättar en professur i cardiologi
            vid Karolinska institutet med placering vid Karolinska sjukhuset
            Thoraxklini- ken fr. o. m. budgetåret 1982/83.
          </p>
          <p xml:id="i-RwDN5Sa4MqGarRUvx2vAsh">
            Stockholm den 21 januari 1982
          </p>
          <p xml:id="i-8twJXYvKS5NiX7tmxiPmwX">
            G. BIÖRCK (m) i Värmdö
          </p>
        </div>
      </div>
    </body>
  </text>
</TEI>
