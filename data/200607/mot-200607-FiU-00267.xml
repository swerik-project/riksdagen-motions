<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00267">
  <teiHeader>
    <fileDesc>
      <titleStmt>
        <title>Anbudsförfarande vid offentlig upphandling</title>
        <author corresp="i-NW2TEoH8XmW9aSn2aKJ8EA i-5rDWSiUBTXy1skSJScN6u3">av Anders Ygeman och Carin Jämtin (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anbudsförfarande vid offentlig upphandling</title>
          <idno type="rdwebb">GU02Fi267</idno>
          <rs type="number">Fi267</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi267/text</ref>
          <ref type="dokument_url_html">http://data.riksdagen.se/dokument/GU02Fi267</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi267</ref>
          <ref type="doc">http://data.riksdagen.se/fil/4F699F35-5EA2-42C5-B3F0-8D6AFF127ED7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5rDWSiUBTXy1skSJScN6u3</idno>
            <name>Carin Jämtin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W8wTZjXP478ox56cLy1WiZ" type="signed"/>
        <correspContext corresp="i-W8wTZjXP478ox56cLy1WiZ">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-5rDWSiUBTXy1skSJScN6u3"/>
        </correspContext>
        <correspAction type="referral" xml:id="i-3yVmpG1RhygckJ579vukvS">
          <date when="2006-11-07"/>
        </correspAction>
        <correspAction type="dismissal" xml:id="i-W6DmHG32EzPrhX9qnk2iTd">
          <date when="2006-11-07"/>
        </correspAction>
        <correspAction type="numbering" xml:id="i-NatFUnhATDUDoAhcCETTjr">
          <date when="2006-11-02"/>
        </correspAction>
        <correspAction type="submission" xml:id="i-BmwysVjsUjJYU7TRnJqbc2">
          <date when="2006-10-31"/>
        </correspAction>
        <correspAction type="transfer" xml:id="i-XTaNi1aBUFmwjBmoWG9sQs">
          <date when="2006-10-31"/>
        </correspAction>
        <correspAction type="assigned" xml:id="i-93ECbfb5Zh9877RnvAVxAj"/>
        <correspContext corresp="i-93ECbfb5Zh9877RnvAVxAj">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JeC5FqaMw2mryHcJWB3ZRe">
            Förslag till riksdagsbeslut
          </head>
          <list style="ol">
            <item xml:id="i-JgmPKHYcACYypojzaabZPL">
              Riksdagen tillkännager för regeringen som sin mening vad i motionen
              anförs om att kollektivavtalsbärande fackförening ska ha rätt
              att yttra sig över underlaget vid en offentlig upphandling.
            </item>
            <item xml:id="i-ywKGnwxU3trZesB6tAfjN">
              Riksdagen tillkännager för regeringen som sin mening vad i motionen
              anförs om att MBL ska omfatta även sådan verksamhet som upphandlas
              enligt LOU. 1
            </item>
            <item xml:id="i-89HVFzuPUDrD1D12GG2YyX">
              Riksdagen tillkännager för regeringen som sin mening vad i motionen
              anförs om en lagstiftning liknande den danska vad gäller offentlig
              upphandling, så att krav på kollektivavtal kan ställas.
            </item>
          </list>
          <p xml:id="i-HaWGknQborRin7iteoyqAu">
            1 Yrkande 2 hänvisat till AU.
          </p>
        </div>
        <div type="motContent">
          <head type="h1" xml:id="i-C6bYkspgQDoYNHPhgmWiic">
            Anbudsförfarande vid offentlig upphandling
          </head>
          <head type="h1" xml:id="i-PaCV7oeXxpwXXj6ybjfYU6">
            Motivering
          </head>
          <p xml:id="i-748rfHTRgcJXXkQ6yp2Jd1">
            I den svenska arbetsmarknadstraditionen har arbetsmarknadens
            parter, det vill säga arbetsgivarnas och de anställdas organisationer,
            alltid givits ett stort inflytande och ansvar över hur specifika
            lösningar formas. Detta har genom åren varit en framgångsrik modell,
            både för det svenska näringslivet och det svenska samhället. Genom
            sjuttiotalets arbetsmarknadslagstiftning formaliserades och löstes
            också många av de känsliga frågorna kring makt och inflytande
            genom bland annat medbestämmandelagen och lagen om anställningsskydd.
            Fackföreningarna gavs rätten att förhandla kring frågor som handlade
            om arbetsgivarens möjligheter att styra och ställa i verksamheten.
          </p>
          <p xml:id="i-GBd9ti1rWso1kRvFzmzbTL">
            De senaste årtiondena har dock de anställda tvingats se sin position
            tillbakapressad. Arbetslösheten har ökat löntagarkollektivets
            utsatthet, och politiska beslut har stundtals bidragit till att
            öka problemen. Inte minst gäller detta under de tre åren med borgerlig
            regering, 1991 till 1994. Men det gäller även i ett vidare resonemang
            så har exempelvis det utökade användandet av offentlig upphandling
            och konkurrensutsättning satt press på såväl fackliga som individuella
            rättigheter på arbetsplatserna.
          </p>
          <p xml:id="i-TY2qwDg37FQ4Jb3xnYugVb">
            Under den tidsperiod som offentliga upphandlingar av verksamhet
            som tidigare bedrivits i offentlig regi genomförts, har de offentliga
            upphandlingsorganisationerna kontinuerligt utvecklats och tvingats
            lära av tidigare misstag. Varje gång nya områden öppnats för anbudsförfaranden
            har också nya problem uppenbarats och allt som oftast nya misstag
            gjorts. Två tydliga exempel i Stockholm utgörs av Citypendeln
            och sfi-upphandlingen. I båda fallen blev resultatet en katastrof
            för verksamheten och i båda fallen hade med största sannolikhet
            ett större inflytande för de fackliga organisationerna medfört
            ett väsentligt bättre resultat.
          </p>
          <p xml:id="i-HVHuoj5fooxJfTURsCeE22">
            I många fall under 90-talet har en sämre arbetsmiljö i form av
            exempelvis ökad stress på grund av lägre personaltäthet eller
            sämre arbetstider använts som ett konkurrensmedel av de privata
            entreprenörerna och anbudsgivarna. Att spara pengar på personalens
            hälsas bekostnad är dock inte syftet med upphandlingsförandet.
            Även här skulle ett ökat inflytande för de fackliga organisationerna
            kunna bidra till ett bättre resultat.
          </p>
          <p xml:id="i-UkYfh5RdnQGoWx6WF5QyXn">
            Tre förändringar i lagstiftningen skulle kunna stärka de anställdas
            position och samtidigt förbättra resultatet av de offentliga upphandlingarna.
            Det handlar om att ge de anställdas organisationer möjlighet att
            påverka anbudsunderlaget, att ge dem möjlighet att stoppa oseriösa
            entreprenörer samt att ge de offentliga aktörerna möjlighet att
            ställa större krav på de entreprenörer de anlitar.
          </p>
          <p xml:id="i-9TUiaENEh7FhyLVnLQWE1Z">
            Låt oss börja med vilka krav en kommun får ställa på entreprenörerna
            i en upphandling. Kravet på kollektivavtal anses efter en dom
            i kammarrätten strida mot lagen om offentlig upphandlings bestämmelser
            (LOU 1 kap. 4 §) eftersom det missgynnar anbudsgivare som inte
            slutit kollektivavtal. Även riksdagen har ställt sig bakom denna
            tolkning (1997/98:FiU7). Vi menar att denna lagstiftning, eller
            denna tolkning av lagstiftningen, är orimlig. Krav på kollektivavtal
            är inom många områden inget annat än krav på konkurrens på lika
            villkor. Att ett krav missgynnar dem som inte uppfyller kravet
            ligger i sakens natur och torde näppeligen vara unikt för kravet
            på kollektivavtal.
          </p>
          <p xml:id="i-QA7JUfVck2AZzrGVXui4Qt">
            Det skall tilläggas att den EG-lagstiftning som finns på området
            inte omöjliggör sociala krav i upphandlingsprocedurer, utan tvärtom
            förutsätter sådana. Det svenska förbudet mot kollektivavtal har
            ingen grund i EG-rätten. Så har man i vårt grannland Danmark exempelvis
            i en särskild lagstiftning föreskrivit att myndigheter vid upphandling
            är skyldiga att se till att företag utan kollektivavtal inte anlitas.
          </p>
          <p xml:id="i-6Rzq6SKckwEAWHznSiQvez">
            En liknande lagstiftning vore önskvärd även i Sverige.
          </p>
          <p xml:id="i-316XZwTPYgWBKLDHWf4wWz">
            När det gäller fackföreningars möjlighet att stoppa oseriösa
            entreprenörer är det hela tämligen enkelt. Fram till 1994 fick
            de fackliga organisationerna lägga veto mot kontrakt med entreprenörer
            som kan antas medföra att lag eller kollektivavtal för arbetet
            åsidosätts eller att åtgärden annars strider mot vad som är allmänt
            godtaget inom parternas avtalsområde. Den borgerliga regeringen
            avskaffade vetot och endast ett delvist återställande har skett.
            I dag undantas verksamhet som upphandlas enligt LOU från denna
            lagparagraf (MBL § 39).
          </p>
          <p xml:id="i-6D2mbwH2Cc9CUDXs3z5MB2">
            Det finns anledning att låta samma lagar gälla offentliga som
            privata upphandlare.
          </p>
          <p xml:id="i-TyWjTEdsYw4RP4W3MLrm3E">
            Till sist finns det i dag ingen möjlighet för kollektivavtalsbärande
            fackförening att påverka underlaget för en upphandling. Det innebär
            att misstag begås i onödan. Med en möjlighet för fackliga organisationer
            att påverka upphandlingsunderlag inom sitt område skulle misstagen
            kunna bli färre och konflikter som den i dag riksbekanta mellan
            lokförarna och Citypendeln skulle kunna förutses och undvikas.
          </p>
        </div>
        <div type="motSignatures">
          <list>
            <item xml:id="i-3TXdJM47vFqft1BsPgb5de" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-VPFu6LkpbQVN3gRKiJGph9" who="i-5rDWSiUBTXy1skSJScN6u3">
              Carin Jämtin (s)
            </item>
          </list>
        </div>
      </div>
    </body>
  </text>
</TEI>
