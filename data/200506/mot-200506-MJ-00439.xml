<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_439/mot_200506_MJ_439-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ439 pnr: v360
          </p>
          <p>
            Motion till riksdagen 2005/06:MJ439
          </p>
          <p>
            av Kalle Larsson m.fl. (v)
          </p>
          <p>
            Stockholms miljö och infrastruktur
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att berörda regionala och nationella myndigheter
            skall verka för att förbättra reningseffekten och slamhanteringen
            vid reningsverken och att påskynda utvecklingen av mer slutna
            VA-system.' 2. Riksdagen tillkännager för regeringen som sin mening
            vad i motionen anförs om att Länsstyrelsen i Stockholms län i
            samarbete med berörda kommuner, Skärgårdsstiftelsen och andra
            intressenter tar fram en förvaltningsplan för skärgården grundad
            på lokalt deltagande i syfte att få till stånd ett hållbart nyttjande
            av Stockholms skärgård. 3. Riksdagen tillkännager för regeringen
            som sin mening vad i motionen anförs om att Länsstyrelsen i Stockholms
            län i samarbete med berörda kommuner tar fram en sjörestaureringsplan
            för regionen. 4. Riksdagen tillkännager för regeringen som sin
            mening vad i motionen anförs om att Bromma flygplats skall stängas.”
            5. Riksdagen tillkännager för regeringen som sin mening vad i
            motionen anförs om att kommunerna i Stockholmsregionen skall åläggas
            att redovisa bullerplaner som skall visa hur bullret successivt
            skall minska.' 6. Riksdagen tillkännager för regeringen som sin
            mening vad i motionen anförs om att kommunerna och näringslivet
            skall underlätta för invånarna att öka kretsloppsgraden i sin
            avfallshantering. 7. Riksdagen tillkännager för regeringen som
            sin mening vad i motionen anförs om att Länsstyrelsen i Stockholms
            län skall stödja och stimulera alla kommuner i länet att söka
            Klimpbidrag. 8. Riksdagen tillkännager för regeringen som sin
            mening vad i motionen anförs om att stadsplanering och annan fysisk
            planering i Stockholmsregionen skall bidra till att minska belastningen
            på miljön och klimatet i enlighet med de nationella miljömålen.'
            9. Riksdagen tillkännager för regeringen som sin mening vad i
            motionen anförs om att trafikinvesteringarna i Stockholmsregionen
            måste motsvara regionens behov, vilket betyder att Vägverket och
            Banverket måste prioritera investeringar i Stockholmsregionen.?
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0002.pdf"/>
          <p>
            2005/06:MJ439
          </p>
          <p>
            10. Riksdagen tillkännager för regeringen som sin mening vad
            i motionen anförs om att investeringar i kollektivtrafik skall
            prioriteras före investeringar i nya vägar.” 11. Riksdagen tillkännager
            för regeringen som sin mening vad i motionen anförs om att investeringar
            i Stockholmsregionens infrastruktur skall motverka segregeringen.”
          </p>
          <p>
            ! Yrkandena 1, 5 och 8 hänvisade till BoU. ? Yrkandena 4 och
            9-11 hänvisade till TU.
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0003.pdf"/>
          <p>
            Investera i Stockholmsregionens miljö- och transportsektorer
          </p>
          <p>
            Stockholmsregionen är landets hjärta. Här bor en fjärdedel av
            befolkningen och regionen är navet för en stor del av landets
            transporter och landets administration. Antalet invånare i Stockholmsregionen
            ökar kontinuerligt. Många företag har sina huvudkontor i Stockholm
            — det är också centrum för landets utrikespolitiska kontakter.
            Det är också ett välrenommerat centrum för forskning och globala
            konferenser. En stor del av Sveriges utländska turistbesökare
            kommer till Stockholm. Stockholms skärgård är internationellt
            sett unik och drar många besökare, både inhemska och utländska.
            Stockholmsregionen är också en del av Mälardalsregionen. Förbättrade
            kommunikationer och en breddad arbetsmarknad och större möjlighet
            att förlägga en viss del av arbetet i hemmet har gjort att denna
            stora region smälter samman. En tredjedel av landets befolkning
            bor i Mälardalsregionen. Detta skapar stort tryck på regionens
            tillgångar såsom naturresurser och mark och det skapar större
            behov av samordnad planering — det gäller särskilt infrastruktur,
            planering och investeringar. När det gäller Stockholmsregionens
            miljö- och transportsektorer finns det glädjeämnen men också brister.
            Vi tar i denna motion upp ett antal problem inom miljöområdet
            respektive infrastrukturen. Anledning till att vi tar upp dessa
            ämnen i samma motion är den stora effekt som infrastruktur och
            transporter har på miljön. När det gäller miljön har förbättringar
            skett inom många områden, men det är fortfarande en lång väg kvar
            att gå innan vi kan vara helt nöjda. De nationella miljökvalitesmålen
            anger att miljöproblemen skall vara lösta inom en generation,
            dvs. till år 2020. Skall vi klara det i Stockholmsregionen behöver
            flera åtgärder vidtas — inte minst inom transportsektorn. När
            det gäller transportsektorn har flera viktiga investeringar skett
            under den gångna mandatperioden. Kapaciteten inom järnvägssektorn
            har ökat bl.a. tack vare den nya Årstabron. Tranebergsbron har
            fått ökad kapacitet och Södra länken är byggd, om än i för stor
            skala. Beslut har tagits om försök med trängselskatter. Byggandet
            av en tågtunnel under Stockholm kommer för överskådlig tid att
            lösa kapacitetsproblem som finns inom järnvägsektorn. Det största
            problemet — att vägtrafiken fortsätter att öka i regionen — har
            man dock inte lyckats vända. Här måste fler åtgärder genomföras
            om man skall få det kollektiva resandet att öka på bekostnad av
            vägtrafiken. Effekterna av ökad vägtrafik är intimt sammankopplade
            med flera miljö- och hälsoproblem: luftföroreningarna ökar, bullret
            ökar, energislöseri, klimatpåverkan ökar. Dessutom genererar ökad
            vägtrafik fler olyckor och vägtrafik tar stora markområden i anspråk.
            Vi kan också notera en tendens att väginvesteringar gynnar rika
            mer än fattiga genom att vägar t.ex. grävs ner i områden med välbärgade
            invånare.
          </p>
          <p>
            2005/06:MJ439
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0004.pdf"/>
          <p>
            2005/06:MJ439
          </p>
          <p>
            Miljöåtgärder Vatten
          </p>
          <p>
            är det gäller vatten är reningsgraden i dag hög i våra avloppssystem.
            En stor del av avloppsvattnet släpps numera ut i Saltsjön mellan
            Stockholm, Lidingö och Nacka. Trots hög reningsgrad är det fortfarande
            några procent av näringsämnena som hamnar i Saltsjön och förs
            vidare ut i skärgården. Effekterna av detta syns bl.a. genom tillväxt
            av grönalger och försämrat siktdjup i vattnet. Det är avloppsvattnet
            från mer än en miljon människor som hamnar i Saltsjön som är inloppet
            till Stockholm. Även endast ett par procent näring som slipper
            förbi blir stora mängder när det är avlopp från en miljon människor.
            Det är också problem vid höga vattenflöden; reningsverken tvingas
            då brädda, dvs. släppa förbi orenat vatten. Ett sätt att lösa
            detta är att bygga om så att dagvatten (regnvatten från fastigheter
            och hårdgjorda markytor) inte hamnar i reningsverken utan renas
            med andra metoder. Ett annat problem är att sluta kretsloppet
            av näringsämnen mellan stad och land. Näringen härstammar från
            åkermarken, men hamnar antingen i havet eller i slammet som bildas
            i reningsverken. Slammet går bara till en vis del tillbaka till
            jordbruksmarken. Ett annat problem som fortfarande är problematiskt
            är enskilda anläggningar som saknar tillräcklig rening. Det är
            först när alla dessa anläggningar är åtgärdade som det är möjligt
            att restaurera en sjö eller grund havsvik. För att förbättra situationen
            behöver reningsgraden bli bättre vid reningsverken, slammet tas
            om hand på ett mer kretsloppsbaserat sätt och utveckling måste
            ske av mer slutna VA-system. Detta är bl.a. en fråga för nationella
            myndigheter. Riksdagen ger regeringen tillkänna som sin mening
            att berörda nationella myndigheter skall verka för att förbättra
            reningseffekten och slamhanteringen vid reningsverken och att
            påskynda utvecklingen av mer slutna VA-system. Stockholms skärgård
            är unik och man har också stora problem, utöver tillförseln av
            gödningsämnen, stora fartyg i trånga farleder, gifter till vattnet
            från bl.a. båtbottenfärger, för hårt fisketryck i vissa delar,
            störningar av grunda områden som är känsliga yngelplatser för
            fisken, för hårt tryck från tusentals besökare och omfattande
            bullerproblem från en alltmer utbredd motorbåtstrafik. Det behövs
            en samlad skärgårdsstrategi där lokalbaserad skärgårdskultur baserad
            på ekoanpassad turism främjas. Ett speciellt problem är de ständigt
            pågående brotten mot strandskyddet, som vissa kommuner regelmässigt
            struntar i eller kringgår. Det missgynnar den del av allmänheten
            som inte har råd att köpa sig tillträde till attraktiva stränder
            — vi ser en privatisering av de mest attraktiva och skyddsvärda
            vattenmiljöerna vi har. Dessutom hotas den unika biologiska mångfald
            som finns vid stränderna. Detta måste stoppas. Vänsterpartiet
            har tidigare skrivit särskilda riksdagsmotioner om detta.
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0005.pdf"/>
          <p>
            Riksdagen ger regeringen tillkänna som sin mening att Länsstyrelsen
            i Stockholms län i samarbete med berörda kommuner, Skärgårdsstiftelsen
            och andra intressenter tar fram en skötsel- och förvaltningsplan
            grundad på lokalt deltagande i syfte att få till stånd ett hållbart
            nyttjande av Stockholms skärgård. är det gäller Stockholmsregionens
            sjöar och vattendrag är fortfarande det stora problemet övergödda
            sjöar — ett resultat av orenade avlopp rakt ut i sjöarna under
            många decennier. Sjöarna går att restaurera men det kräver ofta
            många års behandling. Restaurering skall inte bara gälla näringsstatus
            utan skall också främja förhållandet för fisk och andra vattenlevande
            arter, t.ex. genom att ta bort vandringshinder. Bilden är splittrad
            över vad kommunerna gör. Stockholms kommun satsar nu stort på
            sjörestaurering, medan andra kommuner knappt gör något. många
            fall berör sjöar och deras avrinningsområde flera kommuner, så
            ökad samordning och en strukturerad restaureringsplan behövs.
            Riksdagen ger regeringen tillkänna som sin mening att Länsstyrelsen
            i Stockholms län i samarbete med berörda kommuner tar fram en
          </p>
          <p>
            sjörestaureringsplan för regionen.
          </p>
          <p>
            Buller
          </p>
          <p>
            Antalet människor som störs av buller är fortfarande för högt.
            Det gäller både allmänt mindre högt buller och höga bullernivåer
            som ligger över gällande gränsvärden. Till stor del är det den
            alltmer utbredda trafiken av alla slags motordrivna ”fordon” —
            från vattenmopeder till jetplan — som står för merparten av bullret;
            det finns även långt ut i skärgården en bakgrundsmatta av motorbuller.
            Trots att en del åtgärder vidtas för att minska bullret är situationen
            i stort sett inte förbättrad. I många fall ökar problemen eftersom
            man — på grund av platsbrist — tillåter bostads- och fastighetsbyggande
            på bullerutsatta platser, som man tidigare inte skulle ha tillåtit.
            Eftersom många människor upplever bullerproblematiken som ett
            av de svåraste och tilltagande miljö- och hälsoproblemen bör kommuner
            åläggas att redovisa bullerplaner vars syfte skall vara att successivt
            minska bullret. Ett särskilt bullerproblem är bullret från Bromma
            flygplats som ligger mitt bland bostadsområden, en synnerligen
            olämplig lokalisering ur både miljö-, hälso- och säkerhetsaspekter.
            Bromma bör omedelbart stängas, flygtrafik ersättas med tåg på
            många sträckor och övrig kvarvarande flygtrafik skall hänvisas
            till Arlanda och Skavsta. Riksdagen ger som sin mening regeringen
            till känna att Bromma flygplats bör stängas. Riksdagen ger som
            sin mening regeringen till känna att kommunerna i Stockholmsregionen
            skall åläggas att redovisa bullerplaner som skall visa hur bullret
            successivt skall minska.
          </p>
          <p>
            2005/06:MJ439
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0006.pdf"/>
          <p>
            2005/06:MJ439
          </p>
          <p>
            Återvinnings- och avfallshantering
          </p>
          <p>
            Svenskar är världsmästare på återvinning. När det gäller insamling
            av glas, papper och metall är vi bäst. Inom dessa sektorer är
            vi nära det eftersträvansvärda slutna kretsloppet utan negativa
            bieffekter på miljön. Trots detta ökar den totala mängden avfall
            från hushållen och fortfarande bränns stora mängder avfall, som
            skulle kunna återanvändas eller återvinnas på bättre sätt än bara
            att bränna det. En del av avfallet som kan betraktas som biobränslen
            är bra att det bränns, men fortfarande bränns t.ex. matrester
            som skulle kunna bli till ny matjord. Fortfarande känns också
            delar av återvinningssystemen vara i sin linda, systemen lider
            av barnsjukdomar och alltför stort ansvar ligger på konsumenterna.
            Återvinningsstationerna sköts dåligt. Det är långt till dem, och
            är man rörelsehindrad eller inte har tillgång till bil är det
            svårt att delta i återvinningssystemen. Vänsterpartiet har i budgetförhandlingar
            med regeringen i höst fått igenom en ökad skatt på deponerat avfall
            och en skatt på förbränning av avfall. Detta kommer att leda till
            minskade mängder avfall och större tryck på producenterna att
            minska avfallsmängderna. Regionalt och lokalt kan man uppmuntra
            både affärer och konsumenter att välja varor och produkter som
            genererar små avfallsmängder eller varor som är lätta att återvinna.
            Kommunerna och näringslivet skall underlätta för invånarna att
            öka kretsloppsgraden för sitt avfall. Riksdagen ger regeringen
            tillkänna som sin mening att kommunerna och näringslivet skall
            underlätta för invånarna att öka kretsloppsgraden av sitt avfall.
          </p>
          <p>
            Energieffektivisering och förnybara energislag
          </p>
          <p>
            Av många skäl måste energikonsumtionen per capita minska i rika
            länder som Sverige, inte minst av globala rättviseskäl. Skulle
            alla konsumera lika mycket energi per person som vi gör i Sverige
            skulle vi behöva mångdubbelt större energitillgångar än vad som
            finns tillgängligt på jorden. I Stockholmsregionen pågår många
            projekt och investeringar som syftar till att minska eller effektivisera
            energikonsumtionen. Fjärrvämeutbyggnad pågår, fastigheter byggs
            om för att minska energibehovet, kollektivtrafiken — som är tio
            gånger energieffektivare än vägtrafik — byggs ut. Det finns också
            exempel på mindre lyckade projekt där energibehovet ökar. Det
            handlar om planering för t.ex. externa köpcentra som ökar behovet
            av vägtransporter och där människor som saknar bil får sämre service.
            Ett annat känt misslyckande är Hammarby Sjöstad där utgångspunkten
            var bostäder med låg miljöpåverkan och låg energikonsumtion. Men
            det blev tvärtom — den moderna arkitekturen med stora glasytor
            gav i stället högre energikonsumtion. Detta visar att mycket återstår
            att göra innan insikten om det kretsloppbaserade samhället i balans
            med miljön har slagit igenom.
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0007.pdf"/>
          <p>
            Många projekt som minskar energibehovet och därmed klimatpåverkan
            har stöd av de statliga bidrag som finns för klimatinvesteringar
            — s.k. Klimp. Vänsterpartiet har i de nu slutförda förhandlingarna
            om statsbudgeten fått igenom en ökning av dessa med ca 800 miljoner
            för åren 2006-2008. Det inns alltså tillgång till medel för fortsatta
            investeringar i bl.a. energisektorn ör att minska energibehovet
            och dämpa klimatpåverkan. Det är viktigt att alla kommuner söker
            dessa bidrag. Är intresset stort och många effektiva projekt planeras
            är chanserna goda att ytterligare statliga medel tillkommer. Att
            minska energibehovet är viktigast, men det är också viktigt att
            övergå till miljöanpassade förnybara energislag som t.ex. biobränslen,
            värmepumpar, sol — och vindkraft. Vi ser nu — i takt med stigande
            pris på olja och bensin — början på en övergång till etanol istället
            för bensin. Riksdagen ger regeringen tillkänna att Länsstyrelsen
            i Stockholms län skall stödja och stimulera alla kommuner i länet
            att söka Klimpbidrag. Riksdagen ger regeringen tillkänna att stadsplanering
            och annan fysisk planering i Stockholmsregionen skall utgå från
            att minska belastningen på miljön och klimatet i enlighet med
            de nationella miljömålen.
          </p>
          <p>
            Miljöanpassa trafiken
          </p>
          <p>
            Den helt dominerande orsaken till miljöproblemen i Stockholmsregionen
            är vägtrafiken. Vägtrafik genererar luftföroreningar, buller,
            partikelutsläpp, klimatpåverkande gaser och kräver stora markområden.
            Vägtrafiken orsakar också stor oro och osäkerhet dagligen — inte
            minst hos äldre och barn och ungdomar som inte har tillgång till
            bil utan tillhör gruppen s.k. oskyddade trafikanter. Trots många
            beslut, planer och förvaltningsstrategier om minskad biltrafik
            ökar den fortfarande år från år i regionen. Detta gör att köerna
            på vägarna ökar. Kraven på fler vägar ökar i samma takt och nya
            vägar genererar ökad biltrafik osv. Vi måste bryta denna trend
            så snart som möjligt. Av en rad miljö- och naturresursskäl måste
            tendensen till ökad vägtrafik brytas. Vänsterpartiet kan acceptera
            vägombyggnader för att bygga bort flaskhalsar och säkerhetsrisker
            men det är stopp för nya vägar som höjer kapaciteten. Det är också
            så att de statliga medlen till infrastrukturinvesteringar under
            många år har varit för låga i Stockholmsregionen i förhållande
            till befolkningsmängden och befolkningsökningen. Detta har resulterat
            i de trängselproblem och kapacitetsbrister vi i dag ser i kollektivtrafiken
            och på vissa vägar. Dessa trängselproblem är i ett nationellt
            perspektiv de allvarligaste i landet och kan dagligen beröra hundratusentals
            människor. Många bedömer kapcitetsproblemen i infrastrukturen
            som det största problemet för Stockholmsregionens utveckling.
            Systemen har heller ingen reservkapacitet, vilket gör dem extremt
            känsliga för störningar. En liten olycka på fel plats kan orsaka
            kaos i både kollektiv- och vägtrafiken under en hel dag. Trängselskatt
            bidrar till att minska problem
          </p>
          <p>
            2005/06:MJ439
          </p>
          <pb facs="riksdagen-motions-pdf/data/200506/mot_200506_MJ_439/mot_200506_MJ_439-0008.pdf"/>
          <p>
            2005/06:MJ439
          </p>
          <p>
            men det behövs grundläggande investeringar i kollektivtrafiken
            för att nå ytterligare förbättringar. Det finns särskilt vissa
            angelägna spårutbyggnader som omedelbart borde igångsättas förutom
            den nu beslutade tågtunneln. Inte minst kollektiva förbindelser
            på tvären i regionen brister. Det handlar om fortsatt utbyggnad
            av tvärbanan, utbyggnad av tunnelbanan, ökad kapacitet på pendeltågen
            och fler och snabbare busslinjer. Det handlar om fler kollektivfiler
            och utbyggnad av pendelparkeringar. Det handlar också mycket om
            att bygga upp moderna sammanhängande cykelbanenät, men det tar
            Vänsterpartiet upp i en särskild riksdagsmotion (2005/06:T330).
            Cyklandet ökar i Stockholmsregionen men med ganska små medel skulle
            cyklandet kunna öka många gånger om — vilket bl.a. skulle minska
            behovet av dyra infrastrukturinvesteringar. Riksdagen ger regeringen
            till känna som sin mening att trafikinvesteringarna i Stockholmsregionen
            måste motsvara regionens behov vilket betyder att Vägverket och
            Banverket måste prioritera investeringar i Stockholmsregionen.
            Det är också viktigt att investeringar sker på ett sådant sätt
            det bidrar till att utjämna livs- och boendevillkor utifrån ett
            rättviseperspektiv. Boendet i Stockholmsregionen är oerhört segregerat.
            Därför är det viktigt att även investeringar i infrastrukturen
            bidrar till att motverka segregeringen. Det kan ske genom att
            t.ex. förlägga stora vägar som går nära utsatta bostadsområden
            i tunnlar, t.ex. E 18 vid Tensta och Rinkeby eller Nynäsvägen
            i Enskede. Det är ett effektivt sätt att dels förbättra boendemiljöer,
            dels öka tillgången på mark. Man kan också motverka segregeringen
            genom att styra investeringar i kollektivtrafiken till fattigare
            områden. Riksdagen ger som sin mening regeringen till känna att
            investeringar i Stockholmsregionens infrastruktur skall motverka
            segregeringen.
          </p>
          <p>
            Stockholm den 1 oktober 2005
          </p>
          <p>
            Kalle Larsson (v) Mats Einarsson (v) Ulla Hoffmann (v) Sermin
            Özärkät (v)
          </p>
        </div>
      </div>
    </body>
  </text>
</TEI>
