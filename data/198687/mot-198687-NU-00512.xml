<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00512">
  <teiHeader>
    <fileDesc>
      <titleStmt>
        <title>Ett försöks- och utvecklingsområde för energi- och miljöteknik</title>
        <author corresp="i-RbKNMUyo9hNCG3nSXBGQAq">Oswald Söderqvist (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett försöks- och utvecklingsområde för energi- och miljöteknik</title>
          <idno type="rdwebb">GA02N512</idno>
          <rs type="number">N512</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N512/text</ref>
          <ref type="dokument_url_html">http://data.riksdagen.se/dokument/GA02N512</ref>
          <ref type="dokumentstatus_url_xml">http://data.riksdagen.se/dokumentstatus/GA02N512</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N8rpvND7H8m7CdHt3RwHbY" type="signed"/>
        <correspContext corresp="i-N8rpvND7H8m7CdHt3RwHbY">
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_512/mot_198687_n_512-001.pdf"/>
      <div xml:id="i-TKZzYc3rw11RQw8a8kbH3M" type="motHeader">
        <div xml:id="i-KRuVoPh4mNC2dLxTd2mdHS" type="motTitle"/>
        <div xml:id="i-CYWiXBkJbC1UzbaEg6x1dr" type="motSubmissionInfo"/>
      </div>
      <div xml:id="i-X8gcTJcXFEwCtviwoYAs7e" type="motBody">
        <div xml:id="i-GkWXBqQRT6MS3bmzgktxqh">
          <p xml:id="i-GGjvYg2R5K69rpHE5sKNVc">
            Motion till riksdagen
          </p>
          <p xml:id="i-5aQb6k5p6CUNnFVTuxtY8F">
            1986/87:N512
          </p>
          <p xml:id="i-KNDA76vcvUamU45M3pdNue">
            Oswald Söderqvist (vpk)
          </p>
          <p xml:id="i-4wtfNH7CF2y5JYKRJZ9CNc">
            Ett försöks- och utvecklingsområde för energi- och miljöteknik
          </p>
          <p xml:id="i-5LLo8AzDeMDATAxuniX9rj">
            Den dynamiska utvecklingen av energitekniken som vi upplevt under
            det senaste decenniet har ännu inte fått fullt genomslag i den
            praktiska verkligheten. De flesta av våra stora energisystem,
            på både produktions- och konsumtionssida, använder tekniker som
            länge har varit kända och som endast undergått smärre förändringar
            och förbättringar. De kan i många fall betecknas som ålderdomliga
            och långtifrån motsvarande de möjligheter som dagens modernaste
            teknik erbjuder. Det gäller också kärnkraften, som på grund av
            sina stora olycksrisker och olösta problem med avfallshanteringen
            visat sig vara en återvändsgränd inom energiteknikens område.
            När den så småningom tvingas att till fullo betala sina verkliga
            kostnader kommer den inte heller att ekonomiskt kunna konkurrera
            med andra energikällor, där den moderna tekniken möjliggör ett
            effektivt utnyttjande av flödesenergier i snåla processer med
            höga verkningsgrader. En liknande utveckling kan vi se inom miljöteknikens
            område. Tidigare har man inte intresserat sig särskilt mycket
            för den påverkan som det moderna industrisamhället utövar på miljön.
            Nu är läget sådant att mycket snabba och genomgripande åtgärder
            måste vidtas inom all slags verksamhet för att skydda miljön.
            Det gäller att i första hand minska och stoppa miljöförstöringen,
            i andra hand att återuppbygga och restaurera det som tidigare
            förstörts. Också inom detta område har forskningen hunnit långt
            och kunskaperna är stora, men i den praktiska tillämpningen saknas
            fortfarande mycket erfarenhet av drift och användning av känd
            teknik i stora, fullskaliga system. Det behövs drift i stor skala
            i nära samarbete med forskningsinstitutioner, för att snabbt få
            fram praktiska erfarenheter som kan ligga till grund för fortsatt
            produktion av moderna system inom energi- och miljöteknikområ-
            det. En sådan verksamhet vinner på att koncentreras till en bestämd
            region där anläggningar för denna typ av verksamhet redan finns,
            där samarbete mellan forskning och praktik lätt kan etableras
            och där möjligheter till utveckling och introduktion av nya tekniker
            kan bedömas vara goda. Ett sådant område erbjuder de norra delarna
            av Uppsala län och angränsande regioner. Där finns forskningsresurser
            och möjligheter till praktisk tillämpning inom vattenkraftsområdet.
            I Älvkarleby kommun ligger Vattenfalls moderna vattenkraftslaboratorium
            i nära anslutning till kraftstationen. Där har de flesta av de
            senaste årens stora vattenkraftsanläggningar prövats och testats
            i skalenliga modeller. Och även om den stora vattenkraftsutbyggnaden
            i
          </p>
          <pb facs="riksdagen-motions-pdf/data/198687/mot_198687_n_512/mot_198687_n_512-002.pdf"/>
          <p xml:id="i-G3PmkoYLTqPtr5s3bEWuGY">
            Sverige nu är över finns det fortfarande behov av forskning och
            prov för effektiviseringar och kanske framför allt utbyggnad av
            mindre anläggningar. Också när det gäller uppföljningen av miljöeffekter
            vid vattenkraftsanlägg- ningar finns det stora behov av fortsatt
            forskning, något som statens naturvårdsverk nyligen påpekat. I
            Tierps kommun finns stora möjligheter för utveckling och produktion
            inom det inhemska bränsleområdet. Mycket goda resultat av försöksodlingar
            med energiskog har uppnåtts. Det är en verksamhet nära anknuten
            till Lantbruksuniversitetet i Uppsala varför även på detta område
            kopplingen mellan högkvalitativ forskning och praktisk tillämpning
            är säkrad. Hela regionen ger goda möjligheter för produktion av
            bränsle från skogsråvara, ett område som snabbt måste utvecklas
            och där det finns behov av ytterligare forskning och produktionsutveckling.
            När det gäller inhemska bränslen har också alternativa drivmedel
            till bensin och dieselolja debatterats livligt de senaste åren.
            Det har framför allt varit motoralkoholer, etanol och metanol,
            som setts som alternativ. När det gäller etanol har en utveckling
            av de försök som skett i mindre skala i Lidköping ansetts önskvärd.
            Den processen bygger på spannmål och ger förutom etanol också
            en mängd andra värdefulla biprodukter. I den utredning som nyligen
            slutförts har det emellertid inte gått att få majoritet för en
            försöksanläggning i full skala. Det innebär inte att debatten
            och kraven på etanolframställning ur spannmål i Sverige kommer
            att tystna. Länsstyrelsen i Uppsala län har i en ambitiös utredning
            visat att en fullskaleanläggning placerad i Tierp erbjuder en
            mängd fördelar jämfört med andra tänkbara lokaliseringsinitiativ.
            Råvaran skulle då framför allt vara korn där de näraliggande odlingsområdena
            erbjuder den bästa råvarubasen. Vpk tar i en annan motion upp
            kravet på etanolframställning, och en lokalisering till Tierp
            framstår då som den överlägset bästa. I Östhammars kommun är det
            självklart kärnkraftverket Forsmark och slutförvaret för reaktoravfall
            (SFR) som tilldrar sig intresse ur energisyn- punkt. Kärnkraften
            i Sverige skall avvecklas och det är att hoppas att katastrofen
            i Tjernobyl medför ett tillräckligt stort varningstecken så att
            en snabbare avveckling än fram till år 2010 kan komma till stånd.
            Men genom den stora svenska kärnkraftsutbyggnaden har vi ådragit
            oss problem i Sverige, som ingen i dag kan skönja slutet på. Det
            gäller avvecklingsteknik, säkerhet vid avställda verk före rivning,
            de oerhörda problemen vid själva rivningen och naturligtvis framför
            allt annat problemen med avfallet, dess hantering och förvaring.
            Nu ligger Forsmark där det ligger, vilket innebär att alla dessa
            problem är aktuella för Östhammars kommun och hela den omgivande
            regionen. Det behövs forskning, utbildning och praktiska erfarenheter
            för att lösa dem, både i Forsmark och på andra håll. I ett samlat
            energi- och miljöpolitiskt grepp som föreslås i denna motion måste
            också kärnkraftens avveckling och därmed sammanhängande säkerhet
            tas med. Forsmark erbjuder sådana möjligheter och en satsning
            på ett samlat program kan därför med fördel förläggas dit. Det
            har talats om en speciell gymnasieskola i anslutning till kärnkraftver-
            ket i Forsmark. Om den kommer till stånd bör utbildningen vara
            inriktad på
          </p>
          <p xml:id="i-5YtC4XemdL5dydnsEUctgt">
            Mot. 1986/87 N512
          </p>
          <pb facs="riksdagen-motions-pdf/data/198687/mot_198687_n_512/mot_198687_n_512-003.pdf"/>
          <p xml:id="i-MJ3LfgEHUNpfWph3h2fq6z">
            lösning av de problem som nämnts ovan, inte på fortsatta kärnkraftssatsning-
            ar. Det har vi haft nog av både i Forsmark och i Sverige. Men
            det finns också stora möjligheter till alternativ energiproduktion
            i Östhammars kommun. Vpk har tidigare vid flera tillfällen föreslagit
            en utbyggnad av vindkraft vid Upplandskusten. Den vindkartering
            som SMHI för flera år sedan utförde för dåvarande nämnden för
            energiproduktions- forskning visar att speciellt den nordvästra
            stranden av Gräsö har gynnsam- ma vindförhållanden. Vindkraften
            kommer att byggas ut och integreras i det svenska energisystemet.
            Men det behövs anläggningar för utvärdering och utprovning. Det
            passar väl in i ett samlat program med försöksområde i anslutning
            till Upplandskusten. I detta sammanhang kan den miljövårdsforskning
            kring föroreningarna i Östersjön som redan pågår också nämnas.
            Den kan med fördel samordnas med den forskning som satts i gång
            vid den s.k. biotestsjön vid Forsmark. Ett annat viktigt energiprojekt
            som berör hela regionen är naturgasimpor- ten från Sovjetunionen
            via Finland. Det har hänt och händer oerhört mycket på naturgasområdet
            och Östgasprojektet, som är aktuellt i det här samman- hanget,
            blir nu alltmera intressant. Swedegas, det svenska dotterbolaget
            till Vattenfall, som svarar för introduktionen av naturgas i Sverige
            är klart intresserat. Efter hand som Sydgas och Västgasprojekten
            byggs ut och närmar sig Mälardalen söderifrån, blir också en sammanknytning
            över Ålands hav ett realistiskt alternativ. Intressen från finsk
            sida via Neste, det finska oljemonopolet, är klart uttalat och
            prismässigt kan den sovjetiska gasen konkurrera med dansk och
            norsk. Vpk har i en särskild motion utvecklat resonemanget kring
            naturgasens roll i den svenska energiförsörj- ningen och ett Östgasprojekt
            kommer att få stor betydelse för denna region. Här har endast
            några områden som kan integreras i ett samlat energi- och miljötekniskt
            program berörts. Solvärmeförsöken i Storvreta i Uppsala kommun
            kan också nämnas och därmed blir konsumtionen av energi ett intressant
            område där mycket återstår att vinna. Vad som är viktigt att poängtera
            är att den stora region som här har berörts inom sig rymmer resurser
            som gör den klart intressant för fortsatta satsningar inom berörda
            områden. Kapaciteterna vid Uppsala universitet och Lantbruksuniversitetet
            i Uppsala är också faktorer som bör väga tungt i sammanhanget.
          </p>
          <p xml:id="i-AizZjkKM4GPt1uW2LAhmZg">
            Hemställan
          </p>
          <p xml:id="i-SuTRza8b31tbjfsaT1vam6">
            Med hänvisning till det anförda föreslås att riksdagen hos regeringen
            begär förslag till utveckling av Uppsala läns norra delar och
            angränsande regioner till ett försöks- och utvecklingsområde för
            energi- och miljöteknik.
          </p>
          <p xml:id="i-6XwvNMVTivAAxSnQ1VFAh9" type="date">
            Stockholm den 26 januari 1987
          </p>
          <div xml:id="i-Crdpex1hqFFbqDYGCHTtdH" type="signatureBlock">
            <p who="i-RbKNMUyo9hNCG3nSXBGQAq" type="signature">
              Oswald Söderqvist (vpk)
            </p>
          </div>
          <p xml:id="i-XNPoCCr8jNgcd1iVigxTAf">
            Mot. 1986/87 N512
          </p>
          <pb facs="riksdagen-motions-pdf/data/198687/mot_198687_n_512/mot_198687_n_512-004.pdf"/>
          <pb facs="riksdagen-motions-pdf/data/198687/mot_198687_n_512/mot_198687_n_512-005.pdf"/>
          <pb facs="riksdagen-motions-pdf/data/198687/mot_198687_n_512/mot_198687_n_512-006.pdf"/>
          <p xml:id="i-QmUQbhb4LNAJoJ4xVeE9hE">
            gotab Stockholm 1987 12221
          </p>
        </div>
      </div>
    </body>
  </text>
</TEI>
