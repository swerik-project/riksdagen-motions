<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00260">
  <teiHeader>
    <fileDesc>
      <titleStmt>
        <title>Sänkt riksdagsarvode</title>
        <author corresp="i-WG11xmCpAW9nyyXv1sJFAK">av Max Andersson och Helena Leander (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt riksdagsarvode</title>
          <idno type="rdwebb">GU02K260</idno>
          <rs type="number">K260</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K260/text</ref>
          <ref type="dokument_url_html">http://data.riksdagen.se/dokument/GU02K260</ref>
          <ref type="dokumentstatus_url_xml">http://data.riksdagen.se/dokumentstatus/GU02K260</ref>
          <ref type="doc">http://data.riksdagen.se/fil/A80460E3-793D-4E14-8231-63416B5F09F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QrBCDz2CM7p69Wnf2D6zm3" type="signed"/>
        <correspContext corresp="i-QrBCDz2CM7p69Wnf2D6zm3">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-93n3qqQSa6um1Ya9nE1nNh" type="referral">
          <date when="2006-11-07"/>
        </correspAction>
        <correspAction xml:id="i-HhCboJnQMbLD1mwAYJUzcY" type="dismissal">
          <date when="2006-11-07"/>
        </correspAction>
        <correspAction xml:id="i-5HpSnu9ZAVCUnTsDDF29dc" type="numbering">
          <date when="2006-10-31"/>
        </correspAction>
        <correspAction xml:id="i-Gnof6dipoEfPW3XSNQyQFT" type="submission">
          <date when="2006-10-31"/>
        </correspAction>
        <correspAction xml:id="i-P7Ew4tU6Zh24uumJZDPMhQ" type="transfer">
          <date when="2006-10-29"/>
        </correspAction>
        <correspAction xml:id="i-THvEh5M6QPkNh6Kid3GJ8n" type="assigned"/>
        <correspContext corresp="i-THvEh5M6QPkNh6Kid3GJ8n">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DTxCh9wCrFqv3xuLVYeGj3" type="motBody">
        <div xml:id="i-89cVXVYzRDgVKDtgjasfuY" type="motProposal" subtype="förslag">
          <head xml:id="i-8Pq9Hs6Ni8zTYj4rNPaR5L">
            Förslag till riksdagsbeslut
          </head>
          <list xml:id="i-HZ2NUYJqMCCChTQsTUAgVW" style="ol">
            <item xml:id="i-EYYxKb3HLq1sBUCeR1zrYY">
              Riksdagen beslutar att ändra lagen (1993:1426) med instruktion
              för Riksdagens arvodesnämnd och lagen (1994:1065) om ekonomiska
              villkor för riksdagens ledamöter på ett sådant sätt att riksdagen
              fattar beslut om riksdagsledamöternas arvoden efter förslag från
              arvodesnämnden.
            </item>
            <item xml:id="i-MFuZWrznFvLP84pavqPvqA">
              Riksdagen tillkännager för riksdagsstyrelsen som sin mening vad
              i motionen anförs angående riksdagsarvodets storlek.
            </item>
          </list>
        </div>
        <div xml:id="i-EiKC8fKjtxjyj5CctDkK5E" type="motContent">
          <head xml:id="i-BuhkVGx3FHhCQ2eSvUuTdi" type="h1">
            Sänkt riksdagsarvode
          </head>
          <head xml:id="i-6wHYgU5m8VK1eQge5nygs3" type="h1">
            Motivering
          </head>
          <p xml:id="i-SFXNZFJkxWAi6xyDxsBb6o">
            Sedan 1990-talets början har politikerlönerna i Sverige ökat
            kraftigt . 1991 hade riksdagsledamöterna ett årsar vode på 259
            500 kr. Efter senaste höjning en, som träder i kraft den 1 november
            2006, får vi ett årsarvode på 590 400 kr. I fasta priser har arvodet
            ökat med 80 % på 15 år.
          </p>
          <p xml:id="i-QrFYUeYM8XzLXH6TsrgDWr">
            Det är inte rimligt. Politikerlönernas utveckling är sannolikt
            en starkt bidragande orsak till det ökande politikerföraktet i
            samhället. En gång i tiden ansågs det fint att vara folkets representant.
            Den uppfattningen har nu förändrats. Vi politiker är numera som
            grupp betraktade ganska illa sedda, och det är till exempel skrämmande
            vanligt att politiker blir utsatta för hot. Den hårda granskningen
            politiker nu kan utsättas för i medier är i grunden ett positivt
            fenomen, men politikernas löneutveckling och den minskning av
            förtroendet den bidragit till är en av orsakerna till att granskningen
            ibland förlorar sinnet för proportioner.
          </p>
          <p xml:id="i-MM3VVXwk1XaoAVqKvm11MD">
            Den växande klyftan mellan väljare och valda är ett stort problem
            för Sveriges demokrati. Utvecklingen har sannolikt flera orsaker,
            och det kommer troligen att krävas många olika åtgärder om utvecklingen
            ska vändas. En av de viktigaste och enklaste åtgärderna är att
            sänka politikerlönerna.
          </p>
          <p xml:id="i-Bt6n9nsCHE4Uw7AaKN5QYj">
            Riksdagsledamöternas arvoden är visserligen inte höga i en internationell
            jämförelse, men de är inte allmänt accepterade i folkdjupet. De
            göder ett missnöje som bidrar till att stärka populistiska rörelser,
            och de undergräver förtroendet både för oss politiker och för
            politiken i sig.
          </p>
          <head xml:id="i-BuyGsLsJez5BrMjdbetxr7" type="h1">
            Hur bör riksdagslönen sättas?
          </head>
          <p xml:id="i-QTKvNVbPdnLKtQCuwdW6YC">
            Sedan 1994 har riksdagen överlåtit frågan om storleken på ledamöternas
            arvoden till Riksdagens arvodesnämnd. Det är till synes principiellt
            riktigt att riksdagsledamöterna inte ska sätta sina egna arvoden,
            men det är inte riktigt så enkelt. Arvodesnämnden är en myndighet
            under riksdagen. Ledamöterna i nämnden utses av riksdagens förvaltnings­styrelse.
            I praktiken bestämmer sålunda riksdagsledamöterna fortfarande
            nivån på sina egna arvoden, även om man delegerat själva beslutsfattandet
            till ett annat (dock internt) organ. Det man vinner på det här
            systemet är att man själv, som enskild riksdags­ledamot, slipper
            försvara arvodeshöjningar. Den enskilde ledamoten kan bekvämt
            två sina händer inför den självständiga arvodesnämndens beslut.
          </p>
          <p xml:id="i-8vqW73cDv9GHmY5x6wVguX">
            Det har sagts att denna ordning är bättre än den förutvarande,
            då tidigare riksdagar på grund av rädsla för offentlig kritik
            inte hade förmågan att höja sina egna arvoden i den takt som var
            rimlig. Låt oss för resonemangets skull anta att så är fallet.
            Det skulle ändå inte ändra på faktum att det under den nuvarande
            ordningen är alldeles för lätt för arvodena att höjas.
          </p>
          <p xml:id="i-VkGX4e1WYMAJT2VV7zGjBg">
            Det nuvarande systemet bör därför ändras. I stället bör riksdagen
            fatta beslut om riksdagsledamöternas arvoden efter förslag från
            arvodesnämnden. Eftersom det är riksdagsledamöterna som ska ta
            emot arvodena, bör de själva vara beredda att fullt ut ta beslutet
            om arvodenas storlek.
          </p>
          <p xml:id="i-HPCX8NvCtjsQjKVSLBc2kG">
            Systemet kan naturligtvis förbättras ytterligare. Ett sätt att
            slippa lägga tid och kraft på återkommande diskussioner om lönenivån
            är att ta ett principbeslut om att koppla lönen till något annat.
            En metod som tillämpas i vissa kommuner är att ta ett principbeslut
            om att koppla politikerlönerna till prisbasbeloppet. Prisbasbeloppet
            är i dag 40 300 kronor och det skrivs upp i takt med den ekonomiska
            utvecklingen i samhället. Det vore onekligen en elegant lösning
            på problemet.
          </p>
          <head xml:id="i-PDv5nAPG81kDcFU45KzG7Z" type="h1">
            På vilken nivå bör arvodet ligga?
          </head>
          <p xml:id="i-LLMB4fCuDnpTg66TTqXSHf">
            Detta är en fråga som man kan diskutera. Det finns goda argument
            för att arvodet ska vara förhållandevis högt. Det minskar risken
            för att ett stort antal möjliga ledamöter från olika partier avstår
            att kandidera på grund av att det skulle innebära en inkomst­minskning.
            Det är också viktigt att lagstiftare i Sveriges högsta beslutande
            politiska organ skall vara omutbara, dvs. inte kunna påverkas
            ekonomiskt för att fatta beslut i en viss riktning.
          </p>
          <p xml:id="i-PcYPuG4G5xCZ597Ud116CQ">
            Ibland hör man också argumentet att riksdagslönerna måste vara
            höga för att locka kompetenta människor att kandidera. Det argumentet
            håller dock inte. Människor ställer ju inte upp till riksdagen
            på grund av att de vill tjäna pengar utan tack vare ett brinnande
            intresse för politik. Även om lönenivån har ökat med 80 % sedan
            1991 är det också svårt att hävda att dagens riksdag är väsentligen
            mer kompetent än riksdagarna brukade vara under den tid då arvodena
            var lägre.
          </p>
          <p xml:id="i-2NeEHq3ax7s8VteW2vcptK">
            Samtidigt är det viktigt att inte arvodet ligger för högt. I
            dag ligger riksdags­ledamöternas arvode på 49 200 kr. Sammantaget
            har vi landat i den bedömningen att arvodet kan och bör sänkas
            rejält. Det skulle finnas ett starkt signalvärde i att riksdagens
            ledamöter tog beslutet att sänka sina arvoden med 10 000 kr. Man
            ska inte underskatta de runda siffrornas makt, och det är en signal
            som svensk politik mycket väl kan behöva. Inför framtiden finns
            det dock en klar pedagogisk fördel i att koppla riksdags­arvodets
            storlek till prisbasbeloppet.
          </p>
        </div>
        <div xml:id="i-N7jBPNFgKdYDZzHtKRpVQB" type="signatureBlock">
          <list xml:id="i-NJBvASFpZyMXWuUC75F1g6">
            <item xml:id="i-VWptVTWZ1HJAcQv1cxuc6Y" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-Uk1fsk9YiQwgJMs78YGLVw" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
