<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-00956">
  <teiHeader>
    <fileDesc>
      <titleStmt>
        <title>Stärkta rättigheter för arbetskraftsinvandrare</title>
        <author corresp="i-X9jqcGenibr5tWEbnZgddm">av Annika Hirvonen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:956 av Annika Hirvonen m.fl. (MP)</title>
          <idno type="rdwebb">HB02956</idno>
          <rs type="number">956</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB02956/text</ref>
          <ref type="dokument_url_html">https://data.riksdagen.se/dokument/HB02956</ref>
          <ref type="dokumentstatus_url_xml">https://data.riksdagen.se/dokumentstatus/HB02956</ref>
          <ref type="pdf">https://data.riksdagen.se/fil/8A5178F5-5F1A-4524-B3FF-5BA73289F96A</ref>
          <ref type="docx">https://data.riksdagen.se/fil/70A80DB7-5426-47C5-B567-4AEB40FC23E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Ms9YikUvBqMDegz6Y43qmp" type="signed"/>
        <correspContext corresp="i-Ms9YikUvBqMDegz6Y43qmp">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-DAzwuDmrMCAk4CXBrm86y5"/>
        </correspContext>
        <correspAction xml:id="i-GuoMfNrrjddQN9UgxrJ2iX" type="submitted">
          <date when="2023-10-03"/>
          <time when="15:29:17"/>
        </correspAction>
        <correspAction xml:id="i-9maAPg9K3jwVk8wA2X2XWb" type="reviewed">
          <date when="2023-10-03"/>
          <time when="17:30:18"/>
        </correspAction>
        <correspAction xml:id="i-RNfzG45YR8JSEjqghGktMJ" type="referred">
          <date when="2023-10-17"/>
        </correspAction>
        <correspAction xml:id="i-C5GQWWWyyXjunHuzd4eCgz" type="assigned">
          <date when="2024-04-25"/>
          <time when="16:03:01"/>
        </correspAction>
        <correspContext corresp="i-C5GQWWWyyXjunHuzd4eCgz">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-K2k9cD4mZwWgcMTqHDrpLs" type="behandlas_i"/>
        <correspContext corresp="i-K2k9cD4mZwWgcMTqHDrpLs">
          <ref type="uppgift">2023/24:AU8</ref>
          <ref type="ref_dok_id">HB01AU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G4Ug2qgmnRhwBUD1MT8wvq" type="behandlas_i"/>
        <correspContext corresp="i-G4Ug2qgmnRhwBUD1MT8wvq">
          <ref type="uppgift">2023/24:SfU11</ref>
          <ref type="ref_dok_id">HB01SfU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU11</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MEeVC4Mqa4Mh72sjVey1Gg" type="behandlas_i"/>
        <correspContext corresp="i-MEeVC4Mqa4Mh72sjVey1Gg">
          <ref type="uppgift">2023/24:SfU14</ref>
          <ref type="ref_dok_id">HB01SfU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU14</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PfYjUzFjwY95VMeNYFAyaq" type="motHeader">
        <div xml:id="i-9g3SjhnCWUSBwMTrEwhaSU" type="motTitle">
          Motion till riksdagen 2023/24:956 av Annika Hirvonen m.fl. (MP)
          Stärkta rättigheter för arbetskraftsinvandrare
        </div>
      </div>
      <div xml:id="i-yt3i7PapJXkLVt5g72vPv" type="motBody">
        <div xml:id="i-LWuCEfTYhP2zdmCnWcqroy" type="motProposal" subtype="förslag">
          <head xml:id="i-RsxDTR411m7Vt65duXE5GF">
            Förslag till riksdagsbeslut
          </head>
          <list xml:id="i-9eEcdbnzVVAWxcg3QkciPh">
            <item xml:id="i-Ru3aWVpPeEnbT8rZwgwjbk" sortKey="Yrkande 1">
              Riksdagen ställer sig bakom det som anförs i motionen om vikten
              av att värna en efterfrågestyrd arbetskraftsinvandring till Sverige
              och tillkännager detta för regeringen.
            </item>
          </list>
          <list xml:id="i-KDVEJfzwCvkozkZq2PEBUf">
            <item xml:id="i-PsJgsvtHza5AThstEyRH8Y" sortKey="Yrkande 2">
              Riksdagen ställer sig bakom det som anförs i motionen om att
              prioritera arbetet mot utnyttjande av migrantarbetare och tillkännager
              detta för regeringen.
            </item>
          </list>
          <list xml:id="i-AiBpkPR3ayvAGYjZ19kQaU">
            <item xml:id="i-7xFdDn64aUm3b9SpMj31Qh" sortKey="Yrkande 3">
              Riksdagen ställer sig bakom det som anförs i motionen om tillträde
              för regionala skyddsombud och tillkännager detta för regeringen.
            </item>
          </list>
          <list xml:id="i-AbYfmBZ61pawLiQNbhbVpk">
            <item xml:id="i-5hWdLT9it2FMf1FgBsRRsy" sortKey="Yrkande 4">
              Riksdagen ställer sig bakom det som anförs i motionen om att
              införa en rättighet för arbetstagare att få information om vilka
              rättigheter anställda har på den svenska arbetsmarknaden och tillkännager
              detta för regeringen.
            </item>
          </list>
          <list xml:id="i-2iCHSqmr2Qzwpj5iC8b5QA">
            <item xml:id="i-LvgDLwhK5u5URKvPEoFxBf" sortKey="Yrkande 5">
              Riksdagen ställer sig bakom det som anförs i motionen om stärkt
              tillsyn och samarbete mellan myndigheter för att upptäcka utnyttjande
              av arbetstagare som kommit till Sverige för att arbeta, och detta
              tillkännager riksdagen för regeringen.
            </item>
          </list>
          <list xml:id="i-XfFYXYdQRNmEcjRdrV2KrV">
            <item xml:id="i-HctLZR5Bpn7aDV1nBew4bh" sortKey="Yrkande 6">
              Riksdagen ställer sig bakom det som anförs i motionen om att
              sluta straffa arbetstagare för arbetsgivarens fel och tillkännager
              detta för regeringen.
            </item>
          </list>
          <list xml:id="i-DqiPowb5LnAczidmWdhZ4k">
            <item xml:id="i-QM3Ccq5zoUrpbuUUdJe25C" sortKey="Yrkande 7">
              Riksdagen ställer sig bakom det som anförs i motionen om skärpta
              sanktioner mot arbetsgivare som fuskar med reglerna om arbetskraftsinvandring,
              och detta tillkännager riksdagen för regeringen.
            </item>
          </list>
          <list xml:id="i-6wDzqTQmLEb2yunuqohQke">
            <item xml:id="i-977Ns6fkkV1svRAygzQv2t" sortKey="Yrkande 8">
              Riksdagen ställer sig bakom det som anförs i motionen om att
              införa en möjlighet för arbetstagaren att få skadestånd om arbetsgivaren
              avsiktligt inte levt upp till kollektivavtalsenliga villkor, och
              detta tillkännager riksdagen för regeringen.
            </item>
          </list>
          <list xml:id="i-RNj8HeLgpQR5ShYUsZj9pt">
            <item xml:id="i-TrhwPDtzFEAgyYyYaxyrbu" sortKey="Yrkande 9">
              Riksdagen ställer sig bakom det som anförs i motionen om att
              det bör bli möjligt för arbetskraftsinvandrare att byta arbetsgivare
              och yrke, även under den första tillståndsperioden, och tillkännager
              detta för regeringen.
            </item>
          </list>
          <list xml:id="i-Lph5KZm1Rap7qE84WpqCpx">
            <item xml:id="i-U6wDnfApztU4n16tTuKFfW" sortKey="Yrkande 10">
              Riksdagen ställer sig bakom det som anförs i motionen om att
              det bör vara möjligt att ha flera arbetsgivare samtidigt och tillkännager
              detta för regeringen.
            </item>
          </list>
          <list xml:id="i-YQZwYdygHfdWwBDoNs3zoz">
            <item xml:id="i-2TjcSheNnspmkw4wBWXPE9" sortKey="Yrkande 11">
              Riksdagen ställer sig bakom det som anförs i motionen om att
              inrätta en servicefunktion för att framför allt små och medelstora
              företag ska undvika att göra misstag och tillkännager detta för
              regeringen.
            </item>
          </list>
          <list xml:id="i-98sNt1oYqDEa3nNNo96V4j">
            <item xml:id="i-Rxktu5FXkaLT7FpTSb32q1" sortKey="Yrkande 12">
              Riksdagen ställer sig bakom det som anförs i motionen om att
              arbetskraftsinvandrare bör ges möjlighet att resa ut ur Sverige
              även under den period en förlängningsansökan handläggs och tillkännager
              detta för regeringen.
            </item>
          </list>
          <list xml:id="i-LFCmEmUgHLx7kRRgDjB4sf">
            <item xml:id="i-2KAUvRn5FUHBX7YiLGa4Bd" sortKey="Yrkande 13">
              Riksdagen ställer sig bakom det som anförs i motionen om att
              förlänga omställningstiden för arbetskraftsinvandrare och tillkännager
              detta för regeringen.
            </item>
          </list>
          <list xml:id="i-7YBj96H6TvsxLpFtjJwDAj">
            <item xml:id="i-AYwb3oMHtTD2dixEgBNNLa" sortKey="Yrkande 14">
              Riksdagen ställer sig bakom det som anförs i motionen om att
              värna spårbyte i asylprocessen och tillkännager detta för regeringen.
            </item>
          </list>
          <list xml:id="i-WXhpAyFKmQ5CenQZrbpg5T">
            <item xml:id="i-rwQvD27pzoUmmx5yqi82b" sortKey="Yrkande 15">
              Riksdagen ställer sig bakom det som anförs i motionen om att
              avskaffa godtyckliga lönegränser för arbetskraftsinvandring och
              tillkännager detta för regeringen.
            </item>
          </list>
          <list xml:id="i-B1Se4oFbnkxU97HCU2S8U">
            <item xml:id="i-UQPwT8d5FeSSXdUWS5mj42" sortKey="Yrkande 16">
              Riksdagen ställer sig bakom det som anförs i motionen om uppdatering
              av nya gymnasielagen och tillkännager detta för regeringen.
            </item>
          </list>
        </div>
        <div xml:id="i-QCtYt26PPRMGXvrNjuXwdT" type="motContent">
          <head xml:id="i-PPyHgYxp4PCkbQ2a6invCd" type="h1">
            Sverige har en åldrande befolkning och totalt sett en brist på
            arbetskraft
          </head>
          <p xml:id="i-Soj3U6ivHcnEufdrkGHvUi">
            Kompetensbristen är ett av de största hindren för företag i Sverige
            att utvecklas, expan­dera och behålla konkurrenskraft. Den internationella
            matchningen av arbetskraft ökar förutsättningarna för företag
            att hitta den specifika kompetens som behövs för att de ska kunna
            växa och utveckla sin verksamhet. Utöver matchningsproblematiken
            innebär också den demografiska utmaningen att det finns ett stort
            behov av arbetskraftsinvandring under kommande decennier. Försämrade
            villkor och förutsättningar för arbetskrafts­invandrare, såsom
            långa handläggningstider på Migrationsverket eller en ökad risk
            att få sitt uppe­hållstillstånd återkallat på grund av mindre
            misstag, minskar Sveriges attrak­tionskraft och riskerar att hindra
            en nödvändig kompetensinvandring. En väl fungerande arbetskrafts­invandring
            bidrar till ökat välstånd i landet och möjliggör för individer
            att utvecklas och skapa en bättre livssituation.
          </p>
          <p xml:id="i-GP8Trs6Qw5Dkn8NSYoUgJW">
            Utbildning är viktigt för att råda bot på arbetskraftsbristen
            i många branscher, men även om varenda arbetslös kom i arbete
            kommer vi inte att räcka till när behoven växer i välfärden, särskilt
            äldreomsorgen, polisen ska växa, försvaret ska växa och näringslivets
            största utmaning för att växa är kompetens. Vi behöver därför
            också rekrytera människor till Sverige för att arbeta.
          </p>
          <p xml:id="i-D4CEvnTyzauhxurN9sdyNh">
            Även inom resten av EU står vi med likartade utmaningar med en
            åldrande befolkning. Även om arbetskraft från andra EU-länder
            är av betydelse kommer vi även behöva ar­betskraft från tredje
            land genom arbetskraftsinvandring.
          </p>
          <p xml:id="i-PeTj6j8NpocStQcE6bfiDA">
            Vårt land är en plats dit människor vill komma för att jobba,
            studera och forska. Genom att erbjuda bra arbetsvillkor och korta
            handläggningstider hoppas vi att fler vill leva och arbeta här.
            En öppen arbetskraftsinvandring är viktig för Sveriges utveckling
            och ekonomi, för företagen som kan hitta arbetskraft och för alla
            dem som får en chans att arbeta i Sverige. Miljöpartiet är stolta
            över Sveriges öppna system för arbetskrafts­invandring och vill
            utveckla det ytterligare. Vi vill att det ska gå snabbare för
            företag att rekrytera och att arbetstagares rättigheter ska förbättras.
            Ingen ska utnyttjas på Sveriges arbetsmarknad. Därför föreslår
            vi att riksdagen ställer sig bakom det som anförs i motionen om
            vikten av att värna den efterfrågestyrda arbetskraftsinvandringen
            till Sverige och tillkännager detta för regeringen.
          </p>
          <head xml:id="i-3ob9jWkHogPM9MsNivPpVJ" type="h2">
            Reformer i arbetskraftinvandringen sedan 2008
          </head>
          <p xml:id="i-SkRS8XLwaCyL6GgF2X4bJD">
            Sverige har sedan 2008 ett efterfrågestyrt regelverk för arbetskraftsinvandring,
            som Miljöpartiet tillsammans med den dåvarande borgerliga regeringen
            var med om att införa, där de enskilda arbetsgivarnas bedömning
            av arbetskraftsbehovet är utgångs­punkt. För att beviljas arbetstillstånd
            måste dock två grundläggande förutsättningar vara uppfyllda. Dels
            måste anställningen göra det möjligt för arbetstagaren att försörja
            sig. Det andra villkoret är att lönen, försäkringsskyddet och
            övriga anställningsvillkor inte får vara sämre än vad som följer
            av svenska kollektivavtal eller praxis inom branschen.
          </p>
          <p xml:id="i-Sdx3rBjEPdk4ZyhibCDCuy">
            Under mandatperioden 2010–2014 genomförde Miljöpartiet och den
            dåvarande borgerliga regeringen ett par förändringar i lagstiftningen
            eftersom det framkommit uppgifter om att oseriösa arbetsgivare
            missbrukade regelverket. En förändring som genomfördes var att
            arbetstillstånd ska kunna återkallas om det visar sig att förutsätt­ningarna
            för tillståndet inte är uppfyllda. Det infördes också en straffsanktionerad
            uppgiftsskyldighet om anställningsvillkor för arbetsgivare, Migrationsverket
            fick möj­lighet att genomföra s.k. efterkontroller och omställningsperioden,
            dvs. tiden för att söka ett nytt arbete när en anställning upphört,
            förlängdes från tre till fyra månader. Tidsgränsen för hur länge
            en asylsökande behöver ha haft ett arbete för att kvalificera
            sig för spårbyte till arbetskraftsinvandring sänktes från 6 till
            4 månader. Det genom­fördes också förändringar som gjorde det
            enklare att få permanent uppehållstillstånd för arbetskraftsinvandrare.
          </p>
          <p xml:id="i-52RFfDLEEDWqMBxkL1xpUr">
            Under förra mandatperioden visade det sig att tillämpningen av
            de regler som inför­des mandatperioden innan blev väldigt strikt
            och gjort att arbetskraftsinvandrare av­visades på grund av mindre,
            bagatellartade fel. Därför förändrade S-MP-regeringen reglerna
            så att det ska gå att själv rätta till fel i efterhand, och en
            dom från Migrations­överdomstolen har också lättat upp regelverket
            så att arbetskraftsinvandrare inte ska drabbas av att arbetsgivaren
            gjort mindre misstag. Om dessa förändringar visar sig otillräckliga
            behöver fler åtgärder vidtas. Det är helt orimligt att smärre
            fel och misstag ska leda till att personer som arbetar i Sverige
            utvisas.
          </p>
          <p xml:id="i-BfY2EvtHG9wpEwKKXa561r">
            2022 medverkade Miljöpartiet till ytterligare reformer av arbetskraftsinvandringen
            där bland annat ett nytt uppehållstillstånd infördes för vissa
            högkvalificerade och väl­utbildade personer, lagändringar för
            att arbetskraftsinvandrare inte ska utvisas på grund av mindre
            fel, krav på att ett anställningsavtal ska finnas för ett arbetstillstånd,
            krav på att arbetsgivare kan bli skyldiga att anmäla om anställningsvillkoren
            ändras och blir mindre förmånliga. Det infördes även en möjlighet
            för Migrationsverket att kräva att en arbetsgivare redovisar arbetsvillkoren
            för en utlänning som beviljats arbetstillstånd. Brottet organiserad
            människosmuggling utvidgades även till att omfatta arbetstillstånd
            som utfärdats på osanna uppgifter.
          </p>
          <p xml:id="i-BgccLVPJKrKYg7FHVSCsaX">
            Det finns fortfarande allvarliga problem med att oseriösa företag
            lurar, utnyttjar eller exploaterar arbetskraftsinvandrare. Människor
            utan ett socialt skyddsnät avskärmas från samhället och tvingas
            arbeta på villkor under de som utlovats och långt under de villkor
            och regler som är fastslagna. Därför finns det mycket mer som
            behöver göras.
          </p>
          <head xml:id="i-U1G52WdpMesQqecAbX4tX1" type="h2">
            Tillträde för regionala skyddsombud
          </head>
          <p xml:id="i-DCnnEpBF2fQuMSZNHgFLyo">
            2020 föreslog S och MP-regeringen att ett regionalt skyddsombud
            ska få utses för ett arbetsställe där en lokalavdelning inom ett
            förbund eller en med sådan avdelning jäm­förlig sammanslutning
            av arbetstagare är eller brukar vara bunden av kollektivavtal
            i förhållande till arbetsgivaren på arbetsstället, även om sammanslutningen
            saknar med­lemmar på arbetsstället. Huvudskälet till förslaget
            handlar om säkerställande av att arbetsmiljöregler efterlevs.
            Eftersom arbetskraftsinvandrare kan ha svårare att tillvarata
            sina rättigheter i Sverige kan den här reformen ha särskilt stor
            betydelse för den gruppen. Riksdagen röstade den gången ner förslaget.
            Mot bakgrund av att riksdagens samtliga partier i olika sammanhang
            uttalat att det är angeläget att motverka fusk och utnyttjande
            av medborgare från andra länder som arbetar i Sverige bör frågan
            prövas på nytt.
          </p>
          <p xml:id="i-8qVWuYnKYYCUNd6Pv6DnRR">
            I vissa verksamheter finns en mycket hög andel arbetstagare som
            rest till Sverige för att arbeta, ibland bara över en säsong.
            Bland dessa arbetstagare är anslutningen till fackföreningar särskilt
            låg. Dessutom kan man förvänta sig att kunskapen om svenska regler
            om arbetsmiljö m.m. är låg i denna grupp. Därför skulle tillträde
            för regionala skyddsombud till dessa arbetsplatser kunna spela
            en särskilt viktig roll för att säkerställa en god arbetsmiljö
            och att gällande regler följs.
          </p>
          <p xml:id="i-NNbjXgD5MisfdhBDWZRS8R">
            Miljöpartiet föreslår emellertid att en ny reglering även ska
            ge tillträdesrätt för regio­nala skyddsombud till arbetsplatser
            där föreningen har eller brukar ha medlemmar. Detta i enlighet
            med LO:s remissvar på det förslag som föregick regeringens proposition.
            Miljöpartiet föreslår därför att riksdagen ställer sig bakom det
            som anförs i motionen om tillträde för regionala skyddsombud och
            tillkännager detta för regeringen.
          </p>
          <head xml:id="i-G4XnfxddmTnuEmuMWjpWRw" type="h2">
            Skyldighet för arbetsgivare att bereda arbetstagare möjlighet
            att träffa facket för att få kunskap om sina rättigheter
          </head>
          <p xml:id="i-YLqaC2cgm7RXPYW5kS2xYD">
            Kunskap om vilka rättigheter man har är centralt för att människor
            också ska kunna kräva att få sina rättigheter. Detta är också
            något som Delegationen mot arbetslivs­kriminalitet betonar. Delegationen
            mot arbetslivskriminalitet anser att det behövs ytterligare åtgärder
            för att nå ut med information om rättigheter, skyldigheter och
            möjligheter till stöd till de arbetstagare som riskerar att utsättas
            för arbetslivskriminalitet. Detta är av avgörande betydelse, eftersom
            människor som inte känner till sina rättig­heter inte heller kan
            agera för att de ska tillvaratas. Svensk arbetsmarknad bygger
            i hög grad på partsmodellen där fackföreningar och arbetsgivarorganisationer
            förhandlar fram de villkor som gäller i olika branscher på arbetsmarknaden.
            Fackföreningarna företräder arbetstagarnas intressen och arbetsgivarorganisationerna
            företräder arbetsgivarnas intressen. Fackföreningarna är därför
            en lämplig part att informera arbetstagarna om deras rättigheter.
          </p>
          <p xml:id="i-3f8aZDxqe9xvBcuVw2tpVB">
            För att säkerställa att arbetskraftsinvandrare verkligen får
            information om sina rättigheter i Sverige föreslår Miljöpartiet
            att det ska införas en skyldighet för arbets­givaren att säkerställa
            att arbetstagare från tredje land får information om de rättigheter
            som råder på svensk arbetsmarknad, exempelvis genom att skapa
            förutsättningar för informationsmöten med företrädare för relevanta
            fackförbund. Därför föreslår vi att riksdagen ställer sig bakom
            det som anförs i motionen om rättigheter för arbetstagare att
            få information om vilka rättigheter anställda har på den svenska
            arbetsmarknaden och tillkännager detta för regeringen.
          </p>
          <head xml:id="i-DBxGNyb5w8MCLJ8ckSxjeK" type="h2">
            Skärpt tillsyn och myndighetssamverkan
          </head>
          <p xml:id="i-CDGFYa2othPyFZyM725Dt8">
            Delegationen mot arbetslivskriminalitet har i uppdrag att, ur
            ett samhällsövergripande perspektiv, verka samlande och stödjande
            i förhållande till aktörer som motverkar arbetslivskriminalitet
            och främja samverkan och erfarenhetsutbyte dem emellan. Dele­gationen
            har i ett delbetänkande lämnat flera bra förslag för att stävja
            arbetslivskrimina­liteten och skydda människor i utsatthet.
          </p>
          <p xml:id="i-VHKTNm1kXJQynwj5zwTwp">
            Delegationen bedömer att en tydligare och mer långsiktig styrning
            av myndigheterna bör övervägas, till exempel genom gemensamma
            skrivningar i respektive myndighets instruktion. Miljöpartiet
            delar delegationens bedömning att enhetliga skrivningar rörande
            arbetet mot arbetslivskriminalitet bör övervägas i samtliga samverkande
            myndigheters respektive instruktioner, i syfte att tydligt peka
            ut arbetet mot arbetslivskriminalitet som ett varaktigt prioriterat
            uppdrag hos myndigheterna. Delegationen bedömer också att fler
            branscher bör prioritera arbetet mot arbetslivskriminalitet, något
            Miljöpartiet anser behövs.
          </p>
          <p xml:id="i-TFAWvUqstGuziuTNLiqrnz">
            Delegationen bedömer också att det straffrättsliga skyddet mot
            arbetskraftsexploatering bör ses över. Människohandel och människoexploatering
            har pekats ut som de värsta formerna av arbetslivskriminalitet.
            Av olika skäl har det dock visat sig svårt att ställa någon till
            svars för dessa brott. Flera aktörer har även pekat på förekomsten
            av vissa sätt att utnyttja arbetstagare som inte är kriminaliserade
            i Sverige. Miljöpartiet instämmer i detta och uppmanar därför
            regeringen att låta utreda hur det straffrättsliga skyddet mot
            arbetskraftsexploatering kan stärkas. En sådan utredning kan ta
            avstamp bland annat i den reglering som finns bl.a. i våra nordiska
            grannländer.
          </p>
          <p xml:id="i-8cGGqcw4c11Zmb8APN6Tra">
            Delegationen har också funnit anledning att värna och utveckla
            den roll som civil­samhällesorganisationer fyller när det kommer
            till att ge stöd till arbetstagare som har utsatts eller riskerar
            att utnyttjas i arbetslivskriminella förfaranden. Miljöpartiet
            ser detta som positivt och vill betona vikten av ett livskraftigt
            civilsamhälle som på olika sätt kompletterar offentlig verksamhet.
          </p>
          <p xml:id="i-98mPt5AuAoZPVKYaemtZ7P">
            Slutligen föreslår delegationen att upphandlande statliga och
            kommunala myndig­heter, i egenskap av avtalsparter, följer upp
            att krav om arbetsrättsliga villkor i upp­handlingsavtalen efterlevs.
            Detta i syfte att begränsa utrymmet för aktörer som ägnar sig
            åt arbetslivskriminalitet. Miljöpartiet instämmer i den bedömningen
            och anser att reger­ingen bör säkerställa att efterlevnaden av
            arbetsrättsliga krav följs upp. Därför anser vi att regeringen
            måste säkerställa att arbetet mot utnyttjande av människor som
            kommer till Sverige för att arbeta måste prioriteras av alla relevanta
            myndigheter.
          </p>
          <head xml:id="i-NiEPFoR5cMS8L5buxjbKHK" type="h2">
            Straffa den som fuskar – inte offret
          </head>
          <p xml:id="i-W6sTotyZWbXmfVeq9RTk1x">
            Det normala i samhället är att den som bryter mot en regel är
            den som blir straffad. För arbetskraftsinvandrare är logiken oftast
            precis tvärt om: om arbetsgivaren betalat dig för låg lön är det
            du som blir av med rätten till arbete och uppehållstillstånd i
            Sverige. Arbets­givaren straffas oftast inte alls mer än att den
            blir av med sin anställde. Om den anställde redan har bytt jobb
            från den fuskande arbetsgivaren blir konsekvensen fortfarande
            att arbetstagaren straffas med förlorat uppehålls- och arbetstillstånd
            medan den forna arbetsgivaren inte påverkas alls. Det här är helt
            orimligt.
          </p>
          <p xml:id="i-AsqazmAHi5VS3K4wCB2jdj">
            Nyligen uppmärksammades ett fall där vårdbolaget Attendo rekryterat
            sjuksköterskor från Filippinerna och annonserat på ett felaktigt
            sätt hos Arbetsförmedlingen. Sjuk­sköterskorna hade förstås inte
            haft en aning om att annonseringen inte följt reglerna och borde
            inte drabbas av detta fel. Sjuksköterskorna har både utbildat
            sig och lärt sig svenska och arbetat i flera år i Sverige. De
            borde få rätt att fortsätta arbeta och leva här.
          </p>
          <p xml:id="i-WJK4KqQqdMf5nSmkyoD8Qg">
            Det rimliga vore att istället införa mer kännbara sanktioner
            direkt mot den arbets­givare som brutit mot reglerna, t.ex. genom
            straffavgifter, företagsbot eller, i grova fall, näringsförbud.
            Den som betalat ut för lite i lön, tagit ut ockerhyror eller på
            annat sätt gjort fel som drabbat arbetstagaren borde dessutom
            oftare bli skyldig att betala skade­stånd till den drabbade arbetstagaren.
          </p>
          <p xml:id="i-QzzVxFsMVNSroeXxMbLRYi">
            Arbetstagarens situation borde i sin tur tryggas så att man som
            arbetstagare inte är rädd för att anmäla sin arbetsgivares brott,
            fusk och utnyttjande till myndigheterna. Om arbetstagaren kan
            känna sig trygg med att hen får en tidsfrist på sig att söka nytt
            arbete under en period efter att arbetsgivarens fusk uppdagats
            samtidigt som den som utnyttjar eller fuskar med systemet skulle
            få kännbara straff skulle sannolikt fusket minska sam­tidigt som
            mer skulle uppdagas. Miljöpartiet föreslår därför att riksdagen
            ställer sig bakom det som anförs i motionen om att sluta straffa
            arbetstagare för arbetsgivarens fel och det som anförs i motionen
            om skärpta sanktioner mot arbetsgivare som fuskar med reglerna
            om arbetskraftsinvandring och tillkännager detta för regeringen.
            Arbetstagare som inte får de villkor som de utlovats eller som
            tvingas betala ockerhyror bör därutöver få rätt till skadestånd
            och kränkningsersättning.
          </p>
          <head xml:id="i-GXSpfneQQMJjsKCWwVFKrj" type="h2">
            Möjlighet att byta arbetsgivare även under den första tillståndsperioden
          </head>
          <p xml:id="i-A3EG3H792boGjAU52jeyn3">
            Idag är arbetstagaren bunden till den första arbetsgivaren och
            yrket under de första två åren, respektive yrket för de nästa
            två åren. Att göra det möjligt för arbetskraftsinvandrare att
            byta arbetsgivare är viktigt för att stärka arbetstagarens ställning
            och makt i förhål­lande till arbetsgivaren. Arbetskraftsinvandrare
            bör, på samma sätt som andra arbets­tagare, ha rätt att avancera
            yrkesmässigt eller ”rösta med fötterna” om han eller hon inte
            är nöjd med sin arbetssituation. I en enkätundersökning bland
            arbetskraftsinvandrare från Work Permit Holders Association (WPHA)
            med 186 respondenter svarar fler än 80 procent att begränsningen
            som innebär att arbetstagaren inte kan byta arbetsgivare eller
            yrke under de första 48 månaderna utgör ett betydande hinder i
            deras karriärsutveckling.
          </p>
          <head xml:id="i-J45gJhr1EpvKv9HFWCtK3r" type="h2">
            Möjligt att ha flera arbetsgivare samtidigt
          </head>
          <p xml:id="i-9j4hUcTfHBtWdE6NRTwNbx">
            Enligt nuvarande regler kan ett arbetstillstånd bara sökas för
            en anställning, vilket innebär att en person som jobbar extra
            på ytterligare ett jobb bryter mot regelverket. Det innebär också
            att man inte kan ha två eller flera deltidsanställningar som tillsammans
            gör att kravet på att kunna försörja sig uppfylls. Miljöpartiet
            anser att en person som har två eller flera anställningar som
            tillsammans gör att kraven i lagen är uppfyllda bör beviljas uppehålls-
            och arbetstillstånd. Att t.ex. jobba halvtid för två arbetsgivare
            ska inte vara en omöjlighet.
          </p>
          <head xml:id="i-HT8xprgALt3gvUE27AYARC" type="h2">
            Servicefunktion för mindre och medelstora företag
          </head>
          <p xml:id="i-SBePdT6PjLTtwHKXu3RwKX">
            Detta är i synnerhet viktigt för arbetsgivare som saknar kollektivavtal
            eftersom det kan vara svårt att veta hur avtalen ska tolkas.
          </p>
          <head xml:id="i-Qgujh3aJ9harszZLt1WaVy" type="h2">
            Möjlighet att resa ut ur Sverige även under den period då en
            förlängningsansökan handläggs
          </head>
          <p xml:id="i-ExpVyXDjZhnt8pEspKRDfj">
            För att Sverige ska vara ett attraktivt land för internationell
            arbetskraft behöver vi säkerställa att arbetskraftsinvandrare
            har rimliga och förmånliga regler. Att en person som arbetar i
            Sverige inte får åka hem och hälsa på en sjuk förälder eller fira
            en högtid medan hens förlängningsansökan behandlas är oanständigt.
          </p>
          <head xml:id="i-oL5YamYQGgWi3yhQtNF9u" type="h2">
            Förläng omställningsperioden
          </head>
          <p xml:id="i-ZKuPUtgKRAdhpr8EZyfRT">
            En person vars tillstånd har återkallats har under en s.k. omställningsperiod
            möjlighet att under fyra månader söka nytt arbete. Vi vill att
            omställningsperioden ska förlängas till sex månader för att stärka
            arbetskraftsinvandrares ställning på arbetsmarknaden. Det är viktigt
            för att minska arbetstagarens beroende av arbetsgivaren att han
            eller hon ges rimlig tid att hitta ett nytt arbete när ett ärende
            om återkallelse har inletts eller när anställningen har upphört.
          </p>
          <head xml:id="i-SeNPHGqnJosYFn6fc8HS9w" type="h2">
            Nej till godtyckliga lönegränser
          </head>
          <p xml:id="i-QMWvNgVtEi6LzNRkNbzYCr">
            Regeringen aviserar nu att enbart personer som tjänar över 27
            360 kr i månaden ska kunna komma till Sverige för att arbeta.
            Även om det är relevant att diskutera om den gamla praxisen om
            att det går att försörja sig på 13 000 kr/månad verkligen är hållbar
            i dagens kostnadsläge är det anmärkningsvärt att regeringen sätter
            nivån så långt över vad andra människor i Sverige förväntas klara
            sig på och massutvisar folk som arbetar och betalar skatt i vårt
            land. Vi i Miljöpartiet motsätter oss kraftfullt denna godtyckliga
            lönegräns.
          </p>
          <head xml:id="i-BmDgvE2GDSKFf75y4zFZYR" type="h2">
            Spårbyte
          </head>
          <p xml:id="i-G5onok23koQ7jCGy1HiR3k">
            Regeringen har aviserat att den avser att förbjuda möjligheten
            till spårbyte. En utredare har fått i uppdrag att ta ställning
            till hur systemet med spårbyte kan avskaffas. Miljöpartiet anser
            inte att det är rätt väg att gå.
          </p>
          <p xml:id="i-5aQoCrQipNveBBahHBE78y">
            Spårbyte har inneburit en bra möjlighet för människor som bott
            och arbetat i Sverige men fått avslag på sin asylansökan att bo
            kvar och bidra till det svenska samhället. Ofta har asylprocessen
            pågått i flera år och den asylsökande har hunnit påbörja sin etablering
            i Sverige. Spårbyte beviljas inte utan krav – tvärtom krävs att
            en till exempel har styrkt sin identitet och varit anställd hos
            samma arbetsgivare de senaste fyra månaderna och att anställningen
            ska fortsätta i minst tolv månader framåt. Anställningsvillkor
            ska dessutom vara på minst samma nivå som enligt svenska kollektivavtal
            eller vad som är brukligt inom branschen eller yrket i Sverige.
          </p>
          <p xml:id="i-pzNhC48YgsXVktsCVrZ8h">
            Om myndigheternas bedömning är att skyddsskäl saknas är spårbyte
            ett bra alter­nativ som gör att människor kan fortsätta sin etablering
            i Sverige och bidra aktivt till sam­hället. Band som ofta under
            flera år knutits till Sverige genom familj, vänner och arbete
            kan fortsätta utvecklas. Genom spårbytet tar vi tillvara de insatser
            som gjorts från både samhället och den enskilde för att stärka
            sina språkkunskaper, utbilda sig och lära sig ett nytt yrke eller
            utvecklas i sitt yrke. Alternativet är dåligt. Avskaffat spårbyte
            skulle innebära att människor som har anställning i Sverige och
            försörjer sig och bidrar till Sveriges välstånd först måste lämna
            Sverige för att ansöka om att få fortsätta sina arbeten från utlandet
            och vänta på besked i de fyra månader som det just nu tar för
            Migrationsverket att handlägga ansökningar om arbetstillstånd.
            Det är ett slöseri med resurser som inte gagnar vare sig individen
            eller samhället. För vissa kategorier av sökande kan det till
            och med dröja i över ett år. Därför bör möjligheten till spårbyte
            bibehållas, samtidigt som åtgärder vidtas för att motverka att
            lagstiftningen för asyl- och arbetskraftsinvandring kringgås.
            Det är viktigt att Riksrevisionens rekommendationer följs av regeringen.
          </p>
          <head xml:id="i-TVi77DyPHEgJ7Ea3qCSJu6" type="h2">
            Återställ förutsättningarna för ungdomarna som omfattas av nya
            gymnasielagen att få permanent uppehållstillstånd
          </head>
          <p xml:id="i-KkvnkebpGcMQQfLorGvnbB">
            Såväl omständigheter i omvärlden som långa handläggningstider,
            ändrade regler och ny rättspraxis har i otaliga omgångar ändrat
            gruppens förutsättningar. Nu senast genom ny praxis från Migrationsöverdomstolen.
          </p>
          <p xml:id="i-V2mxDSz9szzZTeWXxm8JLY">
            Den nya domen innebär att kraven för permanent uppehållstillstånd
            måste vara upp­fyllda både när man ansöker och när Migrationsverket
            prövar ansökan. Under flera år har det stått klart att det räcker
            att kraven är uppfyllda när ansökan prövas. Om man vid ansökan
            har ett anställningserbjudande så kommer det inte vara tillräckligt.
            Inte heller ett anställningsavtal som påbörjas efter att det tidsbegränsade
            uppehållstillståndet löpt ut räcker.
          </p>
          <p xml:id="i-N5fr2JG5HQPSwEgN6VKDcu">
            Den här plötsliga ändringen påverkar individer retroaktivt och
            de saknar förut­sättningar att spola tillbaka tiden för att anpassa
            sig till det nya rättsläget. I praktiken kan enskilda, i denna
            redan mycket utsatta grupp, komma att lida rättsförlust till följd
            av att de litat på den lagtolkning som Migrationsverket gjort
            sedan länge. Exempelvis kan det röra fall där anställningen kunnat
            påbörjas inom den nu gällande tiden om man hade vetat om att det
            skulle vara avgörande för hela ens framtida liv. Migrationsverket
            skriver att ”i praktiken kommer det framöver innebära att man
            kan få avslag om man hade ett avtal om två års anställning när
            det tidsbegränsade uppehållstillståndet löpte ut, men det vid
            prövningstillfället återstår mindre än två år av anställningen”.
          </p>
          <p xml:id="i-CwWfYWgUgWAzPsNKAebGV2">
            Samtliga individer som genom Migrationsöverdomstolens dom förlorar
            möjligheten att få permanent uppehållstillstånd kommer att vara
            individer som arbetar och har en varaktig anställning, och som
            uppfyller alla de kriterier som lagen ställer upp. De bidrar till
            samhället på många olika sätt, inte minst arbetar de i bristyrken
            och i samhällsviktiga verksamheter inom välfärden. En majoritet
            av ungdomarna som jag själv mött arbetar som undersköterskor i
            äldreomsorgen. Konsekvenserna är orimliga.
          </p>
          <p xml:id="i-Jiniz7HUWyUrGUhDx6qRt6">
            Vi föreslår därför att riksdagen ger regeringen till känna vad
            som anförs om behovet av att ändra lagen så att individerna som
            omfattas av nya gymnasielagen ska beviljas permanent uppehållstillstånd
            om de uppfyller lagens villkor när Migrationsverket fattar beslut.
          </p>
        </div>
        <div xml:id="i-2NeAgsHqN9ASLNFykyEVML" type="motSignatures">
          <list xml:id="i-SrSz7zrfMrmAauHz21ZVo4">
            <item xml:id="i-EehQqAXvy9UeBaLbCiBFj1" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-7JSwX8WzgmQdNdVtj9KDQR" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-FJmhxGvKTzYzJhwG439g3t" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-6HVczZz7q8KdyzqhX3XFos" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-MQmntb9nkfQR6JkUqiJt5A" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-NCS1z4AMHVsjjKxB3BmsYy" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-W79vxfMJXD7yAw13z9ZQff" who="i-DAzwuDmrMCAk4CXBrm86y5">
              Elin Söderberg (MP)
            </item>
          </list>
        </div>
      </div>
    </body>
  </text>
</TEI>
