<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00527">
  <teiHeader>
    <fileDesc>
      <titleStmt>
        <title>Lag om ideella föreningar</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lag om ideella föreningar</title>
          <idno type="rdwebb">G702527</idno>
          <rs type="number">527</rs>
          <ref type="dokument_url_text">http://data.riksdagen.se/dokument/G702527/text</ref>
          <ref type="dokument_url_html">http://data.riksdagen.se/dokument/G702527</ref>
          <ref type="dokumentstatus_url_xml">http://data.riksdagen.se/dokumentstatus/G702527</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FL9wCxr2BcreCh1iKWuxyD" type="signed"/>
        <correspContext corresp="i-FL9wCxr2BcreCh1iKWuxyD">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__527/mot_198384__527-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motion
          </p>
          <p>
            1983/84:527
          </p>
          <p>
            Allan Ekström Lag om ideella föreningar
          </p>
          <p>
            Ideella föreningar är en viktig del av vårt samhälle. De fullgör
            betydelsefulla uppgifter på många olika områden, exempelvis inom
            facklig, politisk och humanitär verksamhet samt vid religionsutövning,
            vetenskaplig forskning och idrott. Många organisationer har lagstiftningsvägen
            kommit att få ett starkt — ja, några rent av ett dominerande —
            inflytande över samhällsutvecklingen. Samhället stöder också på
            olika sätt organisationer och föreningar av skiftande slag. Trots
            den betydelse som sålunda är att till i dag rättsliga normer av
            grundläggande karaktär som rör sådana elementära ämnen som den
            enskildes ställning i förhållande till organisationen. För associationer
            av annan typ är läget det motsatta. För t. ex. aktiebolag och
            ekonomiska föreningar föreligger noggrann reglering. Avsaknaden
            av regler angår sådana centrala ämnen som den enskildes rätt att
            inträda i, kvarstanna i eller utträda ur en förening och hans
            rätt att slippa bli ansluten till en förening mot sin vilja (negativ
            föreningsrätt, kollektivanslutning). Detsamma gäller förekomsten
            av s.k. organisations- klausuler av innebörd att arbetsgivaren
            förbinder sig att icke anställa personer som ej tillhör den avtalsslutande
            arbetstagarorganisationen. Ej heller finns bestämmelser om minoritetsskydd
            i föreningar. Slutligen är
          </p>
          <p>
            äta olika organisationer saknas
          </p>
          <p>
            att märka avsaknaden av grundläggande regler om ekonomi och revision
            samt om skadeståndsskyldighet, ansvarighet för uppkomna förbindelser
            och om föreningens upplösning. Som ett typiskt exempel på hur
            oefterrättlig dagens situation kan vara för en enskild kan ett
            nyligen av högsta domstolen avgjort mål tjäna (NJA 1982 s. 853).
            En person (Christer) önskade utträda ur Svenska kommunalarbetareför-
            bundet. Hans skriftligen gjorda framställning lämnades emellertid
            utan bifall. Arbetsgivaren fortsatte därför att göra avdrag på
            lönen för fackavgift till förbundet. Efter stämning å förbundet
            yrkade Christer vid Stockholms tingsrätt att tingsrätten måtte
            fastställa att han fr. o. m. en viss angiven tidpunkt icke längre
            var medlem i förbundet samt berättiga honom att återfå erlagd
            fackavgift. Förbundet yrkade att talan skulle avvisas, enär stadgarna
            föreskrev att tvister skulle avgöras av skiljemän i särskild ordning.
          </p>
          <pb facs="riksdagen-motions-pdf/data/198384/mot_198384__527/mot_198384__527-002.pdf"/>
          <p>
            Mot. 1983/84:527 12
          </p>
          <p>
            Stadgarna innehåller i tillämpliga delar följande:
          </p>
          <p>
            $10 Utträde Mom. 1. Medlem som övergått till verksamhet, som
            ligger utanför förbundets eller annat till landsorganisationen
            anslutet förbunds verksam- hetsområde, kan efter att ha betalt
            förfallna avgifter beviljas utträde ur förbundet. Samma gäller
            för den medlem beträffande vilken förbundsstyrel- sen finner andra
            skäl föreligga som kan berättiga till utträde. Mom. 2. Skriftlig
            utträdesansökan skall ställas till avdelningens styrelse som med
            till- eller avstyrkan överlämnar densamma till förbundsstyrelsen
            för avgörande. Beviljas utträde, skall anteckning göras i medlemsbeviset.
            Anledningen till utträdet skall anges liksom också att alla stadgeenliga
            förpliktelser är uppfyllda. Avslagsbeslut får överklagas i den
            ordning, som stadgas i $11 mom. 5-7.
          </p>
          <p>
            $25 Skiljemannaförfarande Inbördes tvister mellan förbundet,
            avdelning, styrelse eller ledamot därav eller enskild medlem skall
            hänskjutas till avgörande av skiljemän i den ordning lagen om
            skiljemän stadgar. Skiljemännens antal skall vara fem, av vilka
            vardera parten utser två och de utsedda tillsammans utser den
            femte. Kan inte enighet nås om valet av femte ledamot, utses denne
            av landssekretariatet. Vad nu sagts gäller med iakttagande av
            bestämmelserna i $4 mom. 5 och $ 11 mom. 5-7 även beträffande
            tvist om inträdesvägran eller uteslutning.
          </p>
          <p>
            Ur högsta domstolens avgörande (1982-12-29) är följande av särskilt
            intresse:
          </p>
          <p>
            De spörsmål som skiljemännen skulle få att pröva gäller rätten
            till utträde ur förbundet och med sådant utträde sammanhängande
            ekonomiska frågor. Stadgarnas formulering i 10$ i fråga om medlems
            utträde ger vid handen, att stadgarna ej förutsätter en verklig
            rätt för medlemmen att efter ensidig uppsägning lämna förbundet.
            Denna uppfattning om stadgarnas innebörd vinner också stöd av
            följande förhållande. Ifrågavarande bestämmelser står helt i överensstämmelse
            med inom Landsorganisationen (LO), till vilken förbundet är anslutet,
            1977 upprättade normalstadgar för till LO anslutna förbund. I
            LO:s kommentar till dessa normalstadgar uttalas: Fackförenings-
            rörelsens principiella inställning till utträdesrätt för medlem
            ur ett fackförbund är den, att sådan rätt saknas. LO:s kommentar
            till normalstadgarna innehåller beträffande bestämmel- sen om
            utseende av den femte skiljemannen följande: Denna sistnämnda
            bestämmelse skall ses mot bakgrunden av de krav på speciella kunskaper
            som krävs om den fackliga rörelsen, dess uppbyggnad och synsätt,
            för att skiljenämnden rätt skall kunna fullgöra sin uppgift. Det
            kan antas att i tvister mellan ett fackförbund inom LO och medlem
            i förbundet landssekretariatet och förbundet oftast har samma
            synsätt. Där så är förhållandet, är det mot bakgrunden av det
            anförda sannolikt, att vid skiljeförfarande enligt stadgarna vid
            oenighet mellan de partsutsedda skiljemännen till femte skiljeman
            kommer att utses en person som representerar LO:s och förbundets
            synsätt. Om så sker, uppkommer en obalans i skiljenämndens sammansättning.
            Jävsreglerna utgör intet skydd häremot, eftersom det förhållandet,
            att en skiljeman har en viss
          </p>
          <pb facs="riksdagen-motions-pdf/data/198384/mot_198384__527/mot_198384__527-003.pdf"/>
          <p>
            Mot. 1983/84:527 13
          </p>
          <p>
            åsiktsinriktning, inte annat än i extrema fall kan göra honom
            jävig. Typiskt sett är därför stadgarnas bestämmelser om utseende
            av skiljemän ägnade att inge allvarliga betänkligheter från rättssäkerhetssynpunkt.
            Skiljeklausulen kan i allt fall inte godtas som rättegångshinder
            i förevarande tvist, där det organ som kunde komma att utse den
            femte skiljemannen redan från början givit uttryck för sin principiella
            inställning till den grundläggande tvistefrågan. På grund av det
            anförda bör skiljeklausulen med stöd av 36 $ avtalslagen lämnas
            utan avseende. TR:n är således behörig att pröva tvisten.
          </p>
          <p>
            Högsta domstolen fann alltså att den klausul i stadgarna som
            förbundet åberopade mot den enskilde ej uppfyllde kravet på rättssäkerhet.
            LO:s kommentar till normalstadgarna förtjänar att upprepas: ”Fackför-
            eningsrörelsens principiella inställning till utträdesrätt för
            medlem ur ett fackförbund är den, att sådan rätt saknas.” Behövs
            ytterligare argument till stöd för yrkandet om lagreglering av
            ideella föreningar? Med hänvisning till det anförda hemställs
            att riksdagen hos regeringen begär förslag till lag om ideella
            föreningar.
          </p>
          <p>
            Stockholm den 18 januari 1984
          </p>
          <p>
            ALLAN EKSTRÖM (m)
          </p>
        </div>
      </div>
    </body>
  </text>
</TEI>
