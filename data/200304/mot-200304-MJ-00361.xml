<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0361/mot_200304_MJ_0361-0001.pdf"/>
      <div type="motHeader" xml:id="i-Awuhd5d7MehTrcFpaGwUwa">
        <div type="motTitle" xml:id="i-HxUVCX2r4LZFViZMKZKwPx"/>
        <div type="motSubmissionInfo" xml:id="i-G8vH4sa88NGQbkpVnB8FRN"/>
      </div>
      <div type="motBody" xml:id="i-MY4Nr8KbXFDcptvFuXnwov">
        <div xml:id="i-T5UgKWZpmRaQyWmK29a2g4">
          <p xml:id="i-Bd5NLRwShvkz8k2KpzmoX6">
            2003/04 mnr: MJ361 pnr: v218
          </p>
          <p xml:id="i-TSwBbTRW8758YSt1ReYjiZ">
            Motion till riksdagen 2003/04:MJ361
          </p>
          <p xml:id="i-LhQMfwwb6gFHXteed1nqko">
            av Peter Pedersen (v)
          </p>
          <p xml:id="i-Xw2A5pvNBe45K6HHLeN1Su">
            Skogsproduktionen
          </p>
          <p xml:id="i-THw6fki6pGQFgkWsWRoAwX">
            1 Förslag till riksdagsbeslut
          </p>
          <p xml:id="i-Bt9Bvu7JWdjbGbSaqqTVFZ">
            Riksdagen tillkännager för regeringen som sin mening vad i motionen
            anförs om en översyn av den svenska skogspolitiken i syfte att
            säkra en konkurrenskraftig och uthållig skogsproduktion i landet
          </p>
          <p xml:id="i-VwniVbULMsJXbWDcJYa7iv">
            2 Motivering
          </p>
          <p xml:id="i-URwTD6cnMKMVQehGoXA3qH">
            Skogen är och har under lång tid varit Sveriges viktigaste råvara,
            inte minst vad gäller vår export. Om detta skall vara fallet även
            i framtiden krävs nytänkande och ansvarstagande av alla berörda
            parter. Skogsstyrelsen beräknar med jämna intervall den högsta
            möjliga avverkning skogen klarar utan att vi tär på detta förnybara
            kapital. Den senaste analysen, där den svenska skogens tillväxt
            ställs mot det samlade behovet av skogsvirke, visar att det krävs
            svåra avväganden för att uppnå ett långsiktigt hållbart Sverige.
            Denna senaste analys visar att avverkningspotentialen är lägre
            än landets samlade behov av virke redan i nuläget. Analysen redovisar
            en avverkningspotential på ca 85 miljoner kubikmeter per år under
            perioden 2005-2014. Därefter beräknas avverkningspotentialen i
            medeltal till 95 miljoner kubikmeter per år fram till nästa sekelskifte.
            I en DN-artikel i denna fråga den 17 september 2003 skriver Skogsstyrelsens
            generaldirektör Göran Enander bl.a. följande: ”År 2002 var avverkningen
            i Sverige den högsta någonsin, 83,5 miljoner kubikmeter. Det var
            inte tillräckligt för att vi med inhemsk råvara kunde täcka det
            totala behovet, vilket hade krävt en avverkning på drygt 90 miljoner
            kubikmeter.” Han poängterar vidare att virkesförbrukningen har
            ökat kontinuerligt i sågverk och massabruk, men också i energisektorn.
            Han spår också att ”klimatpolitiken och ambitionen att öka användningen
            av trä leder sannolikt också till ökad efterfrågan på virke som
            biobränsle” och att ”virkesförbrukningen de närmaste tio åren
            blir alltså betydligt högre än avverkningspotentialen”.
          </p>
          <pb facs="riksdagen-motions-pdf/data/200304/mot_200304_MJ_0361/mot_200304_MJ_0361-0002.pdf"/>
          <p xml:id="i-WrBCjsWVRXU9vLtdvXgBLJ">
            2003/04:MJ361
          </p>
          <p xml:id="i-14sLaCN7T4yP9QspYQ4Leq">
            Till detta kommer regionala skillnader, där t.ex. södra Norrland,
            som har en betydande del av skogsindustrin, förbrukar mer än avverkningspotentialen.
            För närvarande klaras situationen genom import, men sannolikt
            vill även andra länder tillgodogöra sig förädlingsvinsterna i
            sin skogsindustri. Ett långsiktigt hållbart skogsbruk måste utgå
            från att den årliga avverkningsvolymen på längre sikt inte kan
            överstiga avverkningspotentialen. I den senaste utvärderingen
            (SUS 2001) redovisas läget och olika åtgärder för att säkra avverkningspotentialen
            med förbättrad hänsyn till miljön. Här konstateras t.ex. att en
            fjärdedel av den återbeskogade arealen inte uppfyller skogsvårdslagens
            krav att en dryg miljon hektar ungskog är i akut behov av röjning
            osv. Lars Johansson, förbundssekreterare i Skogs- och träfacket,
            har också uttryckt oro för ”röjningsberget” och säger följande
            i en DN-artikel den 18 september 2003: ”Bara i Dalarna krävs det
            att 5 000 man jobbar i en hel säsong för att få bort det uppdämda
            röjningsbehovet.” Och enligt samma Lars Johansson är läget ungefär
            detsamma i alla skogslän. Han menar vidare att den nya skogslagen
            från 1994 bidragit till problemet, eftersom den bygger på mer
            frivillighet för skogsägarna vad gäller röjning och plantering
            än den tidigare lagen som byggde mer på tvingande regler. Frivilligheten
            har lett till minskad efterfrågan på de säsongsanställda skogsplanterarna
            och röjarna, där många därför sökt sig till andra branscher medan
            andra har gått i pension. Nu finns ett stort behov av kompetenta
            och utbildade skogsarbetare, men sådana
          </p>
          <p xml:id="i-5tJwm9aswNz8aZYd7ppPaR">
            är numera en bristvara.
          </p>
          <p xml:id="i-8H4AS6XNhzrnbH752oXHLP">
            3 Förslaget
          </p>
          <p xml:id="i-S37L5xgxxhpN65kMwAeYhG">
            Den svenska skogspolitiken behöver ses över och utvärderas med
            avseende på uppställda produktions- och miljömål. Detta innefattar
            också behovet att säkerställa tillgången av kompetent och utbildad
            skogsarbetarpersonal. Detta vill riksdagen som sin mening ge regeringen
            till känna.
          </p>
          <p xml:id="i-SWYpfcLDmgAekYUwNtUD6i">
            Stockholm den 3 oktober 2003
          </p>
          <p xml:id="i-Qr6G1iWEGHLAtfboqKzytW">
            Peter Pedersen (v)
          </p>
        </div>
      </div>
    </body>
  </text>
</TEI>
