<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02469">
  <teiHeader>
    <fileDesc>
      <titleStmt>
        <title>Tydliga reaktioner mot brott</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2469 av Andreas Carlson m.fl. (KD)</title>
          <idno type="rdwebb">H6022469</idno>
          <rs type="number">2469</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022469/text</ref>
          <ref type="dokument_url_html">http://data.riksdagen.se/dokument/H6022469</ref>
          <ref type="dokumentstatus_url_xml">http://data.riksdagen.se/dokumentstatus/H6022469</ref>
          <ref type="docx">http://data.riksdagen.se/fil/0CD359C7-110F-4FE2-9FB2-D6D010026AE7</ref>
          <ref type="pdf">http://data.riksdagen.se/fil/56DF0A1B-FDBF-44F8-8718-FB77E80EC598</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NEmss1arNfnv5ydexdo9tK" type="signed"/>
        <correspContext corresp="i-NEmss1arNfnv5ydexdo9tK">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Gt6Ux1A3c5wRrHvo7CCk5y" type="submitted">
          <date when="2018-11-30"/>
          <time when="09:51:03"/>
        </correspAction>
        <correspAction xml:id="i-XhPv9yfBr4yvfTgmp3cu8T" type="reviewed">
          <date when="2018-11-30"/>
          <time when="11:14:05"/>
        </correspAction>
        <correspAction xml:id="i-MPt7EH2p625HgTyRtRr7kU" type="referred">
          <date when="2018-12-05"/>
        </correspAction>
        <correspAction xml:id="i-33JQZqZoG8Z2cujAPs7Vz4" type="assigned">
          <date when="2019-06-14"/>
          <time when="13:51:36"/>
        </correspAction>
        <correspContext corresp="i-33JQZqZoG8Z2cujAPs7Vz4">
          <ref type="assignedTo">Justitieutskottet</ref>
        </correspContext>
        <correspAction xml:id="i-3JM5HzygdPkJagvwCg6iWi" type="behandlas_i"/>
        <correspContext corresp="i-3JM5HzygdPkJagvwCg6iWi">
          <ref type="uppgift">2018/19:JuU13</ref>
          <ref type="ref_dok_id">H601JuU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU13</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ru43AuDFKX7yXmkAYS5Pjw" type="behandlas_i"/>
        <correspContext corresp="i-Ru43AuDFKX7yXmkAYS5Pjw">
          <ref type="uppgift">2018/19:JuU27</ref>
          <ref type="ref_dok_id">H601JuU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU27</ref>
          <ref type="ref_dok_titel">Förstärkta återfallsförebyggande åtgärder vid villkorlig frigivning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8eQzDEevEgYDW9vNAaWT81" type="behandlas_i"/>
        <correspContext corresp="i-8eQzDEevEgYDW9vNAaWT81">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C1vdSmUCgVMVzBG4vU1SCG" type="behandlas_i"/>
        <correspContext corresp="i-C1vdSmUCgVMVzBG4vU1SCG">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LedvBKzMVba1kdcovmTNni" type="behandlas_i"/>
        <correspContext corresp="i-LedvBKzMVba1kdcovmTNni">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G8c6ZY118zbq29ffjitekC" type="behandlas_i"/>
        <correspContext corresp="i-G8c6ZY118zbq29ffjitekC">
          <ref type="uppgift">2018/19:JuU25</ref>
          <ref type="ref_dok_id">H601JuU25</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU25</ref>
          <ref type="ref_dok_titel">Förstärkta återfallsförebyggande åtgärder vid villkorlig frigivning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2469 av Andreas Carlson m.fl. (KD)
          Tydliga reaktioner mot brott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LGphHWNBvPrsmE3hZ9huTD">
            Förslag till riksdagsbeslut
          </head>
          <list style="ol">
            <item xml:id="i-J1HHvx3kxcNQeCDpjbSjew">
              Riksdagen ställer sig bakom det som anförs i motionen om strafflindring
              och villkorlig frigivning och tillkännager detta för regeringen.
            </item>
            <item xml:id="i-3V7dx37Rg5aThYePGbCs6Z">
              Riksdagen ställer sig bakom det som anförs i motionen om åtgärder
              mot trakasserier och brott på internet och tillkännager detta
              för regeringen.
            </item>
            <item xml:id="i-GL8HQc5sg6dCaymYdS9A2e">
              Riksdagen ställer sig bakom det som anförs i motionen om skärpta
              straff för sexualbrott och tillkännager detta för regeringen.
            </item>
            <item xml:id="i-XWSB1GSqub4UoD4hDD8Q2C">
              Riksdagen ställer sig bakom det som anförs i motionen om att
              utvisning bör komma i fråga oftare och tillkännager detta för
              regeringen.
            </item>
            <item xml:id="i-cvWa4MHs3sCSnd2npuE8C">
              Riksdagen ställer sig bakom det som anförs i motionen om att
              byta namn på barnpornografi till dokumenterade sexuella övergrepp
              på barn och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Fo4smaG3yB2njcSv7w34yf" type="h1">
            Motivering
          </head>
          <p xml:id="i-Deb1QtHVgZiDAT8aU1eiFZ">
            Sverige ska vara ett tryggt land att leva i, oavsett om man bor
            på landsbygden, i en stad eller i en förort. En av statens viktigaste
            uppgifter är att genom ett väl fungerande rättsväsen ge medborgarna
            trygghet.
          </p>
          <p xml:id="i-S83NHL9nwReZQq5gHoy9JF">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar att förhålla sig till vad som är rätt och fel.
            Den som har tagit sitt straff har sonat sitt brott och har med
            det återupprättats och fått en ny chans att återinträda i samhället
            som en ansvarstagande person. Straff är därför ett nödvändigt
            inslag i rättsskipningen. Tiden då straffet avtjänas ska användas
            på ett meningsfullt sätt genom insatser som möjliggör ett liv
            utan brottslighet.
          </p>
          <p xml:id="i-H9K6FWpSt4rTn68dQRVEQp">
            Att tidigt reagera mot, och bryta, kriminellt beteende är av
            största vikt för att förebygga brott och att ungdomar hamnar i
            brottsliga aktiviteter. För att lyckas med detta behövs en politik
            med ett helhetsperspektiv på barn och ungdomar. Det behövs en
            stödjande familjepolitik, en bra skola, satsningar på ungas uppväxtmiljö
            och en offensiv kriminalpolitik.
          </p>
          <p xml:id="i-WrJRparZEN2zKxFQhEvCAi">
            Brott kränker människors frihet, liv, hälsa och rätt till sin
            egendom. Därför kan vi aldrig tolerera brottslighet. Men det finns
            inget enkelt svar på hur vi skapar ett tryggare samhälle. Genom
            att stå upp för varandra och säga ifrån när vi ser att någon blir
            illa behandlad eller när ett brott begås stärker vi sammanhållningen
            och markerar rätt och fel. Det behöver också finnas framtidstro
            i alla delar av samhället. Hopp om att kunna skapa ett bättre
            liv. Utsikter att få ett jobb. En övertygelse om att det är bättre
            att vara en del av samhället än att välja ett liv vid sidan om.
            En förvissning om att när människor mår dåligt så finns det ett
            skyddsnät och medmänniskor som fångar upp och hjälper. Och en
            vetskap om att när det begås ett brott kommer samhället och det
            offentliga att reagera snabbt och tydligt, såväl för att bistå
            brottsoffret som för att utreda gärningen.
          </p>
          <p xml:id="i-MDtGKTykmyzYrXUHNTS7hZ">
            Kristdemokraternas fokus under senare år har varit att skärpa
            straffen för en rad olika brott med fokus på grova våldsbrott.
            Avsikten är att ge brottsoffer upprättelse, skydda laglydiga medborgare
            från brottslingar och straffa personer som begår brott. För att
            de allvarligaste brotten ska straffas hårdare vill vi höja minimistraffen
            för ett antal brott. Riksdagen har också gjort tillkännagivanden
            till regeringen på en rad områden för att ge tydligare reaktioner
            mot brott. Det handlar exempelvis om att utöka kriminali­seringen
            för brott som begås inom ramen för människohandel och koppleri,
            narkotika­brott, dråp, grov misshandel, grovt rån och grov utpressning.
            Kristdemokraterna fick tillsammans med Alliansen även till stånd
            tillkännagivanden om att kriminalisera identitetsstöld, skärpa
            kriminaliseringen av systematiska fakturabedrägerier, så kallade
            bluffakturor, attacker på sjukvårdspersonal och väsentliga samhällsfunktioner,
            förenklade möjligheter till kameraövervakning samt kriminalisera
            försök till häleri. Den tekniska utvecklingen går fort och öppnar
            för helt nya typer av kriminalitet. Det blir allt lättare att
            begå brott som drabbar många och som innebär stora problem för
            småföre­tagare och enskilda. I takt med att näthandeln ökat har
            också riskerna för att någon kapar din identitet ökat. Systematisk
            brottslighet av detta slag kan i förlängningen leda till försämrad
            konkurrenskraft för företagen, färre jobb och lägre tillväxt.
          </p>
          <head xml:id="i-LNP37eWgh1kcwjYbYnX7Km" type="h2">
            Straffskärpning för fridskränkningsbrott
          </head>
          <p xml:id="i-AeY5ZVJdi3X6q56GybtaNC">
            Det är angeläget att rättsväsendet har ändamålsenliga verktyg
            för att skydda brotts­offren. Straffen för grov fridskränkning
            och grov kvinnofridskränkning skärptes den 1 juli 2013. Kristdemokraterna
            anser att effekterna av den straffskärpningen bör utvärderas.
            Om reformen inte fått avsedd effekt kan det bli aktuellt att skärpa
            straffen ytterligare. Regeringen bör således låta utvärdera de
            nu aktuella lagändringarna. Detta är nu också riksdagens mening
            och regeringen har tillkännagivits detta.
          </p>
          <p xml:id="i-GecPUnrcUQ7jFEh82xd4H8">
            Trygghet och jämställdhet för unga
          </p>
          <p xml:id="i-HuE8Kbanu5v5GXV8PiH9NQ">
            Jämställdheten utmanas i det offentliga rummet. Näthat har blivit
            en del av vardagen och drabbar i många fall kvinnor särskilt hårt.
            Unga riskerar att påverkas mer av vad som händer på nätet och
            av jämnåriga än av vuxenvärlden. Enligt Friends nätrapport från
            2017 har var tredje ung blivit utsatt för nätkränkningar det senaste
            året, 18 procent av tjejer har blivit utsatta för sexuella trakasserier
            och 80 procent av alla 16-åringar har sett vuxna bete sig illa
            online. En jämställdhetsutmaning för vuxenvärlden – föräldrar,
            lärare, civilsamhälle, politiken – är att ta större ansvar för
            en uppväxtmiljö för våra barn präglad av respekt och tydlighet
            om vad som är rätt och fel. Som en del i arbetet med denna utmaning
            förstärkte alliansregeringen arbetet mot hot, kränkningar och
            trakasserier på nätet.
          </p>
          <p xml:id="i-T3xEAT7Q1X18QeYHyqyexz">
            Kristdemokraterna anser att polisen behöver skapa en särskild
            enhet som jobbar riktat mot näthat, mobbning på nätet och nättrakasserier.
            Allt fler brott flyttar idag ut på internet, framför allt i sociala
            medier. Vi har till och med sett upplopp som startats på grund
            av ryktesspridning där. I en värld där det digitala livet allt
            mer smälter ihop med det analoga är det nödvändigt att polisen
            är ständigt närvarande och ”patrullerar” även internet. Kristdemokraterna
            föreslår att en särskild enhet inom polisen inrättas för beivrande
            av integritets- och ärekränkningsbrott. Det krävs en värderingsförändring
            på nätet, det är tydligt för alla som följer de många avslöjande
            reportage om hatiska kommentarsfält och trakasserier som sköljer
            över oss. En sådan kulturförändring kräver att de som bryter mot
            lagen också lagförs. Kristdemokraterna anser att förtalsbrottet
            behöver förtydligas när det är grovt och exempelvis bilder sprids
            så att många kan se. Straffansvaret behöver utvidgas för den som
            tillhandahåller en tjänst för att skicka och dela bilder och meddelanden
            och rätten till brottsskadeersättning utvidgas.
          </p>
          <p xml:id="i-X6Mq3tubZPZA8MBcJJ39DS">
            Den tidigare vänsterregeringen har jobbat alldeles för saktfärdigt
            med dessa förslag. Tusentals ungdomar och i synnerhet flickor,
            kvinnor, journalister och offentliga personer utsätts just nu
            ständigt för kränkningar och hot på nätet som hade varit helt
            oacceptabla i andra sammanhang. Detta bör ges regeringen tillkänna.
          </p>
          <head xml:id="i-XVjoSMu87ahBiaDvwsczFv" type="h2">
            Straffen för brott mot person
          </head>
          <p xml:id="i-4sqosi5mUzroU9aAp3gXdS">
            Straffen för brott mot person ska i högre grad grunda sig på
            den brottsliga handlingens straffvärde snarare än brottslingens
            ålder. Sett ur brottsoffrets perspektiv är straffet i viss mån
            ett mått på hur allvarligt samhället ser på den kränkning som
            man blivit utsatt för. Straffets storlek har därför betydelse
            för offrets känsla av upprättelse. Därför bör straffen i högre
            utsträckning än idag grunda sig på den brottsliga handlingens
            straffvärde. Hänsyn ska tas till brottslingens ålder, tidigare
            brottshistoria och andra faktorer, men inte i lika hög grad som
            idag. Riksdagen biföll Kristdemokraternas förslag att straffen
            i högre utsträckning än i dag ska grunda sig på den brottsliga
            handlingens straffvärde. Därmed har riksdagen tillkännagivit detta
            för regeringen. Regeringen har tillsatt en utredning, Ungdomsreduktionsutredningen
            (dir. 2017:122), som ska redovisas 21 december 2018. Direktiven
            saknar hänvisning till det tillkännagivande riksdagen riktade
            mot regeringen, vilket är olyckligt, men förslagen kan delvis
            komma att motsvara riksdagens ambition. Det är därför angeläget
            att regeringen skyndsamt återkommer med förslag till riksdagen
            när utredningen lämnats. Kristdemokraterna genomförde, i regeringsställning
            med Alliansen, flera reformer för att sätta fokus på brottsoffret
            och brottsoffrets upprättelse. Straffen för grova våldsbrott skärptes.
            Nyligen har den utredning som Alliansen tillsatte om bland annat
            en samtyckeslag och andra straffskärpningar för sexualbrott (SOU
            2016:60 Ett starkare skydd för den sexuella integriteten) blivit
            lag. Det var både efterlängtat och välkommet att Sverige fick
            en samtyckeslag. Tyvärr finns mer att göra. Ett av regeringens
            förslag var att höja straffen för grov våldtäkt, vilket Kristdemokraterna
            instämmer i. Men det är betydligt vanligare att gärningsmän döms
            för våldtäkt av normalgraden, och vi anser att det behövs straffskärpningar
            även här. Vi föreslår därför att minimistraffet för våldtäkt höjs
            från två till tre års fängelse. Detta bör ges regeringen tillkänna.
            De som begår brott ska bli straffade och brottsoffer ska synliggöras
            så att de kan återvinna tryggheten. Straffen ska stå i proportion
            till brottet så att brottsoffret får upprättelse, och brottslingen
            ska kunna sona sitt brott och få möjlighet till en ny chans. Kristdemokraterna
            har varit med och genomfört en rad straffskärpningar med fokus
            på grova våldsbrott. Avsikten var att väsentligt skärpa de straff
            som döms ut. Men reformen har inte fullt ut fått önskat genomslag.
            För att de allvarligaste brotten ska straffas hårdare har vi därför
            föreslagit att minimistraffen ska höjas för ett antal brott. Syftet
            med förändringarna har varit att få till en ökad spridning av
            utdömda påföljder och därmed en mer proportionerlig tillämpning
            av straffskalan. Det finns ibland en obalans i straffskalorna,
            där våldsbrott och sexualbrott ofta straffas mycket lindrigare
            än exempelvis ekonomisk brottslighet och narkotikabrott.
          </p>
          <p xml:id="i-HAHmiMopaxYfP5tUw4EctX">
            Skärpta straff för sexualbrott
          </p>
          <p xml:id="i-9PUfkUbP9e6j4p2WE1zyHg">
            Antalet anmälda sexualbrott har ökat kraftfullt de senaste tio
            åren. 2007 anmäldes 12 500 sexualbrott, varav 4 749 våldtäkter
            och 6 219 sexuella ofredanden. 2017 hade den siffran ökat till
            21 991 sexualbrott varav 7 369 våldtäkter och 10 969 sexuella
            ofredan­den. Uppklarningsfrekvensen för dessa brott ligger samtidigt
            på endast 18 procent. Enligt den senaste Nationella trygghetsundersökningen
            uppger 6,4 procent av alla svenskar att de utsatts för sexualbrott.
            Det är en ökning med 220 procent sedan 2014. 10,7 procent av alla
            kvinnor uppger att de utsatts. I åldern 16 till 24 år har hela
            34 procent utsatts för sexualbrott. I den ålderskategorin uppger
            44 procent att de är så pass otrygga när de går ut på kvällen
            i sitt eget bostadsområde att de undviker det. Samhällets reaktion
            mot sexualbrott måste vara entydig och kraftfull. Sexualbrott
            är en grov kränkning av den personliga integriteten. Därför menar
            vi att minimistraffet för våldtäkt ska höjas från två till tre
            års fängelse.
          </p>
          <p xml:id="i-DooHX2zCcx211PrX4D97Su">
            Dessutom anser Kristdemokraterna att utvisning bör komma ifråga
            oftare för personer som söker asyl i Sverige som begår sexualbrott.
            Dessa bör få avslag på asylansökan och snabb avvisning ur landet.
            För personer med uppehållstillstånd bör utvisning också bli en
            betydligt vanligare rättsverkan. När verkställighetshinder finns
            ska utvisning genomföras när dessa inte längre finns.
          </p>
          <p xml:id="i-GRMD2yc568x6EYPvuZq69P">
            Människor som söker skydd i vårt land, som välkomnats hit och
            får ta del av våra resurser för sitt uppehälle, ska veta att även
            om kvinnor i Sverige klär sig på annat sätt, rör sig i samhället
            utan manligt sällskap, går på konserter och kanske dricker alkohol,
            så är de inte legitima mål för sexuella angrepp. Detta bör ges
            regeringen tillkänna.
          </p>
          <head xml:id="i-PaGHJq5AYLicQgTKWf4ymH" type="h2">
            Skärpta straff för köp av sexuell handling av barn
          </head>
          <p xml:id="i-QXbqdYALDDP5yaKWGkHAxV">
            Vi vill skärpa straffet för köp av sexuell handling av barn.
            Även utskottet gjorde den bedömningen och skrev i betänkandet:
          </p>
          <p xml:id="i-JnEJfiUwm5K6fZRSar3tQT">
            När det gäller frågan om köp av sexuell handling av barn är det
            utskottets uppfattning att straffet för ett sådant brott normalt
            bör vara fängelse. För att åstadkomma detta tillsatte den förra
            regeringen, som framgår ovan, en utredning med uppdrag att bl.a.
            överväga om straffskalan för detta brott bör ändras och i det
            sammanhanget särskilt överväga en höjning av brottets straffminimum
            genom att ta bort böter i straffskalan (dir 2014:128). Utskottet
            vill betona vikten av att uppdraget genomförs i enlighet med dessa
            direktiv.
          </p>
          <p xml:id="i-HM1e7Ykt3xhRMVmrLcU7t1">
            Utredningen Stärkt straffrättsligt skydd mot sexköp av barn och
            vuxna presenterades i juni 2016. Där föreslås att straffet för
            brottet köp av sexuell handling av barn ska skärpas och gradindelas.
            För brott av normalgraden ska straffet vara fängelse i högst två
            år och för grovt brott fängelse i lägst sex månader och högst
            fyra år. Böter ska utgå ur straffskalan. Syftet med detta är att
            straffet för köp av sexuell handling av barn ska återspegla brottets
            allvar. Man föreslår även att brottet köp av sexuell handling
            av barn ska byta namn till utnyttjande av barn genom köp av sexuell
            handling. Detta markerar skillnaden mellan att köpa sexuella handlingar
            av en vuxen och av ett barn, menar utredningen. Förslaget har
            remissbehandlats och vi anser att den fortsatta beredningen av
            utredningen nu måste få hög prioritet så att vi snarast får en
            lagstiftning på plats som innebär ett bättre skydd för barn. Detta
            bör ges regeringen tillkänna.
          </p>
          <head xml:id="i-ExJhSQ4mfd3UWByjVG7Pha" type="h2">
            Skärpta straff för barnpornografibrott
          </head>
          <p xml:id="i-7XjZBpKL1DmPrRcRW8APM2">
            Idag faller barnpornografibrottet under brott mot allmän ordning.
            Det är främst av formella skäl. Den som laddar ner en övergreppsfilm
            gör sig inte skyldig till ett övergrepp på en specifik individ
            i svensk lags mening, men all typ av kontakt med barnpornografi
            är olaglig. Av lagtekniska skäl har lagen då hamnat under brott
            mot allmän ordning i stället för under sexualbrott. Om brottet
            flyttades från brott mot allmän ordning till brottsbalken och
            betraktades som ett sexualbrott skulle också de utsatta barnen
            bli målsägare med möjlighet till målsägarbiträden. Möjligen skulle
            det också leda till att polisen prioriterade annorlunda. I Norge
            döms 20 gånger fler personer och där är barnpornografi ett sexualbrott,
            inte ett brott mot allmän ordning.
          </p>
          <p xml:id="i-2X8jADPq3BqZ5sHSmjp1mo">
            Polisen upplever att barnpornografibrotten blir grövre samtidigt
            som beviskraven ökar. Antalet filer som innehas blir avgörande
            och i vissa fall har så många som 200 000 filer krävts för att
            brottet ska anses grovt. Men man kan ha enskilda filer på flera
            timmar på grova övergrepp, men då är brottet inte grovt eftersom
            det bara rör sig om en fil. Ett rekvisit i lagstiftning för grovt
            brott är just mängder filer. Detta borde ändras. Ett förslag är
            att antalet bildrutor skulle göra brottet grovt, vilket torde
            innebära att alla filmer – som innehåller tusentals bildrutor
            – automatiskt anses grova.
          </p>
          <p xml:id="i-SEt2ULj4owQwupHthR7Pnh">
            En stor utmaning i arbetet mot sexuell exploatering är att övergreppens
            allvar ofta förminskas. Pornografi har en koppling till underhållning
            och kan antyda en delaktighet från barnets sida. Skulle man ändra
            benämningen skulle man tydliggöra för förövaren, barnet och samhället
            att det här är ett sexualbrott. 2016 kom flera stora internationella
            organisationer som FN, Ecpat och Europol överens om benämningen
            ”dokumenterade sexuella övergrepp på barn”. Detta bör ges regeringen
            tillkänna.
          </p>
          <p xml:id="i-TVgbo4aF3bRz1GGJUgjyM2">
            Polisen har själva larmat om problemet med att barnpornografibrottet
            inte är ett sexualbrott utan ett brott mot allmän ordning. Som
            sådant saknar det brottsoffer och tillsammans med det låga straffvärdet
            innebär det att brottet blir lågprioriterat hos en redan ansträngd
            polismyndighet. Kristdemokraterna vill att barnpornografibrott
            ska flyttas till 6 kap. brottsbalken om sexualbrott. Detta bör
            ges regeringen tillkänna.
          </p>
          <p xml:id="i-W4fUg3eESNQpuZihHvsMJ4">
            Idag döms en överväldigande majoritet av de som döms till barnpornografibrott
            till böter. Endast 20 av 119 dömdes förra året till fängelse.
            Det är inte acceptabelt. Den som befattar sig med barnpornografi
            begår ett mycket allvarligt brott. Kristdemokraterna vill höja
            minimistraffet till sex månaders fängelse och slopa böter i straffskalan.
            Detta bör ges regeringen tillkänna.
          </p>
          <p xml:id="i-BWfCkzs23DVTYYMNov1rRn">
            Kristdemokraterna vill se över de rekvisit som krävs för att
            få någon fälld för grovt barnpornografibrott. Att det som idag
            ska krävas hundratusentals filer för att bli dömd är inte acceptabelt.
            Det är grovheten på materialet som ska bestämma, inte mängden.
            Polisen vittnar själva om detta problem, där det har krävts 200
            000 filer med sexuella övergrepp på för att brottet ska betraktas
            som grovt. Vi också vill höja maxstraffet för grovt barnpornografibrott
            till 10 år fängelse, samma maxstraff som för grov våldtäkt mot
            barn. Detta bör ges regeringen tillkänna.
          </p>
          <p xml:id="i-JwU3kgyFoEUqeUtwUmumYa">
            De som själva är oroliga över att de har en oönskad sexualitet
            måste kunna få hjälp. För dem måste tröskeln för att söka hjälp
            vara låg, så att man kan få behandling innan man börjar begå brott.
            Preventell, som är en hjälplinje vid oönskad sexualitet, spelar
            här en viktig roll och borde permanentas. Detta bör ges regeringen
            tillkänna.
          </p>
          <head xml:id="i-C7jTosQE83CzyiPkwsFNKp" type="h2">
            Skärpta straff för seriebrott
          </head>
          <p xml:id="i-6pD9TJUi4tpWMFgqCRVr1J">
            Skillnaden mellan att begå ett brott eller många liknande brott
            är för liten i dag och behöver öka. Det ska ske genom skärpta
            straff för seriebrott. Riksdagen tillkännagav 2014/15 för regeringen
            att minska straffrabatten vid flerfaldig brottslighet. Påslaget
            i straff när en person döms för flera brott samtidigt blir lägre
            än varje brott enskilt skulle ge. Domstolarna bör ha en strängare
            syn på detta.
          </p>
          <head xml:id="i-WcStTP8ZiKJEcWxjgLFC1c" type="h2">
            Bostadsinbrott – ny brottsrubricering
          </head>
          <p xml:id="i-KodwBVY4PoauMdHebh5iBb">
            Bostadsinbrott bedöms i regel som grov stöld. I många fall leder
            det till ett fängelse­straff på mellan 6 och 8 månader, vilket
            i praktiken ofta innebär villkorlig dom och böter. Eftersom inbrott
            i bostaden innebär en stor integritetskränkning för den som drabbas
            vill vi skärpa straffen för inbrott genom att införa en ny brottsrubricering,
            inbrottsstöld, med en högre straffskala än den som gäller för
            grov stöld. Det skulle medföra att fler tvingas avtjäna fängelsestraff
            för inbrott än vad som är fallet idag.
          </p>
          <p xml:id="i-VMnSK1gstHK2SWCv2yX3U7">
            Ett inbrott i hemmet upplevs ofta som mycket kränkande, även
            om värdet av stöldgodset inte är så stort. Bostadsinbrott leder
            idag till för låga straff. För att straffen ska hamna på en rimlig
            nivå när det gäller bostadsinbrott bör en ny brottsrubricering
            införas. Det är inbrott och andra mängdbrott som påverkar människor
            i vardagen. Kristdemokraterna vill bekämpa sådan brottslighet
            kraftigare.
          </p>
          <p xml:id="i-2dgSTnoV7ukzkZUs6TdDvc">
            Det är ofta organiserade internationella ligor som ligger bakom
            inbrotten och stölder i Sverige. Polisen räknar med att de står
            för cirka hälften av alla stölder och inbrott. Det rör sig om
            cirka 15 internationella ligor med 1 500 medlemmar som rör sig
            in i och ut ur Sverige, ofta med kopplingar till Baltikum. Det
            kan vara allt ifrån större butiksstölder till lantbruksutrustning
            som stjäls. Alla deras stölder är dock inte inbrott i bostäder,
            vilket gör att de inte nödvändigtvis träffas av de nya rekvisiten
            för grov stöld i Brottsbalken. Men även inbrott i industrilokaler,
            källarförråd med mera är kännbara för den som drabbas. Därför
            behövs ytterligare en straffskärpning genom införandet av inbrottsstöld.
          </p>
          <p xml:id="i-YN94Kn8QLmS1BGwT2Jqzsk">
            Riksdagen tillkännagav för regeringen under riksdagsåret 2014/15
            att arbetet mot bostadsinbrott ska prioriteras. Samma år tillkännagavs
            för regeringen att riksdagen var av meningen att regeringen skulle
            återkomma med en lagstiftning om ett nytt brott – inbrottsstöld
            – med minimistraffet fängelse i ett år. Efter påtryckningar och
            tillkänna­givanden i riksdagen visade sig den rödgröna regeringen
            senkommet sig vara villig att lagstifta. Det är nu angeläget att
            förslag till sådan lagstiftning snarast läggs på riksdagens bord.
          </p>
          <head xml:id="i-6z5xMmj9eBhGKrz2PwLywy" type="h2">
            Utvisning i högre utsträckning vid brott
          </head>
          <p xml:id="i-KFdorDTaWfXYwrgRMkgkpn">
            Kristdemokraterna anser att det är önskvärt att det svenska samhället
            är tydligare mot lagöverträdare i allmänhet. Därför anser vi att
            straffen bör skärpas för ett antal olika brott och att utvisning
            ska utdömas i fler fall än i dagsläget. När en utländsk medborgare
            begått brott med ett straffvärde på minst sex månader bör utvisning
            gälla i större utsträckning. Detsamma borde gälla för återfallsbrottslingar.
            Detta innebär inte att vi ska utvisa personer med flyktingstatus
            eller personer som inte kan utvisas med hänsyn till säkerhetsläget
            i det aktuella landet. Men där sådana hinder inte föreligger bör
            utvisning i högre utsträckning tillämpas vid brott. Detta bör
            ges regeringen tillkänna.
          </p>
          <head xml:id="i-PxYHBCZEdnJFHBQhwt2zDM" type="h2">
            Förändrade regler om strafflindring
          </head>
          <p xml:id="i-7f3e6UUfdzJHXywL5fRPAN">
            Det finns behov av att se över de förmildrande omständigheter
            vid straffmätning som omnämns i 29 kap. 5 § brottsbalken. Svenska
            domare har att göra en helhetsbedömning av försvårande och förmildrande
            omständigheter när ett brott har begåtts, men på vilka grunder
            en sådan helhetsbedömning ska göras är dock en moralisk fråga
            som vi politiker inte kan förhålla oss likgiltiga till.
          </p>
          <p xml:id="i-L8mnyzgCeZrLFgmhhhPGFh">
            Det är inte moraliskt rätt att det vid straffmätningen beaktas
            som en förmildrande omständighet och därmed kan leda till lägre
            straff att gärningsmannen riskerar att förlora jobbet på grund
            av brottet, att han skadat sig fysiskt till följd av detsamma
            eller att brottsoffret av någon anledning dröjt med att anmäla
            brottet.
          </p>
          <p xml:id="i-Uw2YNv66cayKRBo9qtphgm">
            Det finns skäl att se över omständigheterna när straffsatsen
            ska bestämmas och strafflängden lindras. Kristdemokraterna föreslår
            därför en förändring i brottsbalken som fokuserar på vad motionärerna
            vill ändra. En ändring av 29 kap. 5 § brottsbalkens åtta punkter
            reduceras till fyra:
          </p>
          <list style="ol">
            <item xml:id="i-KEPBVV22hpYccbDau6jfkw">
              Att gärningspersonen drabbas särskilt hårt fysiskt, psykiskt
              eller socialt.
            </item>
            <item xml:id="i-K9j9b2qqbHbdCSG28nrQrW">
              Negativa bieffekter av brottet eller straffet.
            </item>
            <item xml:id="i-3UU1WRB3QjPNK6yMsd4dMC">
              Ansvarsfullt agerande.
            </item>
            <item xml:id="i-QwBU16rrvBQWvRiFw3Ftoe">
              Andra omständigheter likvärdiga med punkterna 1–3.
            </item>
          </list>
          <p xml:id="i-HTLbe3NPEiPLfdUkdeKwBD">
            En sådan indelning betonar omständigheternas karaktär snarare
            än att specificera enskilda omständigheter. Vidare skulle kraven
            på förutsebarhet och likabehandling bättre tillgodoses. Nuvarande
            ordning leder dessutom till en allt för restriktiv tillämpning
            i strid med lagstiftarens ambitioner. Detta bör ges regeringen
            tillkänna.
          </p>
          <head xml:id="i-QzdMN7ysRBy7hQYYfxZ2jm" type="h2">
            Villkorlig frigivning
          </head>
          <p xml:id="i-L9feNTwK7L4VsBFRWCD6D8">
            Kristdemokraterna menar att personer som inte sköter sig i fängelse
            inte heller ska kunna friges villkorligt utan först efter att
            hela den utdömda strafftiden löpt ut. Det skapar drivkrafter att
            följa de regler som finns, att delta i behandlingsprogram och
            att ta de drogtester som man ombeds att ta.
          </p>
          <p xml:id="i-WfLR8tg8SqhhmutE366noY">
            Därtill bör förändringar övervägas när det gäller möjligheten
            till villkorligt medgiven frihet. Det är inte rimligt att de som
            återfallit i likartad brottslighet och på nytt döms till fängelse
            per automatik friges villkorligt efter att två tredjedelar av
            det utdömda fängelsestraffet verkställts. Återfallsförbrytare
            bör avtjäna en tid i fängelset som helt och hållet motsvarar straffvärdet
            för det eller de nya brott hon eller han dömts för. Tiden i anstalt
            bör dock följas av en tidsperiod då den intagne ges möjlighet
            att återanpassa sig till ett liv i frihet. Vi anser att den som
            återfaller i brott och döms till ett nytt fängelse­straff ska
            avtjäna tre fjärdedelar av det nya straffet.
          </p>
          <p xml:id="i-3XWxnnFFPaXqFH3jyPFJrf">
            Villkorlig frigivning bör även föregås av en farlighetsbedömning.
            Den så kallade Hagamannen som dömdes för en rad överfallsvåldtäkter
            samt mordförsök bedömdes fortfarande vara farlig när han släpptes
            på villkorlig frigivning. Det är bra att reglerna nu ses över.
          </p>
          <p xml:id="i-GgxdvEbkaXDviksgjMK4uK">
            Sedan riksdagsåret 2014/15 finns det ett tillkännagivande för
            regeringen om att skärpa reglerna för villkorlig frigivning för
            de som återfallit i likartad brottslighet. Kristdemokraterna uppmanar
            regeringen att snarast verkställa detta.
          </p>
        </div>
        <div type="motSignatures">
          <list>
            <item xml:id="i-TPk6XGJCTCqu6EzLTYR4kv" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-XshSwsX9CmF8xmUexGmysW" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-TqqXqZPmbaQjyLtLNHLFE6" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-4bCkC6RouCEKYA4KSkfLW9" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-JqP12Q7CMcuosyz8EGMnsn" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-YYmGTVCmrXTRfqAeByghq8" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
