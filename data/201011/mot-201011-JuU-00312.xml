<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00312">
  <teiHeader>
    <fileDesc>
      <titleStmt>
        <title>Kriminalisering av tvångsäktenskap</title>
        <author corresp="i-Spsbo7A5zikEeUY3JEYcNV">av Mikael Damberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalisering av tvångsäktenskap</title>
          <idno type="rdwebb">GY02Ju312</idno>
          <rs type="number">Ju312</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju312/text</ref>
          <ref type="dokument_url_html">http://data.riksdagen.se/dokument/GY02Ju312</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju312</ref>
          <ref type="doc">http://data.riksdagen.se/fil/7C113BAC-678C-421B-B95B-F14BEF787F23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UkAJoCsoxS7gwdriYszDRb" type="signed"/>
        <correspContext corresp="i-UkAJoCsoxS7gwdriYszDRb">
          <note type="signatory" corresp="i-Spsbo7A5zikEeUY3JEYcNV"/>
        </correspContext>
        <correspAction type="numbering" xml:id="i-Xf3SuRWRKsbZMJbJV4D73V">
          <date when="2010-10-28"/>
        </correspAction>
        <correspAction type="submission" xml:id="i-BGDTbLs8LYCWVji8wRXWuz">
          <date when="2010-10-26"/>
        </correspAction>
        <correspAction type="transfer" xml:id="i-QXoHNfY1zjowkxCvgzv5Hb">
          <date when="2010-10-26"/>
        </correspAction>
        <correspAction type="assigned" xml:id="i-APxNs1b3mHuHAydPnXFRyV"/>
        <correspContext corresp="i-APxNs1b3mHuHAydPnXFRyV">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BfMtx7BX6Ko1Fd7fiif9rY">
            Förslag till riksdagsbeslut
          </head>
          <p xml:id="i-D5eWzTAVsmDfLfhmchdmEs">
            Riksdagen tillkännager för regeringen som sin mening vad som
            anförs i motionen om behovet av en lagändring som innebär att
            en särskild brottsrubricering gör det straffbart för föräldrar
            att arrangera äktenskap för minderåriga barn.
          </p>
        </div>
        <div type="motContent">
          <head type="h1" xml:id="i-N5eUuqd39X85rztaqWMoSt">
            Motivering
          </head>
          <p xml:id="i-BkDLotRaW4zbi9MdHEv74E">
            Regeringen har presenterat en handlingsplan för att förhindra
            att unga blir gifta mot sin vilja (skr. 2009/10:229). Detta är
            både lovvärt och nödvändigt. Ett arrangerat äktenskap kan ingås
            frivilligt medan ett tvångsäktenskap utmärks av att en av parterna,
            eller båda, tvingas att ingå äktenskapet. Det finns en gråzon
            mellan arrangerade äktenskap mot den egna viljan och tvångsäktenskap
            (Gift mot sin vilja, Ungdomsstyrelsen, 2009:5). Jag anser att
            den lagändring som gjordes 2004 är ett steg i rätt riktning för
            att motverka barn- och tvångsäktenskap. Men problemet med unga
            flickor som gifts bort kvarstår trots att lagen ändrats. Att lagstiftningen
            inte tillåter barnäktenskap är visserligen en ytterst viktig signal
            men det behövs ytterligare åtgärder för att skydda flickor mot
            att bli bortgifta. Jag efterlyser därför en bestämmelse som gör
            det straffbart för föräldrar att gifta bort sina barn. Regeringen
            har i sin handlingsplan gett en utredare i uppdrag att göra en
            översyn av relevant lagstiftning samt lägga fram förslag till
            författningsändringar som behövs för att ytterligare stärka skyddet
            mot tvångs- och barnäktenskap. Uppdraget ska redovisas senast
            21 maj 2012.
          </p>
          <p xml:id="i-LZPrDWiXhQNhZmv8hALXhd">
            Ungdomsstyrelsen har särskilt sett över frågan om tvångsäktenskap
            och konstaterar i sin rapport att samhället i dag inte tar något
            övergripande ansvar för denna omfattande och komplexa fråga (Gift
            mot sin vilja, Ungdomsstyrelsen, 2009:5). 6,6 procent av flickorna
            och 3,8 procent av pojkarna mellan 16 och 25 år i Sverige upplever
            att de inte har möjlighet att fritt välja vem de ska gifta sig
            med. Detta motsvarar cirka 70 000 ungdomar.
          </p>
          <p xml:id="i-Sh1rm6GYKwaEQ72UwMmZ4W">
            Flickor med utländsk bakgrund uppger i störst utsträckning att
            de har begränsningar eller villkor. Ungdomsstyrelsens kartläggning
            visar att arrangerade äktenskap/tvångsäktenskap är kopplade till
            normer om kvinnors oskuld och att de används för att styra flickors
            och kvinnors sexualitet på ett sätt som i många fall kränker deras
            rättigheter. Ungdomar som bor i socialt utsatta områden som Hjällbo,
            Araby, Rosengård och Husby uppger i högre grad än andra unga i
            riket att de har begränsningar eller villkor i förhållande till
            äktenskap eller val av partner.
          </p>
          <p xml:id="i-H2KJyJUWv6rCQCedjkQZrj">
            Andelen unga med utländsk bakgrund som uppgav att de skulle bestraffas
            hårt och att föräldrarna skulle ta avstånd från dem om de var
            homo- eller bisexuella är hög framförallt bland dem som även hade
            begränsningar eller uppställda villkor i förhållande till val
            av partner och äktenskap. Myndigheten föreslår bl.a. att man kriminaliserar
            tvångsäktenskap och barnäktenskap. Dessutom föreslås en nationell
            handlingsplan mot tvångsäktenskap.
          </p>
          <p xml:id="i-FMcFicdyzCZy2t8GY5Vmf1">
            Utredningen om människohandel (SOU 2008:41) innehåller förutom
            förslag som syftar till att skärpa lagstiftningen mot människohandel
            förslag om barnäktenskap. Utredningen konstaterar dock att det
            tvång som kan föregå ett tvångsäktenskap redan är kriminaliserat
            i strafflagstiftningen och att det inte finns behov av någon särskild
            brottsrubricering för tvångsäktenskap som inte är barnäktenskap.
          </p>
          <p xml:id="i-AcFCn7JYopbcVo68PmWxPG">
            Dock föreslås en kriminalisering av att en vårdnadshavare tillåter
            ett barn som är under 16 år att ingå äktenskap utomlands. Bestämmelsen
            tar sikte på de barnäktenskap som inte är att anse som tvångsäktenskap
            och straffet föreslås bli fängelse i högst två år. Jag menar att
            förslaget inte räcker för att komma åt problemen med tvångsäktenskap.
            Även unga kvinnor som är över 16 år men under 18 år är i behov
            av skydd mot att bli bortgifta.
          </p>
        </div>
        <div type="motSignatures">
          <list>
            <item xml:id="i-3Bvh6vRdxpuLKcVfRumrp2">
              Mikael Damberg (S)
            </item>
          </list>
        </div>
      </div>
    </body>
  </text>
</TEI>
