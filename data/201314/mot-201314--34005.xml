<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--34005">
  <teiHeader>
    <fileDesc>
      <titleStmt>
        <title>med anledning av skr. 2013/14:57 Ett värdigt liv - äldrepolitisk översikt 2006-2014</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:57 Ett värdigt liv - äldrepolitisk översikt 2006-2014</title>
          <idno type="rdwebb">H102XS34005</idno>
          <rs type="number">S34005</rs>
          <ref type="dokument_url_text">http://data.riksdagen.se/dokument/H102XS34005/text</ref>
          <ref type="dokument_url_html">http://data.riksdagen.se/dokument/H102XS34005</ref>
          <ref type="dokumentstatus_url_xml">http://data.riksdagen.se/dokumentstatus/H102XS34005</ref>
          <ref type="doc">http://data.riksdagen.se/fil/B3D4A956-93CB-41E8-B40C-00C0C8FBB7FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-cY2PCYYRVgcxAgJM7w6Pg" type="basedOn"/>
        <correspContext corresp="i-cY2PCYYRVgcxAgJM7w6Pg">
          <ref>Regeringsskrivelse 2013/14:57</ref>
        </correspContext>
        <correspAction xml:id="i-8wrLf49sNjBUb3Umt7Abkq" type="signed"/>
        <correspContext corresp="i-8wrLf49sNjBUb3Umt7Abkq">
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-TvPyEtuwNMQMGBtdEqsZRN"/>
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-2Bind9dyirGQ1UMwS9XjsT"/>
        </correspContext>
        <correspAction xml:id="i-SXSqtxqirfe6fqsQ8JG5LS" type="submission">
          <date when="2014-01-16"/>
        </correspAction>
        <correspAction xml:id="i-DWyWf5Btv9Xy1UySUu6XyP" type="transfer">
          <date when="2014-01-15"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XZtag62cn8Qpo8LfuiMUnp" type="motHeader"/>
      <div xml:id="i-NURLxUj8NWFoEaY6pakSjA" type="motBody">
        <div xml:id="i-UKAYUUzKCtq8EYAfUM3RE9" type="motProposal" subtype="förslag">
          <head xml:id="i-Wvd4dYZBT8C2ci7ke3c53C">
            Förslag till riksdagsbeslut
          </head>
          <p xml:id="i-UMP1Uh5x3xxj8mCX6NAwt8">
            Riksdagen tillkännager för regeringen som sin mening vad som
            anförs i motionen om äldrepolitiken.
          </p>
        </div>
        <div xml:id="i-XmYcbu8Uy6bXMLn3sBZyoc" type="motContent">
          <head xml:id="i-553Zg3eJrSTZk7QdqdigaE" type="h1">
            Motivering
          </head>
          <head xml:id="i-99TzLrp2QZLSVbbRfYtGx8" type="h1">
            1. Regeringens skrivelse
          </head>
          <p xml:id="i-U9YbKCapFYu4JA35bv3hoP">
            Regeringen redogör i skrivelse till riksdagen för huvuddragen
            i den förda äldrepolitiken 2006-2014. Med äldrepolitik avses här
            äldreomsorg eftersom inga andra aspekter på äldrepolitik tas upp.
            Skrivelsen innehåller inga förslag till åtgärder. Huvuddelen av
            skrivelsen är en uppräkning av olika projekt och beslut.
          </p>
          <p xml:id="i-85u8Wxti7tGKKNbRQJTNaA">
            Givetvis finns det insatser som gjorts som varit bra och beslut
            som regering och opposition varit ense om.
          </p>
          <p xml:id="i-BC3tqpCnB73wsDdtZwsKCd">
            Som helhet är dock inte resultatet av regeringens åtgärder imponerande.
            När regeringen i sammanfattningen ska redogöra för de viktigaste
            resultaten 2006-2014 är det ett förbluffande magert resultat och
            ibland små och perifera perifera åtgärder som redovisas. Som första
            punkt anges att man lagt fast en nationell värdegrund genom en
            ny bestämmelse i socialtjänstlagen, som om detta i sig förbättrar
            kvaliteten ute i äldreomsorgens vardag. De pengar staten sköt
            till för arbete med värdegrund i kommunerna motsvarade endast
            kostnaden för en undersköterska per kommun. Att man infört RUT-tjänster
            för städning pekas också ut som en viktig åtgärd när regeringen
            ska sammanfatta äldrepolitiken. Många har inte råd med RUT-tjänster.
            Inte heller nämns det faktum att många kommuner höjt avgifterna
            i hemtjänsten för att styra över så många som möjligt till RUT-tjänster.
            Vidare lyfter man fram att ett investeringsstöd till äldrebostäder
            införts och beviljats för 11 000 bostäder. Att platserna i särskilt
            boende totalt sett minskat varje år står det ingenting om. Övriga
            punkter handlar om lagändringar av mindre betydelse, kvalitetsregister
            och omorganisation av tillsynsverksamheten.
          </p>
          <p xml:id="i-QAsfe4qTrssHX9iiYxCmvu">
            Totalt sett är regeringens insatser helt otillräckliga. Den bild
            som ges av äldreomsorgen är förenklad. Det saknas en ordentlig
            problembeskrivning och realistisk verklighetsbild.
          </p>
          <p xml:id="i-R5GYvAqEhU286TVGan9HWq">
            Någon grundläggande analys av äldreomsorgens problem och utmaningar
            görs inte. Därför kan inte skrivelsen vara någon del i en framåtsyftande
            diskussion om hur vi utvecklar äldreomsorgen. Ingenting nämns
            om äldreomsorgens möjligheter att klara framtidens personalförsörjning.
            Ingenting nämns om kvalitetsbrister i äldreomsorgen och den viktiga
            diskussion kring kvalitet, resurser och bemanning som varit aktuell
            de senaste åren. Riksdagens beslut att kräva bemanningsriktlinjer
            i demensvården och i övriga boendeformer nämns knappt trots att
            det är den kanske viktigaste frågan de senaste två mandatperioderna.
            När det gäller personalens villkor har fortfarande många ofrivillig
            deltid, en stor problematik som regeringen undviker. Många anhöriga
            känner också ökad press att ställa upp när äldreomsorgens insatser
            inte räcker till vilket leder till minskade möjligheter att delta
            i arbetslivet.
          </p>
          <p xml:id="i-Rsrs1Bgov7cBL4DTrh5Wws">
            Ytterligare en problematik är att det finns exempel på att ersättningsnivåerna
            till utförare och enheter i en del kommuner som använder LOV i
            äldreomsorgen pressas till en så låg nivå att flera seriösa aktörer
            (som Röda Korset) inte längre vill delta. Det är en allvarlig
            signal. Kvalitetsfrågorna måste ha en central plats i en analys
            av äldrefrågorna.
          </p>
          <p xml:id="i-GrDsYks2TB6iPaWarGpfii">
            En del beskrivningar i regeringens skrivelse är helt vilseledande
            och felaktiga. Regeringen skriver till exempel att Äldre har numera
            rätt att själva kunna välja när och hur de vill ha omsorg när
            verkligheten är att hemtjänst och plats i särskilt boende kräver
            ett myndighetsbeslut. Äldre kan i vissa fall välja utförare i
            hemtjänsten men inte vad som ska göras. När det gäller boende
            finns små/inga möjligheter att välja mellan olika alternativ.
          </p>
          <p xml:id="i-EHuq6swGp6rNUJ69TQcJgU">
            Frågor om öppenhet och offentlighet hos privata utförare är olöst
            efter åtta år. Regeringen hänvisar till den etiska plattformen
            mellan parterna som tagits fram. Den etiska plattformen kan dock
            aldrig ersätta lagstiftning.
          </p>
          <p xml:id="i-8grsoCWqAenVAa6iS31CaU">
            Regeringen har satsat allt på att privatiseringar och valfrihetssystem
            ska förbättra kvaliteten i äldreomsorgen samtidigt som dålig verksamhet
            slås ut. När det inte visat sig fungera står de utan en fungerande
            politik på området. Regeringspartierna strider nu helt öppet om
            vilka regler som ska ställas på aktörer i välfärdens olika verksamheter
            med äldreomsorgen som ett stort exempel.
          </p>
          <p xml:id="i-GucPjf2kc9GzTFAFjwiVcp">
            Hela inriktningen på regeringens skrivelse präglas av föresatsen
            att undvika allt som är besvärligt och känsligt och därför flyr
            man till detaljer och utvikningar i ganska små frågor. Om framtiden
            sägs inte mycket. Endast 1,5 sidor ägnas åt framtiden genom några
            mycket allmänna punkter om framtidens utmaningar. Det understryker
            bilden av att detta är regeringens testamente när det gäller äldrepolitiken.
          </p>
          <head xml:id="i-FxXvLzj3kE888TYAnQZKUj" type="h1">
            2. Vår syn på äldreomsorgen
          </head>
          <p xml:id="i-Y7QtBn8pFku6MugVBoWafk">
            Det är uppenbart att regeringen prioriterat skattesänkningar
            och andra frågor än äldreomsorgen. Mot bakgrund av fler äldre
            och ökade vårdbehov samtidigt som vi står inför en generationsväxling
            på personalsidan krävs en grundläggande analys som tar upp dagens
            brister, problem och utvecklingsområden. För att sedan åtgärda
            bristerna krävs en långsiktig och uthållig planering som kan utvärderas
            etappvis och steg för steg kan utveckla kvaliteten och förutsättningarna
            för att bedriva en god äldreomsorg.
          </p>
          <p xml:id="i-WGQq8JTCRjydve9yycraUK">
            Följande 10 områden ser vi som särskilt viktiga i arbetet för
            en bättre äldreomsorg:
          </p>
          <p xml:id="i-CcJiLjzE1ovhDhc8iSyv5V">
            2.1 Gemensam finansiering
          </p>
          <p xml:id="i-KKsirJsKQFmBDFNQd6JueF">
            Idag kan allt fler se fram emot många friska år efter man gått
            i pension. På 100 år har medellivslängden i Sverige ökat med över
            25 år. Om fem år kommer en femtedel av alla som bor i Sverige
            att vara över 65 år. Att vi får leva allt längre och att vi får
            behålla våra nära och kära allt längre i livet kan aldrig i sig
            vara ett problem för samhället utan är istället en enorm tillgång.
            Det är en stor framgång för vårt välfärdssamhälle.
          </p>
          <p xml:id="i-KCEKmZPYbyvUdU8UNtexPV">
            Den stora generation som nu går i pension mitt i livet tar med
            sig en aktiv livsstil in i pensioneringen och har många innehållsrika
            år framför sig. Allt fler kan och vill arbeta efter 65-årsdagen.
            Hur de nya äldre kan välja att ordna sina liv har stor betydelse
            för den svenska välfärden. Allt fler som pensioneras kommer att
            få en hygglig ekonomisk standard som pensionärer. Men samtidigt
            blir de klasskillnader som finns i yrkeslivet inte mindre påtagliga
            vid pensioneringen. Arbetslöshet, dåliga arbetsvillkor, otillräcklig
            utbildning, svag ekonomi och otrygghet tidigare i livet präglar
            också livsvillkoren som pensionär. Många äldre kommer fortfarande
            att leva under knappa förhållanden.
          </p>
          <p xml:id="i-T7HTBeW551xvftHqbb1mRj">
            Utmaningen är att garantera och klara en vård och omsorg av hög
            kvalitet för alla äldre på lika villkor oavsett bakgrund, även
            när de äldre successivt blir fler. Det finns de som målar upp
            en mörk bild av framtiden. De menar att när antalet äldre ökar
            kommer vi inte att ha råd med en gemensamt finansierad välfärd.
            De säger att var och en kommer att bli tvungen att betala mer
            ur egen ficka. Men så behöver det inte vara. Frågan om hur vi
            ska finansiera välfärden i framtiden är en genuint politisk fråga.
            Det går att utveckla en gemensamt finansierad vård och omsorg
            med hög kvalitet för alla äldre det handlar om politiska prioriteringar.
            Det gör vi genom prioriteringar, ett aktivt folkhälsoarbete och
            genom att fler får möjlighet att arbeta. Unga måste komma in på
            arbetsmarknaden tidigare, studietiden kan kortas genom att införa
            treterminssystem på högskolan, frånvaro och förtidspensionering
            på grund av ohälsa måste förebyggas, nya svenskar måste få jobb
            snabbare och den som vill arbeta efter 65 år ska få göra det.
            Vi vill långsiktigt öka ambitionsnivån och de offentliga investeringarna
            i vården och omsorgen för att klara en bra välfärd också framöver.
            Alla äldre skall kunna känna trygghet att vården och omsorgen
            fungerar och håller hög kvalitet. Regeringen pekar ut RUT-tjänster
            som en viktig punkt i redovisningen av äldrepolitiken. Det är
            en farlig väg om detta ses som en lösning. Vården och omsorgen
            skall vara för alla och ges efter behov, oavsett inkomst. De som
            kräver försäkringslösningar säger indirekt att alla inte ska/kan
            ha den vårdstandard som de själva anser nödvändig för egen del.
          </p>
          <p xml:id="i-L9p4xvfo87wUkGXvHo6huW">
            Jämfört med många andra länder har Sverige ett gott utgångsläge.
            Vi har en hygglig grund att stå på genom ett robust pensionssystem,
            relativt höga födelsetal, positiv nettoinvandring och en jämförelsevis
            väl utbyggd vård och omsorg för äldre. Vi har tid att ställa om
            och förbereda samhället på att vi blir allt fler äldre. Men vi
            måste agera nu! Vi socialdemokrater vill investera i vår gemensamma
            välfärd och ta vara på människors kraft och erfarenhet istället
            för att öka klyftorna i samhället mellan och inom olika grupper
            i samhället.
          </p>
          <p xml:id="i-CGa4tT4BPeCnLKaeFF2ux7">
            2.2 Kvalitetsplan för äldreomsorgen
          </p>
          <p xml:id="i-SLg72i7dCfuKt257saft7z">
            För att klara att successivt ställa om det svenska samhället
            till ökade vårdbehov behövs det en långsiktig kvalitetsplan för
            den svenska äldreomsorgen. Kvalitetsplanen behöver sträcka sig
            fram till 2025 med etappvisa mål och delmål. Planen ska stimulera
            innovationer i äldreomsorgen, ett hälsofrämjande arbete på alla
            nivåer, en ökad tillgänglighet, åtgärda kvalitetsbrister och öka
            jämlikheten, inflytandet och valfriheten för de äldre samt innehålla
            ett program för generationsväxling för personalen. Personalen
            ska garanteras rätt till heltid, utvecklingsmöjligheter, kompetensutveckling,
            bra arbetsmiljö och bra arbetsvillkor. Dagens tillfälliga och
            kortsiktiga statliga satsningar och projekt löser inte huvudfrågan.
            Äldreomsorgen kommer att behöva mer personal, mer kompetens och
            mer investeringar. Det kräver långsiktig och uthållig planering
            över en 10-årsperiod för att ge resultat.
          </p>
          <p xml:id="i-tQAYzD2H4Qx4Wcpct2d2r">
            De som är äldre idag har jobbat och slitit för att det ska bli
            bättre för nästa generation. Nu är det deras tur. Man ska inte
            tvingas förlita sig på anhöriga för att få en god omsorg. När
            hälsan sviktar och man inte kan klara sig hemma på egen hand ska
            hemtjänsten, vården och omsorgen finnas där för alla. Vi ser det
            som ett kontrakt mellan generationer. Varje generation drar nytta
            av den välfärd som generationer före har lagt grunden till genom
            sitt arbete.
          </p>
          <p xml:id="i-SddmAur685KTYQarZ3dALf">
            2.3 Bättre vård för de mest sjuka äldre
          </p>
          <p xml:id="i-TTNazCK3WMJyX87BtJiQTc">
            När det gäller sjukvård och läkemedel, hemtjänst och hjälpmedel
            är det framförallt de äldre som är storkonsumenter. Det betyder
            inte att de flesta äldre skulle vara sjuka, men det betyder att
            vården och omsorgen måste anpassas utifrån de äldres behov på
            ett bättre sätt än idag.
          </p>
          <p xml:id="i-CuxhmnDD6Hqs4Vs8nebZ6j">
            Sjukvårdens organisation och läkemedlens användning för multisjuka
            äldre har stora brister. Ett mycket stort problem i sjukvården,
            där det på många håll krävs förbättringar, är hanteringen av svårt
            sjuka äldre patienter som ofta skickas fram och tillbaka mellan
            sin bostad, primärvården, akutmottagningen och sjukhusets vårdavdelningar.
            Det är inte en vård som på ett bra sätt är anpassad till äldre
            människors behov, och det är ingen kostnadseffektiv vård.
          </p>
          <p xml:id="i-CsUqxHEHiYqP9GNteQLwjD">
            Även socialstyrelsens granskning av hur äldre tas emot på akutmottagningarna
            innehåller skarp kritik. Det visade sig att kunskapen om hur hög
            ålder är en specifik riskfaktor oavsett diagnos är låg och att
            det fanns brister i ansvaret då patienten flyttas mellan olika
            kliniker eller vid väntetid vid röntgen.
          </p>
          <p xml:id="i-FBz2ScyRVz7QxPLgV8d1rr">
            En grundläggande förutsättning för att de allra svagaste och
            sköraste patientgrupperna i samhället ska få tillgång till vård
            är att vården ges på lika villkor, efter behov och finansiera
            gemensamt. Vi vill att det tas fram nya modeller för bättre vård
            för äldre. För många äldre är det en stor och bökig apparat att
            ta sig till sjukvården när man blivit sjuk och svag. Många klarar
            inte att själva ta sig till vården och hänvisas då till ambulans
            och akutmottagningar, inte för att sjukdomstillståndet så kräver
            utan enbart på grund av svårigheten att själv förflytta sig. Vi
            vill därför förbättra hemsjukvården, till exempel med hemläkarbilar
            så att vården enkelt kan komma hem till sjuka äldre. Vi vill även
            förbättra möjligheterna för direktinläggning så att så få som
            möjligt tvingas vänta på akuten. På vissa sjukhus har det etablerats
            så kallade närsjukvårdsavdelningar där patienter som vårdas av
            kommunen, efter bedömning av primärvårdsläkare läggs in direkt
            på sjukhus utan att först passera akuten. Det är ett bra exempel
            på hur samverkan ökar tryggheten för patienten, såväl som effektiviteten
            i verksamheten. Multisjuka äldre behöver en personlig vårdkontakt
            med helhetsansvar för behandlingar och läkemedel och som även
            gör regelbundna läkemedelsgenomgångar.
          </p>
          <p xml:id="i-86WgReiB56TeMNQp4jH1Pr">
            Kommuner och landsting bör gemensamt utveckla samarbete och organisation
            för vården av äldre för att primärvård, socialtjänst och slutenvård
            ska skapa gemensamma rutiner för att bättre ta hand om mycket
            gamla och multisjuka patienter som ofta behöver sjukhusvård. Kommuner
            och landsting kan också utveckla mellanvårdformer där man kan
            ta helhetsgrepp runt patienter som varken passar in på geriatrisk
            avdelning eller på särskilt boende.
          </p>
          <p xml:id="i-2ZCYcuwdtwtPvYBgYgcjD8">
            I vår riktade sjukvårdssatsning med 2 miljarder kronor i budget
            för 2014 för att höja kvaliteten och kompetensen inom vården anges
            att särskilt fokus ska ligga på en sjukvård som utformas efter
            de äldres behov. Det inbegriper en särskild satsning på att systematiskt
            samordna äldresjukvården.
          </p>
          <p xml:id="i-YCW3nCpaeqf3imBouJRmRr">
            2.4 Ökat självbestämmande
          </p>
          <p xml:id="i-B4HQ5W4BFJN74tmQBp3ev1">
            Bilden av äldre som en grupp där alla har behov av vård och omsorg
            är helt fel. De allra flesta äldre har ingen hjälp alls och efterfrågar
            det inte heller just nu. De är friska och klarar sig själva alldeles
            utmärkt under många år efter pension. Så småningom kommer dock
            för de allra flesta en tid då allt fler sjukdomar gör sig påminda,
            kraften tryter, det dagliga livet blir besvärligare och då behovet
            att vård och omsorg ökar. Äldre med vårdbehov är inte en enhetlig
            grupp. Äldreomsorgen måste därför skifta fokus från ett vårdperspektiv
            där samhället ganska ensidigt bestämmer förutsättningarna till
            ett inflytandeperspektiv där individens ökade krav på oberoende
            och självständighet är utgångspunkten för vården och omsorgen.
          </p>
          <p xml:id="i-Fq55pmcGRRWsDA8XPGRb6z">
            Vår politik tar sin utgångspunkt i att även äldre som behöver
            vård och omsorg ska få bestämma själva över sitt liv och sin vardag.
            Att reducera valfrihet och inflytande till en fråga om att välja
            hemtjänst från en kommunal eller privat utförare är fel. Diskussionen
            borde istället handla mycket mer om innehållet i den vård eller
            omsorg som ska ges. Äldre ska ha verklig valfrihet och i högre
            grad än idag kunna bestämma vad de vill ha utfört under sina hemtjänsttimmar.
            De ska kunna bestämma när de ska stiga upp, lägga sig, komma utomhus
            och andra viktiga delar i vardagen på äldreboendet, liksom välja
            mellan olika maträtter och om de till exempel vill ha vin till
            maten.
          </p>
          <p xml:id="i-FKKcrNEbKA47NoBgTTMoQK">
            För att värna den äldres oberoende och möjligheter att bo så
            länge de vill och orkar i sin hemmiljö bör inriktningen vara att
            det blir lättare att få hjälp även om behoven inte är så stora
            att man har rätt till biståndsbedömd insats. Det ökar tryggheten,
            livskvaliteten och oberoendet för de äldre och är lönsamt på sikt
            för samhället. Flera kommuner har redan infört så kallad förenklad
            biståndsbedömning som gör att alla äldre över en viss ålder får
            ett antal hemtjänsttimmar bara genom att anmäla sig. Det erbjuds
            bland annat i Örebro, Nordmaling och Linköping. Vi vill att fler
            äldre skall ha denna möjlighet.
          </p>
          <p xml:id="i-WJMCCZjkAUbHArU6MeyyXZ">
            Vi vill att äldre med rätt till hemtjänst eller boende på äldreboende
            ska få möjlighet till ett rikare liv. Många kommer att leva en
            lång tid av sitt liv med hemtjänst eller på äldreboende. På sikt
            måste hemtjänsten och insatserna på äldreboendet utvecklas att
            inte bara handla om det allra nödvändigaste utan också kunna rymma
            det som gör livet värt att leva. Hur möjligheten till egen tid
            ska utformas och vilka insatser som ska inrymmas är upp till varje
            kommun att bestämma, men odag är det alltför stora skillnader
            mellan kommunerna.
          </p>
          <p xml:id="i-2yxpGwhxHtuQGx6TQn1Mvt">
            En viktig del i självbestämmandet som äldre är att inte bli beroende
            av sina barn för den dagliga livsföringen. Flera undersökningar
            visar att kraven på yrkesarbetande att hjälpa sina gamla föräldrar
            har ökat, mycket på grund av brister i äldreomsorgen. Forskningen
            visar att de äldre föredrar offentligt finansierad hjälp före
            hjälp från sina barn. De äldre vill ha stor kontakt med sina barn
            men inte vara beroende av dem. Risken är stor att utvecklingen
            mot en allt mer pressad äldreomsorg driver fram beroenden som
            inte någon av parterna vill ha. Utifrån en analys av SCB:s arbetskraftsundersökning
            uppskattade forskarna Marta Szebehely och Petra Ulmanen att mellan
            80 000 till 120 000 personer har gått ned i arbetstid eller helt
            slutat arbeta på grund av vård av anhörig. Detta ger lägre inkomster,
            lägre pension samtidigt som samhället förlorar 2,3 miljarder i
            skatteintäkter om 100 000 personer går ner 25 procent i arbetstid.
            Arbetskraftsutbudet påverkas alltså kraftigt av denna trend. Enligt
            SCB:s mätning 2010 står kvinnor för den största hjälpinsatsen
            bland de anhöriga. Kvinnors ökande ansvar för gamla föräldrar
            är jämställdhetens blinda fläck och kan bara mötas med en äldreomsorg
            för alla av god kvalitet.
          </p>
          <p xml:id="i-YY7xwvSJBacHy9YTghAFqN">
            2.5 Äldreomsorgens bemanning
          </p>
          <p xml:id="i-NgY7nBf4VY4ot57TURW2HR">
            Socialdemokraterna och de övriga oppositionspartierna i riksdagen
            röstade våren 2011 igenom att Socialstyrelsen fick i uppdrag att
            komplettera de nationella riktlinjerna för vård av demenssjuka
            med riktlinjer för bemanning i demensvården. Moderaterna, Folkpartiet,
            Centern och Kristdemokraterna reserverade sig. Bakgrunden var
            att Socialstyrelsens Nationella riktlinjer för vård och omsorg
            vid demenssjukdom 2010 saknade regler för bemanning. En rapport
            från Stiftelsen Stockholms läns Äldrecentrum visade dock att det
            är fullt möjligt att fastställa riktlinjer för lämplig bemanning
            för vård av och omsorg om demenssjuka och hur det kan kan anpassas
            till lokala förhållanden. Bemanningen inom demensvården har ofta
            visat sig vara otillräcklig vilket bland annat Socialstyrelsen
            pekat på i sin tillsyn. Larm, larmmattor och låsta dörrar kan
            vara nödvändigt men kan och ska inte ersätta människors närvaro
            och omsorg. Det är också otillfredsställande, inte minst för kommunerna,
            att Socialstyrelsens i sin granskning kan komma fram till att
            en kommun har för lite personal samtidigt som det saknas riktlinjer
            för vilken bemanning som är rimlig. Riksdagens partier har därefter
            i enighet beslutat att det ska tas fram motsvarande regler för
            övriga äldreboenden. Socialstyrelsen har valt att inte arbeta
            vidare med riktlinjer för bemanning utan istället utfärda föreskrifter
            för bemanning, dessa ska träda i kraft 1 januari 2015 för både
            demsboenden och övriga boenden.
          </p>
          <p xml:id="i-JStYYSEsL719RSQxe4Svij">
            2.6 Bättre arbetsvillkor och kompetensutveckling för personalen
          </p>
          <p xml:id="i-JRazgTNJzbaFSfQn5SJ3ux">
            En förutsättning för omsorg av hög kvalitet är kontinuitet, tillräckliga
            resurser och goda villkor för personalen i äldreomsorgen. Medan
            ett heltidsarbete är en självklarhet för de flesta män tvingas
            fortfarande kvinnor ofta acceptera ett deltidsarbete och en lön
            som det inte går att försörja sig på. Det gäller bland annat inom
            vård- och omsorgssektorn där många under lång tid har haft ofrivillig
            deltid. Som deltidsanställd har man förutom lägre inkomst ofta
            ett lägre deltagande i planeringen av arbetet och ett mindre inflytande
            över arbetet och arbetets förläggning. Forskningen visar också
            att risken för sämre hälsa är högre bland deltidsarbetande. Ett
            modernt arbetsliv kräver en anpassning till människors livssituation
            och förutsättningar. Det är viktigt att skapa incitament och verktyg
            för att många fler ska få heltidstjänster. Här spelar arbetsmarknadens
            parter en viktig roll. Heltidsarbete bör vara en norm på arbetsmarknaden;
            heltid ska vara en rättighet och deltid en möjlighet. Varje arbetad
            timme behövs. Den som vill gå upp i arbetstid ska ges möjlighet
            till det. Att äldreomsorgens arbetsgivare kan erbjuda heltid som
            norm ger ökad kontinuitet för vårdtagarna och ökad trygghet för
            personalen och kan därför bidra till ökad kvalitet.
          </p>
          <p xml:id="i-JmrX5C7kssUvDpMp91oeLh">
            Personalens kompetensnivå är en av de viktigaste nycklarna för
            att höja kvaliteten. Inom äldreomsorgen vill vi införa en lägsta
            kompetensnivå för att alls få arbeta med sköra äldre, det är ett
            ansvarsfullt och viktigt jobb som inte vem som helst kan anförtros.
          </p>
          <p xml:id="i-4C4hj3sdxNwVgc5jdEZiwN">
            Vi vill även göra det möjligt för undersköterskor att gå vidare
            och specialisera sig till exempelvis rehabiliteringsundersköterska
            eller demensundersköterska. Dessa specialiseringar bör vara nationella.
            Det behövs också fler specialistutbildade sjuksköterskor för att
            arbeta med äldre och sköra patienter och det behövs fler geriatriker.
            Det kräver att det utbildas fler geriatriker för att tillgången
            blir lika god för äldre oavsett var i landet de bor. Geriatrik,
            gerontologi och demenskunskap bör ingå på samtliga grundutbildningar
            inom vård och omsorg.
          </p>
          <p xml:id="i-BJrragNpADvQggm8HBJsMg">
            Socialstyrelsen har i granskningar av äldreomsorgen påpekat att
            den fortsatt låga andelen omvårdnadspersonal med vårdutbildning
            inverkar negativt på kvalitetsutvecklingen och att staten bör
            vidta åtgärder för att öka utbudet av yrkeskompetent omvårdnadspersonal
            och förbättra förutsättningarna för lärande knutet till arbetsplatserna.
            Vi delar den uppfattningen. Den socialdemokratiska regeringen
            satsade under tre år en dryg miljard på Kompetensstegen för anställda
            inom äldreomsorgen. Satsningen har varit mycket lyckad. Tyvärr
            var den borgerliga regeringen i flera år passiv när det gäller
            kompetensutveckling i äldreomsorgen. Först efter flera år ersattes
            Kompetensstegen av en liknande satsning. Ytterligare åtgärder
            behövs dock både för att kompetensutveckla befintlig personal
            och rekrytera ny personal. Vi står inför mycket stora pensionsavgångar
            vilket ökar trycket på att rekrytera ny personal. Intresset för
            att söka gymnasial vårdutbildning har sjunkit dramatiskt och intresset
            måste öka betydligt om personalbehovet i äldreomsorgen ska kunna
            täckas på sikt. Vi har i vårt budgetförslag för 2014 fler platser
            i komvux och yrkesvux som möjliggör rätt utbildad personal. Om
            vi ska klara personalförsörjningen inom välfärden behöver breda
            insatser genomföras. Viktigast är att ge anställda möjlighet till
            heltid och fast anställning, men insatser behöver även göras för
            att locka unga att välja en framtid inom välfärdsjobben. Det behöver
            också öppnas fler möjligheter för den som senare i livet vill
            byta yrkesbana till arbete inom äldreomsorgen.
          </p>
          <p xml:id="i-Y2q7tC4s5JAuWmMJCtxaiC">
            2.7 Äldrebostäder
          </p>
          <p xml:id="i-3DhA57jcnfY4k3EyEfP4Fp">
            Det är brist på platser i särskilda boendeformer för äldre i
            många kommuner. År 2012 uppgav 40 procent av kommunerna för Boverket
            att det fanns en bristsituation. Av de medel som staten avsätter
            i stimulansbidrag till äldreomsorgen går 300 miljoner kr till
            stimulansbidrag för byggande av fler platser i särskilda boenden.
            Det var en satsning som inleddes av den socialdemokratiska regeringen
            och som vi fullt ut stödjer. Kvarboendeprincipen har på många
            håll drivits för långt. Om det inte finns tillräckligt med platser
            innebär det köer och minskad trygghet för äldre som känner att
            de inte vill och orkar bo kvar hemma. Vi ser positivt på att investeringsbidraget
            till särskilt boende även kan användas för byggandet av trygghetsboenden.
            Det är en boendeform som behöver utvecklas. Men en av orsakerna
            till att investeringsstödet vidgades till att gälla även trygghetsboenden
            var att det blev pengar över när det inte byggdes tillräckligt
            många nya platser i särskilda boenden. Utvecklingen av antalet
            platser i särskilt boende måste därför följas noga. Antalet platser
            totalt fortsätter att minska och är nu nere i 90 500 platser,
            vilket är en minskning sedan 2006 med 8100 platser. Det behövs
            ytterligare initiativ från regeringen på detta område mot bakgrund
            av kommande demografiförändringar med fler äldre samtidigt som
            det redan nu är kö till plats i särskilt boende i många kommuner.
          </p>
          <p xml:id="i-UFEVbJmekXViNVQWoVTBXU">
            2.8 God mat i äldreomsorgen
          </p>
          <p xml:id="i-WEWUfTmwb9ieikGCP7Qhdt">
            Idag får cirka 200 000 personer sin mat genom hemtjänst eller
            äldreboende. Dess värre kan vi konstatera brister i matkvalitet
            inom äldreomsorgen och hemtjänsten. Undernäring är ett stort,
            men tyst problem, bland många äldre. Det spelar heller ingen roll
            hur näringsrik maten är om den inte är god och serveras på ett
            aptitligt sätt. Många mediciner ger dessutom dålig aptit. Näringsinnehållet
            i maten är en av de viktigaste källorna för att bevara hälsan
            och kunna återfå den efter sjukdom. Att servera mat till våra
            äldre som är god, näringsriktig och lagad på råvaror av hög kvalitet
            borde vara en självklarhet. God mat är vällagad med dofter och
            smaker som berikar både kropp och själ. Äldre ska inte behöva
            serveras mat som inte smakar gott, inte ser god ut och inte luktar
            gott. För många gamla är maten ofta den viktigaste stunden på
            dagen. Hälsa och mat hänger ihop. Bra mat bidrar till livskvalitet
            och ett friskare liv. För att kunna förebygga och åtgärda näringsproblem
            behövs personal med nutritionskompetens i kommunerna. Idag har
            endast ett mindre antal kommuner en dietist anställd. Måltidspersonal
            och kommunens ansvariga ska få kunskaper och verktyg för en godare
            och bättre mat. Med denna vetskap behöver maten i äldreomsorgen
            bli en fråga högt upp på den äldrepolitiska dagordningen.
          </p>
          <p xml:id="i-6b4gpBedh2J2EKF2L3QLFa">
            2.9 Demens
          </p>
          <p xml:id="i-2xbbiTe9ghv9wUYi14eA74">
            Demens är en folksjukdom och den som är sjuk blir så småningom
            beroende av omgivningens insatser för vård och omsorg. I dag lever
            cirka 150 000 personer i Sverige med demens. Den stadigt ökade
            medellivslängden i Sverige, som egentligen är en stor framgång
            för välfärden, innebär att också antalet personer med demens kommer
            att öka. Om 25 år beräknas antalet demenssjuka ha stigit till
            över 200 000 personer. Det gör demens till en av de stora folksjukdomarna.
            Demens kallas ofta för de anhörigas sjukdom. Tillsammans med den
            som är sjuk känner också många anhöriga den rädsla, sorg och ångest
            som sjukdomen alstrar. Och den som är sjuk blir alltmer beroende
            av sin närmaste omgivning. God demensvård handlar både om insatser
            som riktar sig till den som är sjuk och om att utveckla stödet
            till anhöriga. Forskningen har gjort att vi idag vet allt mer,
            men för att kunskapen verkligen ska användas krävs satsning på
            kompetensutveckling. Det finns också ett stort behov av demenskunskap
            på samtliga grundutbildningar inom vård och omsorg. Vi vill verka
            för att alla personer som misstänks ha en demenssjukdom erbjuds
            en demensutredning.
          </p>
          <p xml:id="i-91stMmBbqN57fJWCZAMe2D">
            2.10 Nationella kvalitetslagar för ordning och reda i äldreomsorgen
          </p>
          <p xml:id="i-8ZNmDqGru3RvMEtED1thSz">
            Välfärden ska vara av hög kvalitet och finansieras gemensamt.
            Den ska fördelas efter behov och inte efter köpkraft. Det handlar
            om bland annat de tre stora områdena skolan, sjukvården och äldreomsorgen.
            Det senaste decenniet har svensk välfärd genomgått stora förändringar.
            Andelen verksamheter inom välfärden som utförs av privata företag
            har ökat kraftigt. Det har medfört mycket positivt. Men allt är
            inte bra. När vinsterna i välfärdsföretagen kan vara dubbelt så
            höga som i övriga näringslivet (SCB, 2010) visar det att skattepengar
            inte används på bästa sätt. Samhället behöver öka sin kontroll
            av hur pengarna används i välfärdsverksamheterna och säkerställa
            att det finns öppenhet och långsiktighet.
          </p>
          <p xml:id="i-Ed1GdCBVou91w5jmuLQxJy">
            Vi föreslår därför att det utarbetas nationella kvalitetslagar
            för välfärdsverksamheterna enligt följande:
          </p>
          <p xml:id="i-FjMdJkWHYovW5emxKAR82K">
            Ingen vinst på bekostnad av kvaliteten
          </p>
          <p xml:id="i-9Bd1vN6bv44dzWyiyZCLz">
            Vi vill se en vinstbegränsning. Ingen vinst ska kunna tas ut
            på bekostnad av kvaliteten, utan kvaliteten ska vara hög och likvärdig
            i såväl privat som offentlig verksamhet. Idag ser vi att stora
            vinster uppkommer genom lägre personaltäthet i exempelvis friskolor
            och på privata äldreboenden. Personaltäthet, personalkostnader
            eller andra kvalitetsrelaterade kostnader ska regleras, så att
            de inte kan vara väsentligt lägre i privata verksamheter. Detta
            ska regleras i lagar och förordningar.
          </p>
          <p xml:id="i-M8b7dKWoiUW5mBLg578Q23">
            Hårdare krav på vilka som får driva välfärdsverksamhet
          </p>
          <p xml:id="i-YMhd8X4GAV6YZLEacgKATK">
            För att förhindra att plötsliga nedläggningar av välfärdsverksamheter
            och motverka kortsiktiga vinster på bekostnad av kvaliteten är
            det nödvändigt att ställa hårdare krav på vilka som får driva
            välfärdsverksamhet. Kompetens, seriositet och långsiktighet hos
            ägarna ska vara ett krav för att få tillstånd att starta nya välfärdsverksamheter.
            Vid varje ägarbyte ska tillståndet prövas på nytt.
          </p>
          <p xml:id="i-9aNB9yfNb6ixywmhckPin5">
            Förhindra onödig resursförbrukning
          </p>
          <p xml:id="i-iQDyKJyiBH2M2rTt6M5FG">
            Vi vill att det ska finnas tillräckligt med underlag i form av
            elever eller vårdtagare för att ny välfärdsverksamhet ska kunna
            starta så att inte resurser förbrukas i onödan. På skolans område
            vill vi ha ett obligatoriskt samråd sker med kommunen innan en
            fristående skola får tillstånd.
          </p>
          <p xml:id="i-6LWCWuWQv5yG5hRS6FhVhz">
            Det ska vara möjligt för kommuner att själva välja om de vill
            införa LOV eller inte. Detta innebär att vi säger nej till förslaget
            att göra LOV obligatoriskt. Vidare vill vi förändra LOV, så att
            fri etablering för företagen inte längre ska vara möjlig. Det
            är medborgarna som ska ha rätt att välja vårdgivare, inte vårdföretagen
            som ska få välja patienter.
          </p>
          <p xml:id="i-WAvXdUFxYxhnQer4LjYEZi">
            Resurser efter behov
          </p>
          <p xml:id="i-Cgq4XK799xZ1ZecYA1wKQA">
            Vi vill att ersättningssystemen inom välfärden ses över, så att
            de ersätter utförare för reella behov och de kostnader som finns.
            Precis som skolpengen ska styras av elevernas behov ska ersättningen
            inom vården styras av vårdtyngd. Kommunerna står med det yttersta
            ansvaret om de privata alternativen skulle lägga och ska kompenseras
            för detta.
          </p>
          <p xml:id="i-6vq7f1zjMVM8ZDBDSmYZHX">
            Välfärdsföretag ska betala skatt i Sverige
          </p>
          <p xml:id="i-XjX5sczrSB26Xm76z64HmA">
            Ett grundläggande krav ska vara att företag inte tillåts orimligt
            höga räntesatser på internlån mellan koncernbolag och dotterbolag.
            Det är orimligt att företag som finansieras av skattemedel inte
            betalar skatt i Sverige.
          </p>
          <p xml:id="i-EXrJJbwQMFgQrLNDbZRKwu">
            Lag om investeringsskydd
          </p>
          <p xml:id="i-D8xy7iSurM3n6uGoTH8fM5">
            Vi har sett upprörande exempel på hur offentliga verksamheter
            som byggts upp av skattemedel sålts för mycket låga belopp. En
            ny lag om investeringsskydd bör införas så att skattefinansierad
            verksamhet inte kan säljas ut till underpris.
          </p>
          <p xml:id="i-DRDrCNvjzHEY6pXmiepowU">
            Skärpt tillsyn
          </p>
          <p xml:id="i-2yJEdiVCHecNXjKRbwfa7b">
            För att garantera kvaliteten i välfärden krävs det en mer utbyggd
            tillsyn, med möjlighet till fler oannonserade inspektioner och
            med tydliga sanktioner vid brott mot reglerna. Enheter som inte
            följer gällande regelverk och har allvarliga kvalitetsbrister
            ska kunna återkrävas på offentliga medel, kunna tilldelas ekonomiska
            sanktioner och i sista hand kunna stängas.
          </p>
          <p xml:id="i-QMu1jbn1kmFdrnrayk3BKQ">
            Insatser för att nå verklig mångfald
          </p>
          <p xml:id="i-9LhdQz39xVEW57vWJvG5Gy">
            För att nå verklig mångfald vill vi uppmuntra non profit-alternativ.
            I varje kommun ska det finnas offentliga alternativ inom välfärden
            (egen regi). Det ska vara möjligt att rikta upphandlingar och
            valfrihetssystem inom välfärden till enbart privata, kooperativa
            och ideella aktörer. Vår bedömning är att EU-rätten medger det
            men LOU och LOV måste ses över. En nationell strategi för idéburen
            välfärd ska tas fram. Det handlar inte minst om att säkerställa
            kapitalförsörjningen för ideella och kooperativa utförare.
          </p>
          <p xml:id="i-2uUs7nrxQxb8UXbFNvZSdq">
            Etisk kod
          </p>
          <p xml:id="i-Eux1QBs8WoafGtqWzc9xih">
            För att långsiktigt utveckla kvaliteten i välfärden vill vi att
            finansiärer, utförare och relevanta fackförbund tillsammans arbetar
            fram en etisk kod för all verksamhet inom välfärden. Den etiska
            koden ska innehålla krav på kollektivavtal för alla anställda,
            utveckla mätmetoder och verkningsfulla uppföljningssystem samt
            titta på ansvarsfullt ägarskap och arbetsvillkor. Om den etiska
            kod som nyligen tagits fram av parterna räcker till har vi inte
            analyserat färdigt.
          </p>
          <p xml:id="i-Q9AXXpf7vhLQjvnhKLXjzV">
            Öppna böcker
          </p>
          <p xml:id="i-QWa2v66YV9w1NkMj1tvTQ8">
            Tack vare den svenska offentlighetsprincipen har missförhållanden
            inom den offentliga välfärden upptäckts och debatterats. Vi vill
            nu ställa motsvarande krav på de privata aktörer som verkar inom
            den skattefinansierade välfärden. Därtill ska varje enskild vårdcentral,
            vårdenhet och motsvarande tydligt redovisa sin ekonomi. Av redovisningen
            ska alla intäkter och utgifter kopplade till den enskilda enheten
            framgå. Det ska inte längre räcka att ekonomin redovisas på koncernnivå.
            Dessa förändringar ska regleras i lag.
          </p>
          <p xml:id="i-Ny3ETia6ZbEWsSxHRbcfA">
            Lika regler
          </p>
          <p xml:id="i-HC91UpoW1wHBWzLQqJE9L6">
            Reglerna ska vara desamma inom all välfärd, oavsett huvudman.
            Därför ska Sverige godkänna ILO:s konvention 94. Personal i privat
            välfärd ska också omfattas av meddelarskydd. Även Lex Sarah ska
            utvidgas så att missförhållanden hos privata utförare inom socialtjänstlagens
            och lagen om stöd och service till vissa funktionshindrades område
            ska anmälas till oberoende instans.
          </p>
        </div>
        <div xml:id="i-UZMueHv4G13Z6gphxcFX9v" type="motSignatures">
          <list xml:id="i-9HvDZUuXqw86hr325BHepT">
            <item xml:id="i-B6oLhCWEbHzuDkKbHUb4GG">
              Lena Hallengren (S)
            </item>
            <item xml:id="i-22w7QK8k5Qs4p92VnYg5Kw">
              Christer Engelhardt (S)
            </item>
            <item xml:id="i-D6bGvz1t8VeSy7GTjAWxtZ">
              Catharina Bråkenhielm (S)
            </item>
            <item xml:id="i-RCyLba4xUekS3GS6rq4n1o">
              Ann Arleklo (S)
            </item>
            <item xml:id="i-b2pYcrVYWFm3VVTc8FTHk">
              Lennart Axelsson (S)
            </item>
            <item xml:id="i-SkgTezbAYRfpitY66ckjBU">
              Meeri Wasberg (S)
            </item>
            <item xml:id="i-HVraH7SF8ipTdNB8y9Qhna">
              Gunnar Sandberg (S)
            </item>
          </list>
        </div>
      </div>
    </body>
  </text>
</TEI>
