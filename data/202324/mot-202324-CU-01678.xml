<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-01678">
  <teiHeader>
    <fileDesc>
      <titleStmt>
        <title>Kvinnor som lever gömda</title>
        <author corresp="i-A9phxhhSVEV1RMX498pFjb i-Hbf3v1uAsuSSwTgfzfDpJW">av Alexandra Völker och Azadeh Rojhan (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1678 av Alexandra Völker och Azadeh Rojhan (båda S)</title>
          <idno type="rdwebb">HB021678</idno>
          <rs type="number">1678</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB021678/text</ref>
          <ref type="dokument_url_html">https://data.riksdagen.se/dokument/HB021678</ref>
          <ref type="dokumentstatus_url_xml">https://data.riksdagen.se/dokumentstatus/HB021678</ref>
          <ref type="pdf">https://data.riksdagen.se/fil/0EFD9046-99CE-4ED4-A4A2-B2E75A0DC882</ref>
          <ref type="docx">https://data.riksdagen.se/fil/0E31F3F5-F5F0-473B-B8A6-3575932C233C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A9phxhhSVEV1RMX498pFjb</idno>
            <name>Alexandra Völker</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Hbf3v1uAsuSSwTgfzfDpJW</idno>
            <name>Azadeh Rojhan</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7FntqQFczPwfwYv5g8dKz8" type="signed"/>
        <correspContext corresp="i-7FntqQFczPwfwYv5g8dKz8">
          <note type="signatory" corresp="i-A9phxhhSVEV1RMX498pFjb"/>
          <note type="signatory" corresp="i-Hbf3v1uAsuSSwTgfzfDpJW"/>
        </correspContext>
        <correspAction xml:id="i-NWZ9pvgorXBCm7X3JzsCR2" type="submitted">
          <date when="2023-10-04"/>
          <time when="16:41:22"/>
        </correspAction>
        <correspAction xml:id="i-8g4TMvooWXebpJUq1qeRND" type="reviewed">
          <date when="2023-10-04"/>
          <time when="19:44:46"/>
        </correspAction>
        <correspAction xml:id="i-ATzXdZ9TKZFRf7MBtefkex" type="referred">
          <date when="2023-10-17"/>
        </correspAction>
        <correspAction xml:id="i-EqJBhYkBSFNnY11PsmK4fi" type="assigned">
          <date when="2024-04-24"/>
          <time when="16:24:33"/>
        </correspAction>
        <correspContext corresp="i-EqJBhYkBSFNnY11PsmK4fi">
          <ref type="assignedTo">Civilutskottet</ref>
        </correspContext>
        <correspAction xml:id="i-KEirQaaed2oizh39fCAPhN" type="behandlas_i"/>
        <correspContext corresp="i-KEirQaaed2oizh39fCAPhN">
          <ref type="uppgift">2023/24:CU13</ref>
          <ref type="ref_dok_id">HB01CU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU13</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HFT2v8zswKnuA8W1RjuKHJ" type="behandlas_i"/>
        <correspContext corresp="i-HFT2v8zswKnuA8W1RjuKHJ">
          <ref type="uppgift">2023/24:CU17</ref>
          <ref type="ref_dok_id">HB01CU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU17</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XRsgNVxPJUerCRKPSNKuor" type="behandlas_i"/>
        <correspContext corresp="i-XRsgNVxPJUerCRKPSNKuor">
          <ref type="uppgift">2023/24:CU9</ref>
          <ref type="ref_dok_id">HB01CU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU9</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wg7Qofozd5sLPY6wU28oLr" type="behandlas_i"/>
        <correspContext corresp="i-Wg7Qofozd5sLPY6wU28oLr">
          <ref type="uppgift">2023/24:JuU14</ref>
          <ref type="ref_dok_id">HB01JuU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU14</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8a6B3xaWWGhy9AkV9VB5C2" type="behandlas_i"/>
        <correspContext corresp="i-8a6B3xaWWGhy9AkV9VB5C2">
          <ref type="uppgift">2023/24:JuU21</ref>
          <ref type="ref_dok_id">HB01JuU21</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU21</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SMHCkQwFF6orSFSLWNNYBv" type="behandlas_i"/>
        <correspContext corresp="i-SMHCkQwFF6orSFSLWNNYBv">
          <ref type="uppgift">2023/24:SkU15</ref>
          <ref type="ref_dok_id">HB01SkU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU15</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NREpRG9vPUmdYSw5da84Zv" type="behandlas_i"/>
        <correspContext corresp="i-NREpRG9vPUmdYSw5da84Zv">
          <ref type="uppgift">2023/24:SoU19</ref>
          <ref type="ref_dok_id">HB01SoU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:1678 av Alexandra Völker och Azadeh
          Rojhan (båda S) Kvinnor som lever gömda
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JiJZU1tvJ8vwEpH499GoZZ">
            Förslag till riksdagsbeslut
          </head>
          <list>
            <item xml:id="i-Lw9YYy6MibTYoeN4yHvuFs" sortKey="Yrkande 1">
              Riksdagen ställer sig bakom det som anförs i motionen om att
              kartlägga kommunernas insatser för att hjälpa våldsutsatta personer
              med eller utan barn att ordna stadigvarande boende efter vistelse
              i skyddat boende eller annat tillfälligt boende och tillkännager
              detta för regeringen.
            </item>
          </list>
          <list>
            <item xml:id="i-FFYc3hUYn5uTVxZzKn1HD1" sortKey="Yrkande 2">
              Riksdagen ställer sig bakom det som anförs i motionen om att
              förtydliga kommuners skyldigheter och säkerställa möjligheten
              att ge förtur till bostad för våldsutsatta och deras barn och
              tillkännager detta för regeringen.
            </item>
          </list>
          <list>
            <item xml:id="i-7PpB6XZkKxktkrwwJm3p2y" sortKey="Yrkande 3">
              Riksdagen ställer sig bakom det som anförs i motionen om att
              säkerställa möjligheten att överlåta gemensamma lägenheter från
              förövare till våldsutsatta och tillkännager detta för regeringen.
            </item>
          </list>
          <list>
            <item xml:id="i-ACXxxEqad1yzMyV9L36SBA" sortKey="Yrkande 4">
              Riksdagen ställer sig bakom det som anförs i motionen om att
              se över hur bodelningsförrättare kan ges tydligare mandat och
              möjlighet att tvinga in handlingar för att omöjliggöra för en
              part att försvåra bodelning och undanhålla information och tillkännager
              detta för regeringen.
            </item>
          </list>
          <list>
            <item xml:id="i-3F5UVJUWAPDwNy8HWxJh16" sortKey="Yrkande 5">
              Riksdagen ställer sig bakom det som anförs i motionen om att
              se över möjligheten att säkerställa att vid skyddade uppgifter
              på grund av hot från en medförälder bör den medföräldern förlora
              rätten till umgänge och tillkännager detta för regeringen.
            </item>
          </list>
          <list>
            <item xml:id="i-69kxdeuMUhvJxUPrBDPuW5" sortKey="Yrkande 6">
              Riksdagen ställer sig bakom det som anförs i motionen om att
              se över regelverket för tillgång till målsägandebiträde i hovrätten
              för att säkerställa att brottsoffers rättigheter tillgodoses och
              tillkännager detta för regeringen.
            </item>
          </list>
          <list>
            <item xml:id="i-LTt7kbNFY26YxdxyxFeGB7" sortKey="Yrkande 7">
              Riksdagen ställer sig bakom det som anförs i motionen om behovet
              av att kartlägga hur ofta personer som lever med skyddade uppgifter
              får sina uppgifter röjda och hur det ska förhindras och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-CNgjp4msBmkwvF9ptWbDSp" type="h1">
            Motivering
          </head>
          <p xml:id="i-LTTLPqz7kP8XeLcBaT7xu1">
            Hundratals kvinnor i Sverige tvingas idag leva gömda på grund
            av en farlig man. Det är kvinnor som tvingas lämna sina gamla
            liv och människorna i dem för att på egen hand starta ett helt
            nytt liv. Inte sällan tillsammans med barn. Varje dag finns oron
            och hotet om att bli upptäckt och kampen för att ens uppgifter
            ska förbli hemliga.
          </p>
          <p xml:id="i-2MVvBZ9KxMb9Ss9oRF4FXn">
            Genom Skatteverket finns möjligheten att, om hotbilden bedöms
            tillräckligt stark, få skyddade personuppgifter genom antingen
            sekretessmarkering, skyddad folkbokföring eller fingerade personuppgifter.
            Sekretessmarkering, som är den lägre graden av skydd­ade uppgifter,
            innebär att det är svårare att ta del av dina uppgifter i folkbokförings­registret.
            Innan några uppgifter lämnas ut ska en särskild prövning göras.
            Skyddad folkbokföring innebär att du kan vara folkbokförd på annan
            plats än där du bor, exempelvis i din gamla kommun, och att dina
            nya adressuppgifter inte redovisas, inte heller till andra myndigheter.
            Istället får du en adress till Skatteverket dit posten skickas.
            Vid fingerade personuppgifter får personen ett helt nytt namn
            och nytt personnummer.
          </p>
          <p xml:id="i-4RUyfY9wRYThwWKSwdDhbV">
            Oavsett vilken form av skyddade uppgifter en person har är det
            personens eget ansvar att upprätthålla skyddet. Det är alltså
            kvinnan själv som ansvarar för att fortsätta hålla sig gömd och
            att etablera sig på ny plats. I alla kontakter med myndigheter,
            arbets­givare, vårdgivare etcetera så är det kvinnans ansvar att
            säkerställa att hennes uppgifter inte skrivs ner och hamnar i
            register. På vårdcentralen får exempelvis journal inte föras digitalt
            utan ska skrivas för hand.
          </p>
          <p xml:id="i-LtwqfnKrtv1swv2NGbyQ53">
            Med dagens digitala utveckling skapas allt större utmaningar
            för personer med skyddade uppgifter. Både i att hålla sig gömd
            och i att kunna ta del av samhällsservice. Exempelvis bank-id
            har kommit att bli standard i allt från att genomföra internetköp
            till att ställa sig i bostadskö eller ansöka om förskoleplats.
            Samtidigt anses bank-id innebära en säkerhetsrisk för personer
            med skyddade uppgifter, och för den som lever under hot är därför
            bank-id inget alternativ.
          </p>
          <p xml:id="i-DCSV36gc3WbMz8wtd3VqqH">
            Många gömda kvinnor vittnar om svårigheten att få ett arbete
            med skyddade upp­gifter, svårigheten för barn att kunna delta
            i fritidsaktiviteter, att kunna få en bostad eller någon form
            av socialt liv. Inte minst för barn blir det en särskilt utsatt
            situation och på många sätt berövas de sin barndom på grund av
            att de tvingas leva gömda från en hotfull man.
          </p>
          <p xml:id="i-AGoqFwTgHLPiSS6CuwFN1Q">
            I dagsläget finns inga uppgifter om hur ofta skyddade uppgifter
            röjs. Myndigheter har i uppgift att rapportera till Datainspektionen
            om personuppgifter kommit i fel händer, men i statistiken syns
            inte hur många av dessa fall som rör personer med skyddade uppgifter.
            Inte heller Integritetsskyddsmyndigheten har någon samman­ställning
            av hur många klagomål respektive incidentanmälningar som rör just
            röjande av skyddade personuppgifter. Bristen på sammanställning
            av hur vanligt det är att skydd­ade personuppgifter röjs skapar
            hinder för att säkerställa att problemen åtgärdas.
          </p>
          <p xml:id="i-SCqALX1CS7uCxPQ622n1Qz">
            Överlag saknas en helhetsbild av livsvillkoren för kvinnor som
            lever gömda, hur länge de tvingas leva gömda och hur vanligt det
            är att de blir upptäckta och tvingas börja om på nytt. Det saknas
            även information utifrån barnperspektivet, om hur barnen påverkas
            av att leva gömda från en farlig person. I många fall pågår det
            rättsprocesser såsom vårdnadstvister om barnen som hanteras samtidigt
            som de tillsammans med sin mamma lever gömda från just den pappa
            som slåss om vårdnad och umgängesrätt. Att en gömd kvinna är skyldig
            att säkerställa att den man hon lever gömd från får umgänge med
            gemensamma barn är inget ovanligt. En skyldighet som medför enorma
            risker, ekonomiska kostnader och psykisk stress.
          </p>
          <p xml:id="i-H6yJVxbVYFxf8TSFcnQp24">
            För att stärka barnens skydd beslutade riksdagen våren 2021,
            efter förslag från den dåvarande regeringen, att införa ett barnfridsbrott.
            Det innebär att det sedan juli 2021 är straffbart att utsätta
            barn för att bevittna våld i nära relation. Det ger barnet ett
            ökat rättsskydd jämfört med tidigare och innebär bland annat att
            de blir målsägande och har rätt till skadestånd. Det nya brottet
            är en del i att stärka barnens juridiska skydd och lyfta fram
            den stora prövning det innebär för barnen att leva i ett hem där
            det förekommer våld.
          </p>
          <p xml:id="i-5o79DC5HB2TLFbAFXeT87E">
            Samtidigt fortsätter umgängesrätten skapa stor påfrestning för
            kvinnor och barn som lever gömda. Under den samhällsdebatt som
            rått gällande mäns våld mot kvinnor har det många gånger lyfts
            att det är den våldsamma mannen som bör begränsas och inte den
            som utsatts för brottet. Samtidigt fortsätter det vara kvinnorna
            och barnen vars liv och frihet begränsas.
          </p>
          <p xml:id="i-U37kP57H3Z4mFGgLd5Y3Ed">
            Regeringen bör se över möjligheten att när en person tvingas
            leva med skyddade uppgifter på grund av hot från en medförälder
            bör den medföräldern förlora rätten till umgänge. Begränsningen
            bör göras i syfte att stärka skyddet för den som tvingas leva
            gömd på grund av hot om våld och att stärka skyddet för barn att
            inte behöva ha umgänge med en våldsam förälder.
          </p>
          <p xml:id="i-XtAcV1eZjzJsdGomLzKvm4">
            Ett annat sätt att fortsätta utöva våld efter att en kvinna lämnat
            en våldsam relation är genom ekonomiskt våld. Ett sådant sätt
            är att försvåra och fördröja bodelning och på så sätt göra att
            kvinnan inte får tillgång till sina egna ekonomiska resurser.
            Genom att obstruera en bodelning kan en sådan process i nuläget
            ta flera år. I de fall parter inte själva kan enas om en bodelning
            finns möjlighet att koppla in en bodelningsförrättare vilket är
            en opartisk jurist som kopplas in när en part begär det. Det saknas
            dock effektiva verktyg när en part aktivt motverkar och försvårar
            en bodelning. Konsekvensen blir hundratusentals kronor i processkostnader
            och flera år av att fortsatt befinna sig i mannens ekonomiska
            våld. För den som inte kommer åt sitt ekonomiska kapital blir
            de juridiska kostnaderna ännu svårare vilket ytterligare förstärker
            kvinnans utsatthet. Den här formen av ekonomiskt eftervåld måste
            stoppas. Bodelningsförrättaren behöver tydligare mandat för att
            säkerställa att bodelning kan genomföras och det bör sättas en
            bortre tidsgräns för hur lång tid en bodelning får ta. Kvinnan
            måste få bli fri sin förövare och mannen ska inte kunna ta det
            gemensamma kapitalet och bostaden som gisslan.
          </p>
          <p xml:id="i-S7pWWJhKrxqNrgwk8xdfjU">
            Den som blivit utsatt för grövre brott som kan ge fängelse för
            den som begått det har möjlighet att få ett målsägarbiträde utsett
            av domstol. En advokat som tillvaratar mål­sägandes (brottsoffrets)
            intresse i domstolen, är till stöd under förundersökning och rätte­gång
            samt eventuellt hjälper till att begära ersättning eller skadestånd.
            Målsägande­biträ­det har uppdraget så länge förundersökning pågår
            och till dess eventuell tings­rätts­doms överklagandetid gått
            ut. Om domen överklagas till hovrätten måste målsägande eller
            målsägandebiträdet ansöka om tillstånd för målsägandebiträde att
            fortsätta representera den målsägande, det vill säga brottsoffret.
            I flera fall ges inget sådant tillstånd och brottsoffret står
            därför utan målsägandebiträde i hovrättsförhandlingen och företräds
            istället av åklagaren. För många brottsoffer, och inte minst våldsutsatta
            kvinnor, innebär detta ytterligare en utsatthet. En utsatthet
            som kan få konsekvensen att kvinnan får brist­ande insyn i rättegången
            och i värsta fall inte får information som att den åtalade släppts
            och därmed utgör ett direkt hot mot kvinnan. Samtidigt har den
            åtalade rätt till advokat genom hela rättsprocessen. Det nuvarande
            regelverket för rätten till målsägande­biträde bör ses över för
            att i större utsträckning ta hänsyn till brottsoffers utsatthet
            och rättigheter.
          </p>
          <p xml:id="i-GzGMTe9j2HeX4JcNTqJCVx">
            Den politiska inriktningen måste vara att det är den som använder
            våld och inte den som utsätts för våld som får sin frihet begränsad.
            Flera gömda kvinnor beskriver det som att de är förpassade till
            ett liv i skuggorna. Regeringen måste se över hur vi kan begränsa
            förövarna så att de våldsutsatta kvinnorna kan leva sitt liv i
            frihet. Sedan den 1 januari 2022 behöver inte längre ett kontaktförbud
            överträdas för att en person ska kunna få elektronisk övervakning
            genom fotboja. Nu måste ytterligare steg tas.
          </p>
          <p xml:id="i-vi7PPRQgaqoVTesNMkkaN">
            För den som lever i en våldsam relation riskerar ekonomi och
            bostad att bli ett hinder för att lämna relationen. För den kvinna
            som dessutom tvingas leva med skyddade uppgifter och eventuellt
            flytta till annan ort skapar bostadsmarknaden stora hinder. Att
            leva gömd från en hotfull man medför många gånger upprepade flyttar.
            Flyttar som medför såväl kostnader som behov av ny bostad. Därför
            bör kommuners skyldigheter förtydligas och möjligheten att ge
            förtur till bostad för våldsutsatta och deras barn bör säkerställas.
            Kommunernas insatser för att hjälpa våldsutsatta personer med
            eller utan barn att ordna stadigvarande boende efter vistelse
            i skyddat boende eller annat tillfälligt boende behöver kartläggas.
            Möjligheten att i högre grad överlåta gemensamma lägenheter från
            förövare till våldsutsatta bör utredas.
          </p>
          <p xml:id="i-KjysiShq57HJhE1QszEiwb">
            För att säkerställa att de våldsutsatta kvinnorna får rätt stöd,
            att personuppgifter aldrig röjs och att hanteringen av olika ärenden
            sker korrekt är det viktigt att den som arbetar med frågor som
            rör mäns våld mot kvinnor har adekvat utbildning och kontinuerlig
            fortbildning. Det handlar om personal inom såväl socialtjänsten,
            jurist­väsendet och skolväsendet som olika myndigheter.
          </p>
          <p xml:id="i-MqSFZ1bmeMz4uipYPrm43E">
            Regeringen måste skyndsamt ta ytterligare steg för att nå målet
            om att mäns våld mot kvinnor ska upphöra.
          </p>
        </div>
        <div type="motSignatures">
          <list>
            <item xml:id="i-GaYp4xbdRU3yewkCucLmkS" who="i-A9phxhhSVEV1RMX498pFjb">
              Alexandra Völker (S)
            </item>
            <item xml:id="i-PUXR62A7WvnJdABNNuqszy" who="i-Hbf3v1uAsuSSwTgfzfDpJW">
              Azadeh Rojhan (S)
            </item>
          </list>
        </div>
      </div>
    </body>
  </text>
</TEI>
