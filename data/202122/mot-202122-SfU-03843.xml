<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03843">
  <teiHeader>
    <fileDesc>
      <titleStmt>
        <title>Uppvärdera medborgarskapet</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3843 av Maria Malmer Stenergard m.fl. (M)</title>
          <idno type="rdwebb">H9023843</idno>
          <rs type="number">3843</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023843/text</ref>
          <ref type="dokument_url_html">http://data.riksdagen.se/dokument/H9023843</ref>
          <ref type="dokumentstatus_url_xml">http://data.riksdagen.se/dokumentstatus/H9023843</ref>
          <ref type="docx">http://data.riksdagen.se/fil/923B5CB2-3EB5-4AAB-BACF-EC96E3C92014</ref>
          <ref type="pdf">http://data.riksdagen.se/fil/2CBD008E-AACB-4929-9884-169C95F145A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-ENKznMUahDekGDK8PxEsxm" type="signed"/>
        <correspContext corresp="i-ENKznMUahDekGDK8PxEsxm">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-TNnGRW22pdQurfBxDG3rc">
          <date when="2021-10-05"/>
          <time when="14:03:07"/>
        </correspAction>
        <correspAction type="reviewed" xml:id="i-9iSG57546DkuX2w3g3KNxf">
          <date when="2021-10-05"/>
          <time when="17:50:45"/>
        </correspAction>
        <correspAction type="referred" xml:id="i-R6JLqLaZqGGzjbp8ds6BzJ">
          <date when="2021-10-14"/>
        </correspAction>
        <correspAction type="assigned" xml:id="i-AmXnD2D9qhhKB5msYebyFq">
          <date when="2022-06-08"/>
          <time when="16:47:21"/>
        </correspAction>
        <correspContext corresp="i-AmXnD2D9qhhKB5msYebyFq">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-PXY6VYJUqNKfZPveYSiZtj"/>
        <correspContext corresp="i-PXY6VYJUqNKfZPveYSiZtj">
          <ref type="uppgift">2021/22:SfU13</ref>
          <ref type="ref_dok_id">H901SfU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU13</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YYRJKsyeX8FhHRqh4Dv8DR"/>
        <correspContext corresp="i-YYRJKsyeX8FhHRqh4Dv8DR">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3843 av Maria Malmer Stenergard m.fl. (M) Uppvärdera medborgarskapet</div>
      </div>
      <div type="motBody">
        <div type="motProposal" subtype="förslag">
          <head xml:id="i-3f8U1MCf25K1ueK8nR3ExZ">
            Förslag till riksdagsbeslut
          </head>
          <list style="ol">
            <item xml:id="i-N432QFcdyxHhi5LGHPA9Fv">
              Riksdagen ställer sig bakom det som anförs i motionen om krav
              på kunskaper i det svenska språket och om det svenska samhället
              för medborgarskap och tillkännager detta för regeringen.
            </item>
            <item xml:id="i-KVH6d7dsu9ZtmU8bpXARrH">
              Riksdagen ställer sig bakom det som anförs i motionen om att
              utreda införandet av ett krav på försörjning för beviljande av
              medborgarskap i Sverige och tillkännager detta för regeringen.
            </item>
            <item xml:id="i-A3aHcyvzXtKySU6AQHP7i7">
              Riksdagen ställer sig bakom det som anförs i motionen om att
              hemvistkravet för medborgarskap i Sverige som huvudregel ska förlängas
              med tre år och tillkännager detta för regeringen.
            </item>
            <item xml:id="i-LFZekrim94ZFGiZyWbkigh">
              Riksdagen ställer sig bakom det som anförs i motionen om att
              införa krav på ett skötsamt liv för alla över 15 års ålder som
              söker medborgarskap och detta tillkännager riksdagen för regeringen.
            </item>
            <item xml:id="i-4wK2dTAp5NV1p7hKvqCXRT">
              Riksdagen ställer sig bakom det som anförs i motionen om att
              systemet för medborgarskapsceremonier i Sverige ska uppvärderas
              och tillkännager detta för regeringen.
            </item>
            <item xml:id="i-9GiieCif5aiGpzQc6AunJP">
              Riksdagen ställer sig bakom det som anförs i motionen om att
              befrielse från barns medborgarskap alltid ska prövas av domstol
              och om utökade möjligheter att avslå en ansökan om befrielse från
              svenskt medborgarskap i syfte att motverka hedersrelaterat våld
              och förtryck, och detta tillkännager riksdagen för regeringen.
            </item>
            <item xml:id="i-URXeTNSqW4FqHqFB6fYJhY">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid oriktiga uppgifter
              och mutor och tillkännager detta för regeringen.
            </item>
            <item xml:id="i-AL7SkuxqbdymhBJ64MYYAr">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid frivilligt deltagande
              i utländsk militär styrka och vid brott som är till allvarlig
              skada för svenska statens vitala intressen, och detta tillkännager
              riksdagen för regeringen.
            </item>
            <item xml:id="i-MX4Vmy11hmaouC9VcWLXg">
              Riksdagen ställer sig bakom det som anförs i motionen om en översyn
              av bestämmelsen om en svensk medborgares förlust av sitt svenska
              medborgarskap vid 22 års ålder och dess tillämpning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-HjxdxS6xFzhV2amVCuEKTQ">
            Motivering
          </head>
          <p xml:id="i-V9Hd5UrJ2pxGZRi9mcYy37">
            Medborgarskapet förenar människor och rymmer stora möjligheter
            att bidra till sammanhållningen i vårt samhälle. Medborgarskapet,
            liksom det svenska språket, förenar människor i Sverige oavsett
            bakgrund. Dess betydelse kommer till uttryck i medborgarskapslagens
            portalparagraf:
          </p>
          <p xml:id="i-Q4HmCfstosXuXNPo7dkpMd">
            ”Det svenska medborgarskapet är ett rättsligt förhållande mellan
            medborgaren och staten som medför rättigheter och skyldigheter
            för båda parter. Medborgarskapet förenar alla medborgare och står
            för samhörighet med Sverige. Medborgarskapet representerar det
            formella medlemskapet i det svenska samhället och är en grund
            för folkstyret.”
          </p>
          <p xml:id="i-PL2kTbWF4hAhW7NSsfYZRW">
            Vi moderater menar att det svenska medborgarskapet bör uppvärderas
            utifrån följande principiella utgångspunkter: Medborgarskapet
            bör tillmätas stor betydelse, såväl rättsligt som symboliskt.
            Dess värde måste respekteras och värnas i högre grad än i dag.
            Reglerna om medborgarskap bör, i den mån det är lämpligt, utformas
            så att medborgarskapet fungerar som incitament för att främja
            integrationen. Reglerna bör i högre grad harmoniseras med reglerna
            i andra jämförbara länder, inte minst Tyskland, Norge, Danmark
            och Finland.
          </p>
          <head type="h2" xml:id="i-WptdCxvGEQiefghcv4R49H">
            Krav på kunskaper i svenska språket
          </head>
          <p xml:id="i-XNuAyRgZwTXkf5AUXzKQtb">
            Det finns en naturlig koppling mellan medborgarskapet och språket,
            vilken bör förstärkas. Grundläggande kunskaper i svenska har stor
            betydelse för integrationen och leder till samhörighet med Sverige.
            Det är också nödvändigt med vissa kunskaper i svenska för att
            effektivt kunna utöva de demokratiska rättigheter som följer av
            medborgarskapet, såsom rösträtten i riksdagsval. Vi föreslår mot
            den bakgrunden att det införs ett krav på grundläggande kunskaper
            i svenska språket för medborgarskap. Ett sådant krav saknas helt
            i Sverige i dag, vilket skiljer oss från de flesta jämförbara
            länder i och utanför Europa. Ett krav på grundläggande språkkunskaper
            är även ägnat att höja medborgarskapets status.
          </p>
          <p xml:id="i-TWQY38Xx691pNmZZTh3wM7">
            Kunskapsresultat bör kunna visas genom både godkända språkkunskapsprov
            och godkända studieresultat. Möjlighet till dispens från språkkravet
            bör finnas exempelvis på grund av ålder, hälsa eller olika funktionsnedsättningar.
            Detsamma gäller för den som har varit svensk medborgare tidigare.
          </p>
          <p xml:id="i-Ka1XNxJzFjeY62ZRzQjoLy">
            Mot denna bakgrund välkomnas flera av förslagen i betänkandet
            Krav på kunskaper i svenska och samhällskunskap för svenskt medborgarskap,
            SOU 2021:21.
          </p>
          <head type="h2" xml:id="i-Btt9WVb2FgbH35brBSfRaT">
            Krav på kunskaper om det svenska samhället
          </head>
          <p xml:id="i-GfSD9aDkYtQuARygSfwmE3">
            Det finns i Sverige i dag inte heller något krav på kunskaper
            om samhället för medborgarskap. Det skiljer Sverige från bland
            annat Tyskland, Norge och Danmark.
          </p>
          <p xml:id="i-GFp6fkwSzvSbi8HiwRGm12">
            Kunskap om landets samhällsförhållanden har stor betydelse för
            integrationen. Det är också en rimlig förväntan att en ny medborgare
            har förvärvat grundläggande kunskaper om det svenska samhället.
            Vi vill därför att ett krav på grundläggande kunskaper om det
            svenska samhället införs för medborgarskap. Sådana kunskaper ska
            kunna styrkas genom ett godkänt kunskapsprov. Möjlighet till dispens
            bör finnas på motsvarande sätt som för språkkrav.
          </p>
          <p xml:id="i-YZwCeoZhtgTSxemofvbFFN">
            Mot denna bakgrund välkomnas flera av förslagen i betänkandet
            Krav på kunskaper i svenska och samhällskunskap för svenskt medborgarskap,
            SOU 2021:21.
          </p>
          <head type="h2" xml:id="i-8JuAwSP3hTkXqweQTj7uuJ">
            Krav på egen försörjning
          </head>
          <p xml:id="i-EmAJYfnhkaEHc71B1DNnGD">
            Egen försörjning har stor betydelse för integrationen. Det är
            också en rimlig förväntan på en ny medborgare att man huvudsakligen
            ska kunna försörja sig utan försörjningsstöd. Krav på självförsörjning
            för medborgarskap finns med olika utformning i Danmark, Finland
            och Tyskland. Vi vill utreda ett försörjningskrav för medborgarskap
            även i Sverige. Den närmare utformningen av försörjningskravet
            får utredas men inriktningen bör vara att det ska vara fråga om
            egen försörjning från arbete eller näringsverksamhet och att det
            som huvudregel inte ska vara möjligt att uppfylla kravet om den
            egna försörjningen huvudsakligen utgörs av exempelvis försörjningsstöd.
          </p>
          <head type="h1" xml:id="i-Chw2Cq4SabktPuqm893Zfq">
            Undantag ska gälla om man är under 18 år eller om man är statslös.
          </head>
          <head type="h2" xml:id="i-LKgkFuay2tY1X28pHkARa2">
            Förlängt hemvistkrav
          </head>
          <p xml:id="i-HK74sip7JRc8SGeSyqfYJy">
            I dag krävs som huvudregel fem års hemvist i Sverige för medborgarskap.
            För statslösa och flyktingar gäller fyra år och för nordiska medborgare
            två år. Hemvisttiden räknas från tidpunkten för ansökan om uppehållstillstånd,
            om ansökan därefter bifölls. Syftet med hemviskravet är att en
            person för att kunna bli medborgare ska känna till svenska förhållanden
            och vara en del av det svenska samhället. Hemvistkravet har även
            betydelse för möjligheten att bedöma om en sökande haft och kan
            förväntas komma att ha ett hederligt levnadssätt, vilket är ett
            krav för medborgarskap.
          </p>
          <p xml:id="i-SSGCkaZL7p18uGK1Nineak">
            Som huvudregel beviljas enligt utlänningslagen tillfälliga uppehållstillstånd.
            Det innebär att tidpunkten för förvärv av permanent uppehållstillstånd
            respektive svenskt medborgarskap i många fall kan komma att ligga
            mycket nära varandra om dagens hemvistkrav bibehålls. Men det
            permanenta uppehållstillståndet bör vara ett steg på vägen till
            ett medborgarskap. Som en följd av ändrade reglerna rörande uppehållstillstånd
            bör därför hemvistkravet för medborgarskap förlängas.
          </p>
          <p xml:id="i-B32WfzGo6ApJYjiCtV8mVF">
            En sådan förändring skulle också medföra att våra regler bättre
            harmonierar med motsvarande regler i andra jämförbara länder som
            huvudsakligen använder tillfälliga uppehållstillstånd. I Tyskland
            är hemvistkravet för medborgarskap åtta år som huvudregel. I Danmark
            är kravet nio år.
          </p>
          <p xml:id="i-7L6moxu78fnKmPDWsMmCrz">
            Den nya huvudregeln i Sverige för den som ansöker om medborgarskap
            bör vara ett hemvistkrav på åtta år i stället för fem år. Hemvistkravet
            bör för statslösa och flyktingar förlängas från fyra år till sju
            år. Möjlighet till förkortat hemvistkrav i dessa fall bör finnas
            för den som har varit svensk medborgare tidigare och söker om
            ett nytt medborgarskap samt för den som är gift eller sambo med
            en svensk medborgare. Dagens hemvistkrav på två år för nordiska
            medborgare bör bibehållas.
          </p>
          <head type="h2" xml:id="i-TV8LGj7YPvA8kzRQzMs5uV">
            Krav på skötsamt liv för alla över 15 års ålder som söker medborgarskap
          </head>
          <p xml:id="i-6tFt2LFnvLuq8W1ACWf6M6">
            En utländsk medborgare som i dag vill bli svensk medborgare måste
            bland annat kunna visa att denne har ett skötsamt liv i Sverige.
            Migrationsverket gör en bedömning av hur den utländska medborgaren
            har skött sig och kan komma att sköta sig i framtiden. Uppgifterna
            hämtas in från Kronofogden, Polismyndigheten och Säkerhetspolisen.
            En ung vuxen mellan 18 och 21 år som har bott i Sverige sedan
            13 års ålder eller, för den som är statslös, 15 års ålder får
            svenskt medborgarskap genom ett förenklat anmälningsförfarande.
            Även minderåriga under 18 års ålder kan få medborgarskap genom
            ett förenklat anmälningsförfarande. Det ställs då inget krav på
            ett skötsamt liv. Moderaterna anser att det bör införas ett krav
            på skötsamt liv för alla personer över 15 års ålder som söker
            medborgarskap. Det förtydligar vikten av ett hederligt levnadssätt
            samt uppvärderar det svenska medborgarskapet. Mot denna bakgrund
            välkomnas att det i betänkandet Ändrade regler i medborgarskapslagen,
            SOU 2021:54 finns förslag med kompletterande krav som kan diskvalificera
            en person från att förvärva medborgarskap för att hindra t.ex.
            den som begått allvarliga brott från att förvärva medborgarskap.
            Samtidigt är det viktigt att gränsen för vilken brottslighet som
            ska krävas för diskvalificering inte sätts för högt.
          </p>
          <head type="h2" xml:id="i-EhzC72csPwhGjJnjomGFKu">
            Medborgarskapsceremonier
          </head>
          <p xml:id="i-Y8mPY9Q3fgBHUKprcDjyxk">
            Medborgarskapsceremonier bidrar till att markera medborgarskapet
            vikt och betydelse. Vid ceremonierna välkomnas nya medborgare
            och medborgarskapsförvärvet högtidhålls. Vi vill uppvärdera medborgarskapsceremonierna.
            En översyn bör ske i detta syfte.
          </p>
          <head type="h2" xml:id="i-D6yzdJocy3VqzhqtYU9MmJ">
            Utökade möjligheter att avslå en ansökan om befrielse från svenskt
            medborgarskap i syfte att motverka hedersrelaterat våld och förtryck
          </head>
          <p xml:id="i-L4oP3GBopUfYD6KMsixNDm">
            I dag lever många vuxna och barn i Sverige under hedersrelaterat
            våld och förtryck. Återkommande rapporteras om personer som förs
            ut ur landet mot sin vilja för att exempelvis giftas bort. I betänkandet
            Ändrade regler i medborgarskapslagen redogörs för statistik från
            Brå och 2018 och 2019 anmäldes år 2018 och 2019 exempelvis 131
            respektive 110 fall av äktenskapstvång och vilseledande till äktenskapsresa.
            Enligt betänkandet Ökat skydd mot hedersrelaterad brottslighet,
            SOU 2018:69 har det förekommit exempel där vårdnadshavaren har
            ansökt om att ett barn ska befrias från sitt svenska medborgarskap
            i samband med att barnet förts utomlands för att till exempel
            giftas bort eller könsstympas.
          </p>
          <p xml:id="i-71osVU8QW5qzAYaP9sX6Co">
            Om barnet redan har ett utländskt medborgarskap och saknar hemvist
            i Sverige befrias han eller hon från sitt svenska medborgarskap.
            Om barnet fortfarande anses ha sin hemvist i Sverige krävs det
            särskilda skäl för befrielse från medborgarskapet. Det är således
            möjligt för vårdnadshavare som vill gifta bort eller låta könsstympa
            sitt barn att befria sitt barn från det svenska medborgarskapet
            och därmed försvåra myndigheternas arbete med att skydda barnet.
          </p>
          <p xml:id="i-Rf2T9Ghd716dZ8trbS4i3F">
            Mot denna bakgrund driver Moderaterna sedan tidigare att befrielse
            av medborgarskap för ett barn alltid bör prövas av en domstol.
            Under alla omständigheter bör dagens regelverk ge Migrationsverket
            ökade möjligheter att avslå en ansökan om befrielse från svenskt
            medborgarskap för att bl.a. motverka hedersrelaterat våld eller
            tvång. För att regelverket ska bli effektivt bör det även under
            vissa förutsättningar finnas möjligheter till återkallelse av
            beslut om befrielse om det framkommer att det vid tidpunkten för
            beslutet förelåg hinder mot bifall exempelvis genom att personen
            mot sin vilja tvingades skriva under ansökan. Det är därför välkommet
            att det finns konkreta förslag i betänkandet Ändrade regler i
            medborgarskapslagen.
          </p>
          <head type="h2" xml:id="i-E9qp4FqB8toy77ETUVeTqx">
            Återkallelse av medborgarskap
          </head>
          <p xml:id="i-MatMTDqgkwNVxtYo9zPBdS">
            Det finns i dag i Sverige ingen möjlighet att återkalla ett medborgarskap
            då en person har fått medborgarskapet genom oriktiga uppgifter
            eller mutor. Detta skiljer oss från exempelvis Tyskland, Danmark,
            Norge, Finland, Nederländerna, Storbritannien och Kanada.
          </p>
          <p xml:id="i-CtQ9jnds7hWavu79gn9FcX">
            Vi vill att en sådan möjlighet, som kräver grundlagsändring,
            införs. Det måste gå att ingripa mot den som på ett illojalt eller
            bedrägligt sätt har beviljats medborgarskap. Att återkalla medborgarskapet
            på denna grund skulle sannolikt kunna komma i fråga enbart i ett
            fåtal fall men redan att möjligheten att ingripa finns, skulle
            bidra till att stärka legitimiteten av ett medborgarskapsbeslut
            och värna medborgarskapets status.
          </p>
          <p xml:id="i-KVT7qcwGzPaWuMEcnjapb4">
            En återkallelse av medborgarskap på grund av oriktiga uppgifter
            eller mutor får enligt folkrätten ske även om det leder till statslöshet
            och så fungerar det i länder som Danmark och Norge. Att personen
            som berörs skulle bli statslös ska därför inte hindra återkallelse,
            men ska särskilt beaktas inom ramen för en proportionalitetsbedömning,
            där en avvägning ska göras mellan å ena sidan hur klandervärt
            beteendet är och å andra sidan hur ingripande ett återkallelsebeslut
            blir för den enskilde.
          </p>
          <p xml:id="i-Ju133NcwZgcnXt7iWeNJck">
            I dag finns inte heller möjlighet att återkalla medborgarskap
            till följd av frivillig tjänstgöring i utländsk militär styrka
            eller till följd av gärningar som är till allvarlig skada för
            svenska statens vitala intressen. Detta skiljer oss från länder
            som Tyskland, Danmark och Finland.
          </p>
          <p xml:id="i-3RWXg4ffN1uDVU1keNjCtH">
            Vi vill att en möjlighet till återkallelse av medborgarskap införs
            i Sverige. Även här krävs grundlagsändring. Med gärning som är
            till allvarlig skada för statens vitala intressen kan till exempel
            avses ett terroristbrott. Däremot avses inte allvarliga brott
            i allmänhet – att även inkludera sådana brott skulle strida mot
            folkrätten.
          </p>
          <p xml:id="i-VP1FaraQk3tgMgVT7NDPqb">
            En möjlighet till återkallelse i dessa situationer bör införas
            för att värna Sveriges säkerhetsintressen och respekten för det
            svenska medborgarskapet. Även i dessa fall är det enbart vid ett
            fåtal tillfällen som återkallelse kan antas komma att aktualiseras.
          </p>
          <p xml:id="i-EC8nZrq5Qq4oEEQF2aK4H7">
            Återkallelse i dessa fall får – till skillnad från återkallelse
            vid oriktiga uppgifter eller mutor – enligt folkrätten inte leda
            till statslöshet och får heller inte tillämpas på den berördes
            barn.
          </p>
          <p xml:id="i-3vY4RNx1UKujMYbbL3Wwrj">
            Enligt 1997 års Europarådskonvention om nationalitet har Sverige
            åtagit sig att sträva efter att inte göra någon skillnad mellan
            infödda och naturaliserade medborgare. Denna skrivning har medfört
            att Danmark och Norge inte gör skillnad beroende på hur medborgarskapet
            har uppkommit vid tillämpning av de regler som de har respektive
            håller på att införa om återkallelse vid medborgarskap. Sverige
            bör agera på motsvarande sätt.
          </p>
          <head type="h2" xml:id="i-PjXmjpkx5SbXdvgfMorcAi">
            Svensk medborgares förlust av svenskt medborgarskap vid 22 års
            ålder
          </head>
          <p xml:id="i-A8qUT1Hhq9zKWPN2z5vuxk">
            Om en ansökan inte görs innan en svensk medborgare fyller tjugotvå
            år förlorar denne sitt svenska medborgarskap vid tjugotvå års
            ålder, om han eller hon är född utomlands, aldrig haft hemvist
            i Sverige och inte heller varit här under förhållanden som tyder
            på samhörighet med landet. Regeln får många gånger långtgående
            konsekvenser för personer som missat att ansöka i tid. Moderaterna
            anser därför att det finns anledning att se över bestämmelsens
            och dess tillämpning samt myndigheternas informationsinsatser.
          </p>
          <p xml:id="i-HiihEUzWiiDT3acuDENvFp">
            Denna regel medför problem för de personer som identifierar sig
            som svenskar boende i ett annat land och som inte är medvetna
            om att de aktivt måste ansöka om att behålla medborgarskapet innan
            de fyller 22 år. Att ansöka om medborgarskap efter 22 års ålder
            är en lång och komplicerad process och kräver bland annat stadigvarande
            bosättning i Sverige i fem år, något som kan vara svårt att uppfylla
            för en ung person som under hela sitt liv har bott utomlands.
          </p>
        </div>
        <div type="motSignatures">
          <list>
            <item xml:id="i-RD6ku6Pp9sWnYFKNqNvSDb">
              Maria Malmer Stenergard (M)
            </item>
            <item xml:id="i-WUdgxze1S1A5sR6Ljy8smB">
              Mattias Karlsson i Luleå (M)
            </item>
            <item xml:id="i-DYethkVQpmcHqAXfk8d31D">
              Katarina Brännström (M)
            </item>
            <item xml:id="i-XdyEwGipEbyGW7YCMDi5o7">
              Arin Karapet (M)
            </item>
            <item xml:id="i-9rFXDaaGcLkRZVKMND2ds3">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
