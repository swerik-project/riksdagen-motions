<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00395">
  <teiHeader>
    <fileDesc>
      <titleStmt>
        <title>En hållbar mineralpolitik</title>
        <author corresp="i-Atz7ai4RJKnyNCwfSAJEeC">av Jonas Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En hållbar mineralpolitik</title>
          <idno type="rdwebb">H102N395</idno>
          <rs type="number">N395</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N395/text</ref>
          <ref type="dokument_url_html">http://data.riksdagen.se/dokument/H102N395</ref>
          <ref type="dokumentstatus_url_xml">http://data.riksdagen.se/dokumentstatus/H102N395</ref>
          <ref type="doc">http://data.riksdagen.se/fil/38C114DF-EBBD-4846-93C1-D3FE9AAE58E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SPoRCFEPQBoDerLh9VugAs" type="signed"/>
        <correspContext corresp="i-SPoRCFEPQBoDerLh9VugAs">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-VyhLQGtHuw6kKdD5wQ72kv" type="numbering">
          <date when="2013-10-07"/>
        </correspAction>
        <correspAction xml:id="i-QXQA4VZ7UsVMdtZXWNCSCr" type="submission">
          <date when="2013-10-04"/>
        </correspAction>
        <correspAction xml:id="i-LJ4Xf1tZ66TU2oXqgeWbF3" type="transfer">
          <date when="2013-10-02"/>
        </correspAction>
        <correspAction xml:id="i-M5f6zvfGZ9iehQ3c6EsA4T" type="assigned"/>
        <correspContext corresp="i-M5f6zvfGZ9iehQ3c6EsA4T">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C8fJVXeUHU81PWwTvQsFvf" type="motHeader"/>
      <div xml:id="i-SidEFmxwB6XCyAq6GC811j" type="motBody">
        <div xml:id="i-SntpnwVtRMma8yuCs81vBR" type="motProposal" subtype="förslag">
          <head xml:id="i-3G39bpX7WxG1WuKEnWUWLx">
            Förslag till riksdagsbeslut
          </head>
          <list xml:id="i-VzxthKUrQ7pZCEiaUyhg9b" style="ol">
            <item xml:id="i-BRThz1KJEKULwZ1NWcbPKU">
              Riksdagen tillkännager för regeringen som sin mening vad som
              anförs i motionen om att utreda hur man kan verka för ökad återvinning
              av oanvända metaller och sten i vår bebyggda miljö (urban mining).
              1
            </item>
            <item xml:id="i-U4meSDKQ3sBfpo82hxkJXK">
              Riksdagen tillkännager för regeringen som sin mening vad som
              anförs i motionen om att stimulera forskning och utvecklingsinsatser
              inom s.k. urban mining. 1
            </item>
            <item xml:id="i-ReLiQMcvVmUoYLuyKj7scD">
              Riksdagen tillkännager för regeringen som sin mening vad som
              anförs i motionen om en översyn av lagstiftningen som reglerar
              hanteringen av utvinningsavfall. 1
            </item>
            <item xml:id="i-r1MpUwZfeU35DS2LvW3MW">
              Riksdagen tillkännager för regeringen som sin mening vad som
              anförs i motionen om att stimulera forskning och utveckling av
              s.k. waste mining. 1
            </item>
            <item xml:id="i-SQ3scqqPcCG7C5KPshg487">
              Riksdagen tillkännager för regeringen som sin mening vad som
              anförs i motionen om att peka ut och skydda fler områden från
              prospektering och gruvverksamhet.
            </item>
            <item xml:id="i-DyesFM8jwpNuEQWhR9ScE2">
              Riksdagen tillkännager för regeringen som sin mening vad som
              anförs i motionen om större hänsyn till den biologiska mångfalden
              och dricksvattenförsörjningen vid större ingrepp i naturen. 1
            </item>
            <item xml:id="i-N6HDzJBBtywM7Wj5LAfsmK">
              Riksdagen tillkännager för regeringen som sin mening vad som
              anförs i motionen om att ställa högre krav på lönsamhetsbedömningar
              enligt minerallagen så att även beräknade kostnader för efterbehandling
              omfattas.
            </item>
            <item xml:id="i-Q73KcF7UhUov7eHXrRvzE2">
              Riksdagen tillkännager för regeringen som sin mening vad som
              anförs i motionen om att utreda förutsättningarna för och konsekvenserna
              av en obligatorisk återställande- och saneringsförsäkring. 1
            </item>
            <item xml:id="i-JbdsoLTHovpXnFj7YTjqeM">
              Riksdagen tillkännager för regeringen som sin mening vad som
              anförs i motionen om att utreda en särskild gruv- och naturresursskatt.
              2
            </item>
            <item xml:id="i-KNerEdqdXrfLRBeooJBNwV">
              Riksdagen tillkännager för regeringen som sin mening vad som
              anförs i motionen om att höja nivån på mineralersättningen och
              se över hur intäkterna från denna fördelas mellan stat och markägare.
            </item>
            <item xml:id="i-N2aWURfbWALtU77GJWffpQ">
              Riksdagen tillkännager för regeringen som sin mening vad som
              anförs i motionen om att respektera samerna som urfolk och ratificera
              ILO:s konvention 169. 3
            </item>
            <item xml:id="i-6bCoPKhR3M7S8fWajkXRHr">
              Riksdagen tillkännager för regeringen som sin mening vad som
              anförs i motionen om politik för global utveckling och EU:s råvarudiplomati.
              4
            </item>
          </list>
          <p xml:id="i-8sESvRo4b3PEm13R7pirRy">
            1 Yrkandena 1–4, 6 och 8 hänvisade till MJU.
          </p>
          <p xml:id="i-D3LHQMoZ3rTMaWw8fYm1vw">
            2 Yrkande 9 hänvisat till SkU.
          </p>
          <p xml:id="i-NgYFbMx5ConYo2kh1LDvTg">
            3 Yrkande 11 hänvisat till KU.
          </p>
          <p xml:id="i-737uExhScRwvifYFY6GYxL">
            4 Yrkande 12 hänvisat till UU.
          </p>
        </div>
        <div xml:id="i-8QBxmgXU6YXjreCAx1qHkk" type="motContent">
          <head xml:id="i-AUzrLSm5oCS1jy3NKkMQAE" type="h1">
            Inledning
          </head>
          <p xml:id="i-Xq8fxXwWrxQFHA9EJaVpVR">
            Gruvverksamhet och annan mineralutvinning har varit och är av
            stor betydelse för Sverige. Vår ekonomiska utveckling har i hög
            grad varit baserad på exploatering och förädling av inhemska råvaror
            som malm, skog och vattenkraft. Mineralutvinningens betydelse
            syns bland annat genom att det finns en hel region i landet som
            heter Bergslagen och genom att Sverige har flera världsledande
            företag som underleverantörer till gruvindustrin.
          </p>
          <p xml:id="i-Ve13dMvGrXm1tZ72SkWbLf">
            En framtidsorienterad och hållbar mineralpolitik behöver bygga
            på en helhetssyn som omfattar naturen, samhället och relationen
            människa–natur. Mineralutvinning kan få omfattande och väldigt
            långsiktiga konsekvenser för naturen. Mineralutvinning påverkar
            även den sociala miljön och kraven på samhället att möta upp med
            fungerande infrastruktur, bostäder, kommunal service etc. Mineralutvinning
            är också en kapitalintensiv verksamhet. En sådan helhetssyn lägger
            inte fokus ensidigt på att knacka sten utan tar också upp sociala
            och kulturella värden samt användningssidan.
          </p>
          <p xml:id="i-CTA3UAiC7YWvJsQ1RFeZPt">
            Internationellt uppmärksammas en försörjnings- och användaraspekt
            som hittills är relativt outvecklad i Sverige. Detta kommer till
            uttryck till exempel i EU:s råvaruinitiativ, råvarustrategi och
            flaggskeppsinitiativet för ett resurseffektivt Europa.
          </p>
          <p xml:id="i-FEdjUvJS1anHMiQXhsggQq">
            EU:s industri är, i stark kontrast med Sveriges, till största
            delen beroende av importer av metaller och mineraler från omvärlden.
            Detta bidrar till att användnings- och försörjningsperspektiv
            har fått en annan betydelse i EU. En svensk betoning på utvinning
            av råvara från berggrunden kan leda till att Sverige kommer i
            otakt med utvecklingen i vår omvärld. Krasst sett kan det leda
            till missade affärsmöjligheter men också en onödig stor miljöbelastning
            och social belastning. Detta är ett område där miljöhänsyn, ekonomisk
            och social hållbarhet måste gå hand i hand. Vi behöver vidga våra
            vyer och bredda vårt perspektiv. Också på metall- och mineralområdet
            behöver vi i betydligt högre utsträckning än i dag sluta kretsloppen
            och inkludera hållbarhetsbegreppets alla aspekter. Det leder till
            annat fokus, en annan syn på material, på materialsnål produktion,
            hushållning och återvinning.
          </p>
          <head xml:id="i-Rkfa1nX9bWSHymguaXQrEN" type="h2">
            Urban mining
          </head>
          <p xml:id="i-4CehU7xsYWQd1aLP4zp35u">
            I våra bebyggda miljöer finns stora mängder metaller och sten.
            Ämnen i produkter och anläggningar som inte längre används ligger
            ofta kvar. Detta utgör en källa till råvaror för annan användning.
            Det är normalt mindre energikrävande och mindre miljöbelastande
            (vatten, biologisk mångfald med mera) att använda återvunnet material
            än nyutvunnet material.
          </p>
          <p xml:id="i-We6xZ6dhm58YHq5GZMQZC">
            Att ta vara på material i uttjänta produkter och den bebyggda
            miljön kallas internationellt för urban mining. Inom FN:s miljöorgan
            Unep finns en resurspanel som i sin första rapport konstaterar
            att den kraftigt ökade metallanvändningen under senare decennier
            har flyttat resursbasen för metaller från att ha varit nästan
            helt geologiskt baserad till att numera i betydande grad vara
            lagrad i samhället.
          </p>
          <p xml:id="i-LeEsoDBRUaAAnNECyRYazA">
            Naturvårdsverket påpekar till exempel att tidigare Banverket
            och Telia har stora mängder nedgrävda uttjänta kablar som innehåller
            koppar och bly. Svensk lagstiftning innehåller dock inga krav
            på att man behöver plocka upp eller underlätta framtida nyttiggörande
            av uttjänta kablar. Det kan också finnas oklarheter hur rättigheter
            att bryta dessa tillgångar ser ut eller kan fördelas.
          </p>
          <p xml:id="i-Jgnrbt1wvFK7xPwoLCDVJ">
            Vi behöver öka våra kunskaper om var detta metallkapital finns
            och förbättra förutsättningarna för att återvinna detta. Det är
            därför angeläget att regeringen låter utreda hur man kan verka
            för ökad återvinning av oanvända metaller och sten i vår bebyggda
            miljö och stimulerar forskning och utvecklingsinsatser inom området
            urban mining.
          </p>
          <head xml:id="i-oeLRRStpdgbFmSVDzoJ68" type="h2">
            Waste mining
          </head>
          <p xml:id="i-GR2vobDYLgvzNvXDtPCNn9">
            Avfall från utvinning och bearbetning av mineraltillgångar är
            en av de största avfallsströmmarna inom EU. Det handlar om material
            som måste avlägsnas för att komma åt mineraltillgångarna, såsom
            matjord, jordlager och gråberg samt anrikningssand som återstår
            efter det att mineralerna till stor del utvunnits ur malmen.
          </p>
          <p xml:id="i-GUjPDvkA6uh4R2hgHtX4DS">
            En del av detta avfall utgör inte något hot mot miljön men nuvarande
            lagstiftning försvårar möjligheterna att ta vara på detta som
            råvara varför det istället hamnar på deponi. Andra fraktioner,
            i synnerhet de som genereras vid brytning av andra mineraler och
            metaller än järn kan innehålla stora mängder farliga ämnen, exempelvis
            tungmetaller. Vid utvinning och bearbetning av dessa tenderar
            skadliga ämnen bli kemiskt mer tillgängliga.
          </p>
          <p xml:id="i-84DBgqpWQqoLG8X9go2jWA">
            Samtidigt innehåller många gånger gruvfall andra metaller och
            mineraler än de man i första skedet vill bryta. Naturvårdsverket
            påpekar till exempel att LKAB blandar apatit (som innehåller både
            fosfor som är nästan kadmiumfri och sällsynta jordartsmetaller)
            med övrigt gruvavfall på ett sätt som försvårar en framtida utvinning.
            Det är viktigt att man använder sådana processer i den första
            utvinningen och bearbetningen att en framtida utvinning av andra
            ämnen eller återanvändning på annat sätt av gruvavfallet inte
            försvåras.
          </p>
          <p xml:id="i-HyESrPeLMXeABSLK9cukYr">
            Regeringen bör inleda en översyn av lagstiftningen som reglerar
            hantering av utvinningsavfall så att den bidrar till en optimal
            råvarutvinning och att framtida utvinning av mineraler och metaller
            som vid det första utvinningstillfället inte är ekonomiskt rimliga
            att utvinna försvåras. Ett grundläggande krav är att EU-lagstiftningen
            om hantering av utvinningsavfall genomförs och tillämpas fullt
            ut.
          </p>
          <p xml:id="i-FhVZFqEE21QfXEv6SZXbc">
            Det finns även ett behov av att regeringen stimulerar forsknings-
            och utvecklingsinsatser för förbättrad miljöhänsyn vid gruvdrift,
            hantering av utvinningsavfall och förbättrad utvinning av mineral
            ur utvinningsavfall.
          </p>
          <head xml:id="i-GfQkSCmPMS7kmKsS5X6ZnW" type="h2">
            Freda fler områden från prospektering och gruvverksamhet
          </head>
          <p xml:id="i-AFY5Uvbjo8Ep5QHqoSUPnK">
            Idag är möjligheterna till prospektering och därmed även gruvverksamhet
            begränsade i nationalparker, kyrkogårdar och planlagt område.
            Det finns fler områden där det troligen finns ett allmänt önskemål
            och acceptans för att prospektering och gruvverksamhet inte ska
            förekomma. För att skapa en större tydlighet för både gruvnäringen
            och allmänheten bör regeringen tillsätta en utredning som pekar
            ut sådana områden och föreslår sätt att skydda dessa områden.
          </p>
          <head xml:id="i-LKEpPNN95UZ12QRxWsHV9A" type="h2">
            Förbättra miljöprövningen
          </head>
          <p xml:id="i-8AFt2i7qn4YhbFeQzHsxeh">
            Det övergripande syftet med miljöbalken är att driva utvecklingen
            mot ett ekologiskt hållbart samhälle. Möjligheten att svara mot
            denna grundprincip förutsätter att samtliga led med prövning,
            tillsyn m.m. fungerar effektivt. Lagstiftningens mål om en hållbar
            utveckling kan endast nås om det finns ett effektivt och kompetent
            prövningssystem för de mål och ärenden som prövas enligt balken.
          </p>
          <p xml:id="i-FMvq3ejh8oTorgD4LAAJYP">
            Gruvindustrin har klagat över att det tar lång tid att få tillstånd.
            I andra sammanhang har uppmärksammats att det svenska systemet
            för att uppdatera gamla tillstånd, som avsågs vara smidigt och
            anpassat till näringslivets förutsättningar, inte fungerar. Detta
            ledde till att Sverige i mars 2012 förlorade ett mål i EU-domstolen
            rörande det så kallade IPPC-direktivet. Ytterligare ett problem
            är att tillståndsvillkoren ofta är så vagt formulerade att det
            inte har gått att ställa någon till svars när utsläppen blivit
            för stora.
          </p>
          <p xml:id="i-8KnUrfVAthsSRaFMnQtboN">
            Regeringen har i sin budgetproposition för 2013 tillfört mer
            resurser till mark- och miljödomstolarna och till länsstyrelserna.
            Detta är ett steg i rätt riktning. Domstolarnas kompetens och
            kapacitet behöver stärkas. I Miljöpartiets budgetmotion har vi
            dessutom tillfört mer resurser till länsstyrelserna och ytterligare
            resurser till Naturvårdsverket, bland annat för att myndigheterna
            bättre ska kunna fullgöra sina uppdrag inom miljöprövningen.
          </p>
          <p xml:id="i-FFnZENyeXrE1KuqoLSarRC">
            Miljöåklagarämbetet är ett annat led i tillståndssystemet som
            behöver stärkas. Miljöpartiet har tidigare motionerat om en översyn
            av i vilken utsträckning tillämpningen av miljöbalken har uppfyllt
            miljöintentionerna. Den fällande domen i EU-domstolen om IPPC-direktivet
            aktualiserar det behovet.
          </p>
          <head xml:id="i-8huyiMMHvHdDmhizUFEf35" type="h3">
            Biologisk mångfald
          </head>
          <p xml:id="i-CHdeUxYJHa2zbDomTw3DhR">
            Domstolsbehandlingen av Nordkalks omdiskuterade förslag till
            kalkbrott i Ojnare i Bunge på norra Gotland har aktualiserat frågan
            om biologisk mångfald vid stora ingrepp i naturen. Sedan regeringen
            slopade den så kallade stopplagen för täkter har biologisk mångfald
            samma skydd vid täktverksamhet som vid t.ex. gruvverksamhet. Det
            har nu visat sig att detta skydd är otillräckligt. I Miljöbalkskommitténs
            förslag om att ta bort stoppregeln ingick också en ny allmänhänsynsregel
            om biologisk mångfald (SOU 2004:37). Rätt utformat kan en sådan
            regel vara ett sätt att stärka hänsyn till biologisk mångfald
            vid större ingrepp i naturen.
          </p>
          <p xml:id="i-P1RiM6uTrAc9uQSm2qajPJ">
            Nordkalksfallet har också visat att hänsyn till vattentäkter
            är otillräcklig. Om det i Nordkalkfallet tillämpade synsättet
            skulle tillämpas mer generellt kan det få allvarliga konsekvenser
            för vattenförsörjningen i landet. Ett omdiskuterat fall gäller
            Vättern och vad intresset att utvinna mineraler i dess närhet
            innebär för risker för Vättern som dricksvattentäkt.
          </p>
          <p xml:id="i-8G6rCSvkk7ZEpShe3TF4Jy">
            Vi anser att regeringen bör utreda och återkomma till riksdagen
            med förslag om en förstärkning av hänsyn till biologisk mångfald
            och dricksvattenförsörjningen vid större ingrepp i naturen. Frågan
            om stopplagen har vi behandlat ytterligare i bland annat motion
            2012/13:MJ245.
          </p>
          <head xml:id="i-FTpvBQyiDA7AGqu2Z3w8yS" type="h3">
            Gemensam översyn av minerallagen och miljöbalken
          </head>
          <p xml:id="i-359LUwVaLkcT85cc45NiHp">
            Miljöpartiet har både tidigare och innevarande riksdagsår motionerat
            om behovet av en gemensam översyn av miljöbalken och minerallagen
            bl.a. utifrån erfarenheter från prospekteringstillstånd för uran,
            prospekteringstillstånd i skyddade naturområden där rimligen ingen
            brytning bör komma till stånd och prospekteringstillstånd i renskötselområde.
            Det finns många skäl till en sådan gemensam översyn. Ytterligare
            ett skäl är att säkra att finansiell täckning finns för ansvarsåtaganden.
            Om ett gruvföretag går i konkurs kan staten stå med en gruva som
            läcker föroreningar och kräver återställningskostnader. Tyvärr
            har vi sådana exempel i Sverige idag. Naturvårdsverket har påpekat
            att man behöver ställa högre krav på lönsamhetsbedömningar enligt
            minerallagen så att även beräknade kostnader för efterbehandling
            omfattas. Man bör också utreda möjligheterna och konsekvenserna
            av en för gruvbolagen obligatorisk försäkring som tar deras kostnader
            i de fall de inte själva klarar av att återställa eller sanera
            efter sin verksamhet.
          </p>
          <head xml:id="i-ALdgUtmzWLfoqvZPwuwBGE" type="h3">
            Utred en särskild naturresursskatt och höj nivån på mineralersättningen
          </head>
          <p xml:id="i-V7cQBjwScEHWhPFCfgEsCJ">
            En hållbar mineralstrategi bygger på ökad återanvändning av metaller
            och att incitament finns att utvinna mer mineral från redan existerande
            gruvor och slagghögar. Sverige ska hushålla med sina ändliga resurser.
            I Sverige tas det ut en så kallad mineralersättning för de mineral
            som bryts. Förutom att den i sig är låg går endast en mindre andel
            till staten. Huvuddelen går till markägaren. På många håll i världen
            finns eller diskuteras införandet av en särskild gruvskatt för
            att signalera värdet av ändliga resurser och fördela de inkomsterna
            som gruvnäringen genererar jämnare i samhället. Frågan om hur
            drivkrafterna mot ett cirkulärt materialflöde kan stärkas och
            vinster från utvinning av naturresurser fördelas är en relevant
            fråga som också behöver diskuteras i Sverige. Det finns därför
            skäl för en utredning om införande av en särskild gruvskatt och
            naturresursskatt även i Sverige. I avvaktan på att en sådan kan
            komma tillstånd bör nivån på mineralersättningen höjas rejält
            och fördelningen av intäkterna från denna mellan staten och markägaren
            ses över.
          </p>
          <head xml:id="i-3B1vAf2G67eUQT71QMpfXz" type="h3">
            Deposition vid prospektering
          </head>
          <p xml:id="i-4yox9EQ6Eso5ZCZZ2rnVPg">
            Vi har sett flera exempel på hur kortlivade prospekteringsbolag
            lämnar ett område i vilket man haft undersökningstillstånd utan
            att fullfölja sina åtaganden gentemot markägarna och nyttjare
            med särskild rätt. Genom att koppla undersökningstillstånd till
            en obligatorisk deposition hos Bergstaten kan risken för att sådana
            situationer ska uppstå minska. Depositionen återbetalas när alla
            fordringar på bolaget är reglerade.
          </p>
          <head xml:id="i-Mz8G47LFWJJ2PxNAwotpCa" type="h2">
            Respektera samerna som urfolk – Ratificera ILO:s konvention 169
          </head>
          <p xml:id="i-PKFcaxhyit8tn6dYz7pzU4">
            Det ökade intresset för att bryta mineraler och metaller gör
            att konflikten mellan olika intressen ställs allt tydligare på
            sin spets. Minerallagstiftningen kom till i en tid då staten hade
            intresse av att reglera mineralutvinningen till förmån för statens
            ekonomiska, industriella och militära intressen. Den rådande uppfattningen
            om naturen som en outtömlig resurs har kraftigt omvärderats. Idag
            är det än mer uppenbart att mineraler och metaller är en lagerresurs
            och att gruvbrytning alltid påverkar omgivningen. Behovet av att
            öka skyddet för biologisk mångfald och minska den mänskliga negativa
            miljöpåverkan har blivit allt tydligare liksom vikten av att värna
            sociala och kulturella värden.
          </p>
          <p xml:id="i-3m3HcibFY8VGhzMPbqSmLN">
            Minerallagen är inriktad på exploatering och har inte följt med
            i utvecklingen. Detsamma gäller miljöbalkens tillämpning vid prövning
            av tillstånd för gruvdrift.
          </p>
          <p xml:id="i-R7cLZVFRpjA4Wn1H8MgzNW">
            Mycket av det prospekteringsarbete som bedrivs idag sker inom
            Sapmi. I vissa fall leder dessa prospekteringar till etablering
            av gruvor inom områden som är viktiga för rennäringen, övrig samisk
            markanvändning och kultur. Gruvetableringar påverkar miljön och
            omgivningen på många fler sätt än enbart själva brytningen. För
            att bryta krävs infrastruktur, energi och en mängd servicefunktioner
            i närområdet och regionen.
          </p>
          <p xml:id="i-Ws5FddctsTjfRem2EadoMt">
            Samebyarna har historiskt sett haft invändningar mot hur verksamheter,
            till exempel gruvor, dammar, vindkraftverk, utvinning av olja
            och gas, samt skogsbruk, har planerats, beslutats om och genomförts.
            Samebyarna har också haft invändningar mot hur effekterna av sådana
            projekt värderas vid en miljökonsekvensbeskrivningsprocess.
          </p>
          <p xml:id="i-2P3Hxf46FK92rN7uni2ur3">
            Sveriges riksdag och regering har uttalat att samerna utgör en
            ursprungsbefolkning i Sverige, som är lika gammal eller äldre
            än landets majoritetsbefolkning. Denna urfolksdefinition ger samerna
            en särställning i folkrättslig mening. Enligt artikel 132 i den
            av FN antagna urfolksdefinitionen har urfolken rätt till sin mark,
            sina territorier och sina resurser, för att behålla sin kultur,
            sin rätt till erkännande av deras olika identiteter, sin rätt
            till självstyre och självbestämmande, och rätt att tillfrågas
            om samtycke i beslut som kan påverka dem. Stater ska också enligt
            samma artikel samråda och samarbeta i god tro med den inhemska
            befolkningen som berörs genom deras egna representativa institutioner
            för att få deras fria och informerade samtycke innan godkännandet
            av ett projekt som påverkar deras mark eller territorier och andra
            resurser, särskilt i samband med utveckling, utnyttjande eller
            exploatering av mineral, vatten eller andra resurser. I urfolksdeklarationen
            betonas också särskilt staternas ansvar för att urfolks kulturer
            ska skyddas och utvecklas. Sverige var ett av de 143 länder som
            aktivt röstade för deklarationen. Det finns även andra konventioner
            som Sverige anslutit sig till som ligger innehållsmässigt nära
            tolkningen av urfolksdeklarationen.
          </p>
          <p xml:id="i-Sp1qvdWvUoZgqz4vMvH36G">
            ILO:s konvention nr 169 – Konventionen om ursprungsfolk och stamfolk
            syftar också till att motverka diskriminering av urfolk. År 1999
            presenterades en statlig utredning (SOU 1999:25) om vad som krävs
            för att Sverige ska kunna ansluta sig till konventionen. Utredaren
            gjorde bedömningen att de skulle kunna ske på fem års sikt. Det
            har nu gått mer än 14 år sedan utredaren lade sina förslag. Det
            är dags att regeringen tar tag i frågan och vidtar de åtgärder
            som krävs för att Sverige ska kunna ratificera konventionen. Samernas
            rättigheter som urfolk måste respekteras.
          </p>
          <head xml:id="i-YNhaBZLjCB4cHH446Nu9ae" type="h2">
            Internationellt ansvarstagande
          </head>
          <p xml:id="i-RDzydERuMbmbtBpbZ7zbfz">
            En bärande del av EU:s råvaruinitiativ var att man ska använda
            EU:s bistånds- och handelspolitik på ett samordnat sätt för att
            säkra EU:s tillgång till råvaror på förmånliga villkor. Detta
            är att vända upp och ner på ambitionerna i till exempel politiken
            för global utveckling (PGU) och EU:s motsvarighet (Policy Coherence
            for Development – PCD) som ska säkerställa en samstämmighet i
            politiken utifrån fattiga människors perspektiv och rättigheter.
            Granskningar av EU:s handelsavtal visar att EU har genomfört politiken
            på handelsområdet utifrån intresset att öka EU:s tillgång till
            råvaror snarare än ambitionen inom PCD. Utvinningsländers utvecklingsalternativ
            inskränks i syfte att istället öka förädlingen av råvaror inom
            EU. Vi anser att Sverige bör motsätta sig denna typ av det som
            i EU:s råvaruinitiativ kallas för råvarudiplomati.
          </p>
          <p xml:id="i-Lyckvn1iV1AQHE8nxjMLij">
            Internationellt pågår diskussioner om ökad öppenhet och transparens
            inom utvinningsindustrin. Extractive Industry Transparency Initiative
            (EITI) är ett initiativ som syftar till att öka transparensen
            inom råvaruindustrin. EITI är en koalition av länder, företag
            och grupper i det civila samhället som vill motverka korruptionen
            genom att låta medborgarna i råvaruproducerande länder få kunskap
            om hur mycket utländska företag betalar för den olja, koppar och
            andra råvaror som utvinns. De länder som blir medlemmar i EITI
            måste genomgå en process där landets nationalräkenskaper kontrolleras
            av en oberoende revisor. Avsikten är att en större del av frukterna
            av utvinningen ska komma utvecklande värdländer tillgodo.
          </p>
          <p xml:id="i-L5iPhRzbRzWA4QWC87M7Xr">
            USA har anslutit sig till EITI och antog 2010 den så kallade
            Dodd–Frank-lagen , som bland annat syftar till att hindra amerikanska
            företag från att använda konfliktmineraler i sin tillverkning.
            Två år senare gjorde Enough Project en utvärdering av lagens effekter.
            Resultatet presenteras i rapporten From Congress to Congo . Enough
            fann att även om utformningen av lagen har försenats – US Securities
            and Exchange Commission skulle ha lämnat förslag på detaljerade
            regler för företag i april 2011, men dessa antogs så sent som
            den 22 augusti 2013 – har antagandet av lagen i sig haft positiva
            effekter.
          </p>
          <p xml:id="i-FowMjrgNwPxQMNor4q53Ae">
            Det är viktigt att minska inslaget av konflikter, kapitalflykt
            och korruption kring mineralutvinningen. Vi anser att EU bör ha
            minst lika starka krav på detta område som USA. Vi har också behandlat
            frågan i bland annat motion 2012/13:U5.
          </p>
        </div>
        <div xml:id="i-CaxufRukxRnGgNiCa2nogX" type="signatureBlock">
          <list xml:id="i-3L96pg9piKByjn1Bm8TTdr">
            <item xml:id="i-5NptSrM2w1ojk3RZpBjG59" type="signature">
              Jonas Eriksson (MP)
            </item>
            <item xml:id="i-KruVwjxdKAR9WzxubGr4a2" type="signature">
              Stina Bergström (MP)
            </item>
            <item xml:id="i-BvJAKDESuZ8dovbrDJ51Ak" type="signature">
              Annika Lillemets (MP)
            </item>
            <item xml:id="i-XNeWNFbeHpx8wymhG9JqP5" type="signature">
              Valter Mutt (MP)
            </item>
            <item xml:id="i-PZDWmrd1BGuC2NAXWLqQWo" type="signature">
              Tina Ehn (MP)
            </item>
            <item xml:id="i-UgVss7C4naar8WaZJsrir4" type="signature">
              Mats Pertoft (MP)
            </item>
            <item xml:id="i-NiEerXVQy4w8VZGEGXTwP9" type="signature">
              Bodil Ceballos (MP)
            </item>
            <item xml:id="i-Eh3pMdqJCvsDv9MkrCUmw3" type="signature">
              Esabelle Dingizian (MP)
            </item>
            <item xml:id="i-QnzZXhZhGbyutuA72UPw7X" type="signature">
              Lise Nordin (MP)
            </item>
            <item xml:id="i-14dTha8kQ7o8Z7uBmwE9Bj" type="signature">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
