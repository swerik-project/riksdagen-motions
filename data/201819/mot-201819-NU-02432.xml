<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02432">
  <teiHeader>
    <fileDesc>
      <titleStmt>
        <title>Höj kunskapen om kooperativt företagande och ekonomiska föreningar</title>
        <author corresp="i-FucmvyHZ22CXcKRGnfjaC4">av Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2432 av Anders Åkesson (C)</title>
          <idno type="rdwebb">H6022432</idno>
          <rs type="number">2432</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022432/text</ref>
          <ref type="dokument_url_html">http://data.riksdagen.se/dokument/H6022432</ref>
          <ref type="dokumentstatus_url_xml">http://data.riksdagen.se/dokumentstatus/H6022432</ref>
          <ref type="docx">http://data.riksdagen.se/fil/FEAD7A07-F09A-4CA7-A174-4C0CC0E7712F</ref>
          <ref type="pdf">http://data.riksdagen.se/fil/EA25F80E-1B8A-48AA-81A0-052B508FC5AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MU1awchwcSYaKTpPtPnDsf" type="signed"/>
        <correspContext corresp="i-MU1awchwcSYaKTpPtPnDsf">
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-KjDozCZAZSqkA71mhZBa2N" type="submitted">
          <date when="2018-11-30"/>
          <time when="09:19:19"/>
        </correspAction>
        <correspAction xml:id="i-FEquRSVxZJXdSNn5NxQp1v" type="reviewed">
          <date when="2018-11-30"/>
          <time when="10:21:40"/>
        </correspAction>
        <correspAction xml:id="i-9o1FhdfQgsoat6bAwrPgqT" type="referred">
          <date when="2018-12-05"/>
        </correspAction>
        <correspAction xml:id="i-8RuJj46eRe6JwStXXngQLk" type="assigned">
          <date when="2019-07-11"/>
          <time when="11:19:14"/>
        </correspAction>
        <correspContext corresp="i-8RuJj46eRe6JwStXXngQLk">
          <ref type="assignedTo">Näringsutskottet</ref>
        </correspContext>
        <correspAction xml:id="i-SjEKvKK4mKH7m4kCfFwJfy" type="behandlas_i"/>
        <correspContext corresp="i-SjEKvKK4mKH7m4kCfFwJfy">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ELnXhGCieX3CLwxDZ2sgdf" type="motHeader">
        <div xml:id="i-AsMjygDEaXFC2Qt7q5xMjv" type="motTitle">
          Motion till riksdagen 2018/19:2432 av Anders Åkesson (C) Höj
          kunskapen om kooperativt företagande och ekonomiska föreningar
        </div>
      </div>
      <div xml:id="i-SmEH3HH1MtppLWGfFxTGzn" type="motBody">
        <div xml:id="i-WUs2opk6epJac6Rvg2UzQw" type="motProposal" subtype="förslag">
          <head xml:id="i-MVNsqg7TBozKkS9oWwgNzH">
            Förslag till riksdagsbeslut
          </head>
          <list xml:id="i-CBS6CmniB7E15BsMFHrGLp" style="ol">
            <item xml:id="i-JSwYvtUjDR6RbctZz8LSh1">
              Riksdagen ställer sig bakom det som anförs i motionen om att
              höja kunskapen om kooperativt företagande och ekonomiska föreningar
              och tillkännager detta för regeringen.
            </item>
            <item xml:id="i-HZmwPXmHWG3eiA9qaRRu2D">
              Riksdagen ställer sig bakom det som anförs i motionen om att
              utreda hur stöd och nya finansieringsmodeller kan förbättras för
              att underlätta personalövertagande av företag exempelvis vid generationsskiften
              eller nedläggningar och tillkännager detta för regeringen.
            </item>
            <item xml:id="i-7ezYYbnU2Bp21e3g1vByU1">
              Riksdagen ställer sig bakom det som anförs i motionen om att
              säkerställa att kommunalt och statligt finansierad företagsrådgivning
              är heltäckande och neutral i förhållande till de olika associationsformerna,
              och detta tillkännager riksdagen för regeringen.
            </item>
          </list>
        </div>
        <div xml:id="i-UecvETzji7esfqBAQVXN2B" type="motContent">
          <head xml:id="i-89kC4Dp77u8CqYQZCFpaKM" type="h1">
            Motivering
          </head>
          <p xml:id="i-5ESVAyuRuU7rPxKiqZHo3g">
            Den 1 juli 2018 trädde den nya lagen om ekonomiska föreningar
            (prop. 2017/18:185) i kraft. Den nya lagen förenklar och förbättrar
            förutsättningar att bedriva kooperativt företagande och ekonomiska
            föreningar. Kooperativa företag är en viktig del av det svenska
            näringslivet, och enbart de 100 största kooperativa företagen
            omsätter 400 miljarder kronor årligen och har cirka 100 000 anställda.
            Kooperativa företag har genom sin affärsmodell inbyggda fördelar
            ur ett hållbarhetsperspektiv, men det finns också andra tydliga
            möjligheter som inte fullt ut tas tillvara idag.
          </p>
          <p xml:id="i-BxdQrAqg7aVjgCAeDipU3c">
            Den kooperativa företagsformen är den snabbast växande företagsformen
            och har högt förtroende hos allmänheten; trots detta är associationsformen
            fortfarande omgärdad av okunskap och mytbildning. Den vanligaste
            myten är att ekonomiska föreningar och kooperativ inte är affärsmässiga
            och vinstdrivande.
          </p>
          <p xml:id="i-EfGSbTK27z9URfMjWMxVRA">
            De studier som gjorts visar alla på behovet av att öka kunskapen
            om den kooperativa företagsformen. Statistiken om ekonomiska föreningar
            behöver utvecklas och anpassas för att göra den mer jämförbar
            med andra associationsformer och för att understödja forskning
            och utveckling på området. Andra länder, som Frankrike, Italien
            och Storbritannien, ligger före Sverige med lagstiftning som uppmuntrar
            och utvecklar ekonomiska föreningar och den kooperativa företagsformen.
          </p>
          <p xml:id="i-HY7mZNGqyDwwiPhDM9NdG4">
            Den ekonomiska föreningen har en självklar plats i vårt moderna
            samhälle. Med den nya teknikens möjligheter har delningsekonomin,
            där människor är medskapare och undanröjer mellanhänder, fått
            ett uppsving. Många vittnar dock om behovet av tydligare spelregler
            kring delningsekonomin. Genom att bilda en ekonomisk förening
            skapas en demokratisk och organisatorisk struktur för hur nyttorna
            kan fördelas, lagar och regler ska följas, utan att den bärande
            idén om medskapande går förlorad.
          </p>
          <p xml:id="i-KMsbBnvuHh99KRojh4rP6H">
            Ungefär var fjärde företagare i Sverige har för avsikt att sluta
            arbeta inom fem år, vilket betyder att ca 175 000 företag står
            inför en generationsväxling. 27 % av dessa riskerar att läggas
            ner för att det saknas arvtagare eller köpare. Det motsvarar nästan
            50 000 företag. Med mer kunskap och bättre stöd skulle en större
            andel av dessa kunna räddas kvar i drift genom personalövertagande.
          </p>
          <p xml:id="i-XTNPXTwqPJqr7xkHxf2XPC">
            I samband med personalövertagande behövs utbildning och finansieringslösningar.
          </p>
          <p xml:id="i-V33PqRRQfBo7SxvVX1f8WB">
            Internationellt sett finns det tydligare politiska initiativ
            för personalövertagande vid företagsnedläggning. I Frankrike exempelvis
            har man infört att medarbetare har förköpsrätt på företag som
            hotas av nedläggning. Konkursförvaltare och andra professioner
            utbildas i hur man transformerar företag till kooperativa lösningar.
            Dessutom har man infört finansiella incitament. Detta har lett
            till över 100 medarbetar­övertaganden av företag, som alternativ
            till nedläggning. Antalet medarbetarägda kooperativ har ökat med
            15 % mellan åren 2008–2012, och antalet anställda i denna associationsform
            ökade med 7 %. Detta under finanskrisåren. 2012 fanns det 2 165
            medarbetarägda kooperativ med 43 860 anställda i Frankrike. I
            Storbritannien har man antagit en s.k. ”blue print for British
            business to become employee-owned”. Detta tillsammans med justeringar
            i skattelagstiftning har underlättat personalövertagande.
          </p>
          <p xml:id="i-Dmue17k4JtWUPWx8XZypYJ">
            För att samhället ska kunna dra nytta av de specifika fördelar
            som finns med kooperativt företagande behöver dock kunskapen om
            associationsformen höjas. En relativt snabb åtgärd kan vara att
            ta fram en kortfattad information om vad den nya lagen betyder
            och säkerställa att kommunernas näringslivskontor och nyföretagar­centrum
            förses med kunskap om möjligheterna och fördelarna med att driva
            företag i form av ekonomisk förening. Om du bestämmer dig för
            att starta ett företag, men inte har valt vilken associationsform
            som passar dig och din affärsmodell kommer den information du
            får ha aktiebolagsformen som norm.
          </p>
          <p xml:id="i-LcRaiXcrbLzNQBHMktGvGw">
            Coompanion ger rådgivning till kooperativ och ekonomiska föreningar
            och får stöd av Tillväxtverket, men de finns oftast inte med i
            det lokala näringslivsutvecklings­arbetet. Om kommunala och statliga
            medel går till företagsrådgivning lokalt bör den åtminstone vara
            heltäckande och neutral i förhållande till de olika associationsformerna.
            Det är den inte idag.
          </p>
        </div>
        <div xml:id="i-Wb3TuZE9Y7fubmbiY3qEz8" type="signatureBlock">
          <list xml:id="i-RdRGiezWGwC54hwdffy4xn">
            <item xml:id="i-WyC1NwyGrr4zp4jdGLF1kk" who="i-FucmvyHZ22CXcKRGnfjaC4" type="signature">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
