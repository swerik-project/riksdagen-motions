<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00510">
  <teiHeader>
    <fileDesc>
      <titleStmt>
        <title>Hållbara lastbilstransporter</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbara lastbilstransporter</title>
          <idno type="rdwebb">H102T510</idno>
          <rs type="number">T510</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T510/text</ref>
          <ref type="dokument_url_html">http://data.riksdagen.se/dokument/H102T510</ref>
          <ref type="dokumentstatus_url_xml">http://data.riksdagen.se/dokumentstatus/H102T510</ref>
          <ref type="doc">http://data.riksdagen.se/fil/A03872A3-6C67-464C-B49C-FDFE69D30367</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SwCG7qehtiZEoxQcEgSRCW</idno>
            <name>Suzanne Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DM1VDUeZbLxFyuoMT5aApt" type="signed"/>
        <correspContext corresp="i-DM1VDUeZbLxFyuoMT5aApt">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-SwCG7qehtiZEoxQcEgSRCW"/>
          <note type="signatory" corresp="i-4d51CJWhx39kVpCvcwxZq8"/>
        </correspContext>
        <correspAction type="numbering" xml:id="i-PBcREbVvgpKXSfXi2kzK9x">
          <date when="2013-10-08"/>
        </correspAction>
        <correspAction type="submission" xml:id="i-3DnHErwxehHCYcUGnVbQsX">
          <date when="2013-10-04"/>
        </correspAction>
        <correspAction type="transfer" xml:id="i-Rdi5YWP3i4TMU8rM4KqT6D">
          <date when="2013-10-03"/>
        </correspAction>
        <correspAction type="assigned" xml:id="i-RxvagzMBn3SHpj57STAXQU"/>
        <correspContext corresp="i-RxvagzMBn3SHpj57STAXQU">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-9bg5sA9jetmqLZwQ8vQc3x">
          <head xml:id="i-55vvBSew3trZumv1AiUA4J">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Socialt hållbara lastbilstransporter och främjande av den seriösa
              åkerinäringen 4
            </item>
            <item>
              Värna svenska kollektivavtal för goda arbetsvillkor och en sund
              konkurrenssituation 4
            </item>
            <item>
              Ökad samordning för att stärka kontrollen av yrkestrafiken 5
            </item>
            <item>
              Krav på fast anställning 6
            </item>
            <item>
              Krav på att visa upp frakthandlingar 6
            </item>
            <item>
              Sjysta villkor - bra initiativ från Transport 6
            </item>
            <item>
              Ökat beställaransvar 6
            </item>
            <item>
              Gör det lättare att hålla fordon i kvarstad 7
            </item>
            <item>
              Se över och höj bötesbeloppen för trafikbrott 7
            </item>
            <item>
              Minska stölderna från parkerade lastbilar 7
            </item>
            <item>
              Åtgärder mot chaufförsbrist 7
            </item>
            <item>
              Trängselskatt även för utländska fordon 8
            </item>
            <item>
              Åtgärder i linje med nollvisionen för säkrare lastbilstrafik
              8
            </item>
            <item>
              Fortsätt utbyggnaden av mötesfria vägar 8
            </item>
            <item>
              Ökad bältesanvändning 8
            </item>
            <item>
              Främja införandet av nya aktiva säkerhetssystem 9
            </item>
            <item>
              Obligatoriskt med alkolås 9
            </item>
            <item>
              Åtgärder för minskad klimatpåverkan, bättre luftkvalitet och
              minskat oljeberoende 9
            </item>
            <item>
              Främja nya bränslen och energieffektiva lastbilar 10
            </item>
            <item>
              Förbättrad luftkvalitet 11
            </item>
            <item>
              Införandet av en avståndsbaserad vägslitageavgift för lastbilstransporter
              11
            </item>
          </list>
        </div>
        <div type="motProposal" subtype="förslag">
          <head xml:id="i-VXSB12574o2KLL2K36p3vm">
            Förslag till riksdagsbeslut
          </head>
          <list style="ol">
            <item xml:id="i-M2PwwgmX7qfexR1846Y4h3">
              Riksdagen tillkännager för regeringen som sin mening vad som
              anförs i motionen om eventuella ändringar av EU:s cabotagelagstiftning.
            </item>
            <item xml:id="i-QEEcCLQagi6jb9HGMevcBR">
              Riksdagen tillkännager för regeringen som sin mening vad som
              anförs i motionen om en eventuell tillfällig timeout från EU:s
              cabotageregler för att få kontroll över illegal inrikestrafik.
            </item>
            <item xml:id="i-GfxBqtRmdm8ycaMFBQnQhw">
              Riksdagen tillkännager för regeringen som sin mening vad som
              anförs i motionen om att stärka och samordna myndigheternas kontroll
              av åkeribranschen.
            </item>
            <item xml:id="i-DjhvxhLS9uxoD9VoSHRBRg">
              Riksdagen tillkännager för regeringen som sin mening vad som
              anförs i motionen om krav på fast anställning och den holländska
              modellen.
            </item>
            <item xml:id="i-6NqW5BS5TkFwobTcXwVevQ">
              Riksdagen tillkännager för regeringen som sin mening vad som
              anförs i motionen om frakthandlingar för den ursprungliga internationella
              transporten till Sverige vid cabotagetransport.
            </item>
            <item xml:id="i-Q2SMkYy1r6JMQvuCes4CJ2">
              Riksdagen tillkännager för regeringen som sin mening vad som
              anförs i motionen om ökat beställaransvar.
            </item>
            <item xml:id="i-QZtUuehodK5LMxb5kgEZ91">
              Riksdagen tillkännager för regeringen som sin mening vad som
              anförs i motionen om vikten av beräkningsunderlag för vägtransporter
              som utförs enligt gällande regler och avtal.
            </item>
            <item xml:id="i-FVs7svTjJXdPpLWPJP2F8T">
              Riksdagen tillkännager för regeringen som sin mening vad som
              anförs i motionen om åtgärder mot chaufförsbrist.
            </item>
            <item xml:id="i-LTatxQ64aNzjQaYBJjpLzJ">
              Riksdagen tillkännager för regeringen som sin mening vad som
              anförs i motionen om att göra det lättare att hålla fordon i kvarstad.
            </item>
            <item xml:id="i-63uC1aVGE4D1k88f4w4Dgd">
              Riksdagen tillkännager för regeringen som sin mening vad som
              anförs i motionen om att se över och höja bötesbeloppen för trafikbrott.
            </item>
            <item xml:id="i-BarQXJeZmUUefWKGs5nYTp">
              Riksdagen tillkännager för regeringen som sin mening vad som
              anförs i motionen om säkra uppställningsplatser.
            </item>
            <item xml:id="i-RSoeCmT6WhD7zAMjqRYjeF">
              Riksdagen tillkännager för regeringen som sin mening vad som
              anförs i motionen om att minska stölderna från parkerade lastbilar.
            </item>
            <item xml:id="i-YJk61An8HanScEuw99vEk">
              Riksdagen tillkännager för regeringen som sin mening vad som
              anförs i motionen om att fortsätta utbyggnaden av mötesfria vägar.
            </item>
            <item xml:id="i-H3Ft99UFDavefCrK1vuoVs">
              Riksdagen tillkännager för regeringen som sin mening vad som
              anförs i motionen om ökad bältesanvändning.
            </item>
            <item xml:id="i-GGRTpdRQzaJUL1DDhmgx8V">
              Riksdagen tillkännager för regeringen som sin mening vad som
              anförs i motionen om att främja införandet av nya aktiva säkerhetssystem.
            </item>
            <item xml:id="i-RUC8ukUn6o1QD46Ab266iB">
              Riksdagen tillkännager för regeringen som sin mening vad som
              anförs i motionen om alkolås.
            </item>
            <item xml:id="i-6oQqWsuwUtU6jrnUHdqYi4">
              Riksdagen tillkännager för regeringen som sin mening vad som
              anförs i motionen om alkobommar.
            </item>
            <item xml:id="i-SFzbcSNmAv8a8ohZCURPT3">
              Riksdagen tillkännager för regeringen som sin mening vad som
              anförs i motionen om att främja energieffektiva lastbilar och
              nya bränslen.
            </item>
            <item xml:id="i-579E7NxU9UqRjzyB82k4jr">
              Riksdagen tillkännager för regeringen som sin mening vad som
              anförs i motionen om längre fordonskombinationer.
            </item>
            <item xml:id="i-3US94o2d5K5PNj1FtUFAqK">
              Riksdagen tillkännager för regeringen som sin mening vad som
              anförs i motionen om en EU-lagstiftning om koldioxidutsläpp från
              tunga fordon.
            </item>
            <item xml:id="i-KbH5HDJoo2t8KkELHvYuM9">
              Riksdagen tillkännager för regeringen som sin mening vad som
              anförs i motionen om införandet av en avståndsbaserad vägslitageavgift
              för tunga fordon. 1
            </item>
            <item xml:id="i-KRfAaGk1XrbU3zGaA2jBYK">
              Riksdagen tillkännager för regeringen som sin mening vad som
              anförs i motionen om införande av trängselskatt även för utlandsregistrerade
              fordon. 1
            </item>
          </list>
          <p xml:id="i-FRSiaTTFbBoGKoZGPHJBw5">
            1 Yrkandena 21 och 22 hänvisade till SkU.
          </p>
        </div>
        <div type="motContent">
          <head type="h1" xml:id="i-NbQ4AJMYHTpWDThqSXER1v">
            Socialt hållbara lastbilstransporter och främjande av den seriösa
            åkerinäringen
          </head>
          <p xml:id="i-EfieSudz8oCSm82Gubi3rY">
            Lastbilstransporter är nödvändiga för att samhället ska fungera.
            Samtidigt ser vi i dag stora utmaningar för hela åkeribranschen
            och i synnerhet för alla de som arbetar som förare. Regelbrott
            som äventyrar arbetsmiljön och låter förare arbeta under närmast
            livegna villkor har blivit allt vanligare. Oseriösa aktörer utnyttjar
            arbetskraft med hjälp av falskt egenföretagande och lönedumpning.
            Det är inte ovanligt att dessa chaufförer med dåliga anställningsvillkor
            får bo en lång tid i lastbilen bara i väntan på en körning.
          </p>
          <p xml:id="i-MsXCFSTdiu7ryU6ffGcicF">
            Dagens situation skapar en snedvriden konkurrens för seriösa
            aktörer i branschen som följer kollektivavtal, regler och lagar.
            Det ger även sämre förutsättningar för att arbeta med åtgärder
            som höjer trafiksäkerheten, förbättrar miljön och ger minskad
            klimatpåverkan.
          </p>
          <p xml:id="i-V8U1XJVkmCUV9gjX2WrgMk">
            Klimatutmaningen visar tydligt att det är av största vikt att
            koldioxidutsläppen från lastbilstransporter minskar kraftigt.
            I Naturvårdsverkets redovisning av svenska utsläpp av växthusgaser
            under 2011 är det tydligt att utsläppen från trafiken med tunga
            fordon ökat kraftigt sedan 1990. För personbilar är trenden svagt
            sjunkande. Även jord­bruks-­ och avfallssektorn minskar sina utsläpp.
            Därför är det mycket angeläget att minska utsläppen från tunga
            fordon. Ny teknik som minskar koldioxidutsläppen och oljeberoendet
            måste bli kommersiellt gångbar så fort som möjligt.
          </p>
          <p xml:id="i-2H7sGKC5hpFgSQzryraxqK">
            På trafiksäkerhetsområdet finns stora möjligheter till förbättringar.
            Utbyggnaden av mötesfria vägar har minskat de allvarliga mötesolyckorna
            där lastbilar är inblandade. Alkolås bör bli obligatoriskt i nya
            lastbilar och alltfler hamnar måste få alkobommar.
          </p>
          <head type="h1" xml:id="i-GTPDWMHv8TkvnCVWb5Gkkk">
            Värna svenska kollektivavtal för goda arbetsvillkor och en sund
            konkurrenssituation
          </head>
          <p xml:id="i-9oVPJYzg4PE2pksv7bgM1i">
            Inom EU finns i dag en tydlig lagstiftning om så kallade cabotageregler,
            det vill säga i vilken omfattning en åkeriföretagare från ett
            land får köra godstransporter i ett annat land. I dag är det tillåtet
            för en utländsk transport som ankommer ett annat land att utföra
            tre inrikes transporter under maximalt sju dagar.
          </p>
          <p xml:id="i-GGKQEQUbQsVLCq8n7pdvLx">
            En del av de problem vi ser i dag bygger på att gällande lagstiftning
            om cabotage inte följs. Varken kontroller eller sanktionssystem
            fungerar, trots tydliga anvisningar i gällande EU-förordning.
            Därför bedriver många åkerier från andra länder illegal inrikestrafik
            i Sverige. Det har lett till omfattande marknadsstörningar och
            löne­dumpning där arbetskraft utnyttjas och seriösa åkerier som
            betalar avtalsenliga löner har börjat konkurreras ut. Den pågående
            cabotagestudien vid Lunds Tekniska Högskola visar på att omfattningen
            av den illegala inrikestrafiken är långt större än vad vi tidigare
            visste. Det är inte bara rena dragbilstransporter utan även mer
            specialiserade transporter.
          </p>
          <p xml:id="i-JC7U4AKBcn2U3bbbdtLG7H">
            Den illegala inrikestrafiken har lett till att ett växande antal
            svenska åkare har sänkt sina priser genom att anlita falska egenföretagare
            eller förare från utländska bemanningsföretag utan representation
            i Sverige. I båda fallen kan lönekostnaderna reduceras med uppåt
            80 procent. Det rör sig med andra ord om ren lönedumpning. Detta
            är en marknadsstörning som sprider sig genom att underminera förutsätt­ningarna
            för de åkerier som lever upp till normala krav på avtalsenliga
            löner och inbetalda skatter.
          </p>
          <p xml:id="i-UUUi7n5bDZBmbuGVQHv98f">
            EU:s förordningar om yrkestrafikens villkor ger medlemsländerna
            möjlighet att ta itu med såväl den illegala inrikestrafiken som
            den omfattande lönedumpningen via falska egenföretagare.
          </p>
          <p xml:id="i-ETdkkYNmGRMp5UbPeDk9bZ">
            En revidering av gällande cabotagelagstiftning har planerats
            men har nu skjutits på framtiden av EU-kommissionen.
          </p>
          <p xml:id="i-So8S5ucR3eLz8eS4wph3k4">
            Vi Socialdemokrater är skeptiska till ändringar eller ett avskaffande
            av de förordningar som styr cabotagereglerna. Om avregleringen
            eller ändringar ändå görs måste kommissionen själv ta ansvar för
            att det skapas tydliga särregler som säkrar de sociala villkoren
            i åkerinäringen. Detta måste dessutom ovillkorligen ske innan
            cabotage­reglerna avskaffas eller liberaliseras.
          </p>
          <p xml:id="i-3jbbhvpqmGVk4Tn5f1KUYk">
            En möjlighet är att utstationeringsdirektivets arbetslandsprincip
            får tydliga, tvingande och tillämpningsregler för åkerinäringen.
            Det är inte rimligt att vissa aktörer konkurrerar med löner. I
            stället måste åkeriföretag konkurrera med att erbjuda transportlösningar
            med kvalitet, miljöhänsyn, trafiksäkerhet och punktlighet.
          </p>
          <p xml:id="i-PsrqUMx1XbTGrgecWfQ156">
            Det krävs en modell som både garanterar den svenska kollektivavtalsmodellen
            och fungerar i linje med en ny ordning för godstransporter på
            väg i EU:s inre marknad.
          </p>
          <p xml:id="i-5d5AoCJ63PMRyLftxCNUBG">
            Lyckas inte regeringen med att komma tillrätta med dagens situation
            med en stor mängd illegal inrikestrafik i Sverige vill vi att
            regeringen skriver till EU-kommissionen och begär en tillfällig
            timeout för cabotagetransporter i Sverige tills regeringen lyckats
            skaffa sig kontroll över situationen.
          </p>
          <head type="h2" xml:id="i-Q8jDqr4sBEXjdJaYofQhDE">
            Ökad samordning för att stärka kontrollen av yrkestrafiken
          </head>
          <p xml:id="i-ApWwpGdtFxaGBZGDQujyE2">
            I dag är ansvaret för kontrollen av yrkestrafiken utspritt på
            en rad olika myndigheter. Det är egentligen inget problem då yrkestrafiken
            berör så många områden. Men vi socialdemokrater ser ändå behovet
            av tydlig samordning mellan ansvariga myndigheter. Målet måste
            vara en sund utveckling av den yrkestrafik som bedrivs i Sverige.
            De myndigheter som måste involveras är polisen, Transportstyrelsen,
            Trafikverket, Tullen, Skatteverket och Arbetsmiljöverket. Särskilt
            fokus måste sättas på att de regelverk som finns i dag för yrkestrafiken
            verkligen efterföljs. Vi ser det också som en fördel om arbetsmarknadens
            parter på vägtrafikområdet deltar i arbetet.
          </p>
          <head type="h2" xml:id="i-KYHMF2qKnSQdb9PucKxGUU">
            Krav på fast anställning
          </head>
          <p xml:id="i-J4KnaeMtdBsbWTS5QdtZ1E">
            För att komma tillrätta med den problematiska situationen med
            en ökad andel falska egenföretagare och oseriösa bemanningsföretag
            vill vi införa krav på att all personal i åkerbranschen ska ha
            en fast anställning.
          </p>
          <p xml:id="i-4BXu9LuiS2CQ3LFBjWe9d8">
            I Holland finns sedan 35 år tillbaka en lag om krav på anställning
            – eis van dienstbetrekking – som innebär att det endast är tillåtet
            för ett åkeri att använda sig av personal som har en fast anställning,
            kör åkeriets egna lastbilar och omfattas av gällande kollektivavtal.
            Vissa undantag kan göras under arbetstoppar då tillfällig dispens
            kan ges för att anlita arbetskraft via ett certifierat bemanningsföretag.
            Vi vill att samma bestämmelser införs också i Sverige.
          </p>
          <head type="h2" xml:id="i-X3nvKktKjy5XHmZ16ju9ky">
            Krav på att visa upp frakthandlingar
          </head>
          <p xml:id="i-AbDiGVkRKBzMP9FBv7fCbB">
            I Norge ställs krav på att en den som utför tillfälliga inrikes
            transporter ska kunna uppvisa frakthandlingar på den internationella
            transport som föregick den tillfälliga inrikestrafiken. Det är
            en kontrollåtgärd som skulle kunna vara intressant för Sverige.
          </p>
          <head type="h2" xml:id="i-Fkpqhar2pWaDbJVCyFLfhZ">
            Sjysta villkor – bra initiativ från Transport
          </head>
          <p xml:id="i-TuwF7TZEGSv6snGqWwUGxq">
            Svenska Transportarbetareförbundet har tagit initiativ till en
            Sjysta-villkor-märkning i åkeribranschen, liknande den märkning
            som funnits i några år för hotell- och restaurangbranschen. Lastbilar
            från ett åkeri som tecknar kollektivavtal märks med en dekal,
            sjysta villkor. Detta gör det enkelt för transportköpare och allmänheten
            att se om ett åkeri tillämpar kollektivavtal.
          </p>
          <head type="h2" xml:id="i-MoAbPKCAYK6beEYeh92vJa">
            Ökat beställaransvar
          </head>
          <p xml:id="i-YLMi3AviujVEu4otMVuBfd">
            För att främja den seriösa åkerinäringen och värna goda arbetsvillkor
            behövs åtgärder för ökat beställaransvar. Upphandlande offentliga
            organisationer och privata företag måste få ett förtydligat ansvar
            för att upphandlingar inte leder till farlig arbetsmiljö, dåliga
            arbetsvillkor och ökade risker för i transportsektorns fall säkerhet
            och miljö.
          </p>
          <p xml:id="i-7j5ZQo6s4my4pXygoUJN8u">
            Även de som förmedlar transporter, de så kallade speditörerna,
            måste ingå i beställaransvaret.
          </p>
          <p xml:id="i-QH2hiAMZ6emDBRMuLCjBpC">
            Offentliga organisationer och privata företag borde även inse
            marknadsföringsvärdet av att upphandla transporter där det ställs
            krav på Sjysta villkor och även fordon med alkolås och goda miljöprestanda.
            Precis som att ha rättvisemärkt kaffe i fikarummet och rättvisemärkta
            bananer i fruktkorgen.
          </p>
          <p xml:id="i-X9xhyBXz1sBQEaR9yLxZLh">
            Vi ser även en möjlighet att med att arbetsmarknadens parter
            eller Transportstyrelsen tar fram beräkningsunderlag för vad en
            rimlig kostnad för en transport om kollektivavtalsenlig lön betalas
            och en lastbil med god miljöprestanda används. Det gör det lättare
            för transportköpare att få en överblick över vad transporter kostar
            när regler och avtal följs.
          </p>
          <head type="h2" xml:id="i-Wd1NGn4xSJGSr9k9542Pwn">
            Gör det lättare att hålla fordon i kvarstad
          </head>
          <p xml:id="i-VLZwvjwro9ri2tLT64Ndzi">
            I dag har polisen begränsade möjligheter att lägga beslag på
            ett fordon, eller hålla det i kvarstad som det kallas. Vi menar
            att luckorna i svensk lagstiftning som hindrar detta måste täppas
            till. Att kunna beslagta fordon då ägare vägrar betala böter för
            trafikbrott är ett mycket effektivt verktyg för att höja såväl
            regelefterlevnad som villighet att betala utskrivna böter. Dessa
            regler måste gälla såväl svenskregistrerade som utlandsregistrerade
            fordon. En möjlighet är att polisen ges befogenhet att beslagta
            ett fordons registreringsskyltar på plats eller ges möjlighet
            att sätta låsblock på hjulen, så kallad klampning.
          </p>
          <head type="h2" xml:id="i-MrBeK9PXYq26ZPeD2zqyke">
            Se över och höj bötesbeloppen för trafikbrott
          </head>
          <p xml:id="i-S5vjcEmzHNSk72QNfGTCL8">
            En studie från riksdagens utredningstjänst, RUT, visar att bötesbeloppen
            för yrkestrafikbrott i Sverige många gånger är lägre än i andra
            jämförbara länder. RUT visar att Sveriges grannländer Danmark
            och Norge många gånger har högre bötes­belopp för yrkestrafikbrott.
            Likaså redovisar RUT att Frankrike har ofta högre bötesbelopp
            än Sverige när det gäller yrkestrafikbrott. Mot bakgrund av detta
            ser vi att det finns anledning att se över och höja bötesbeloppen
            för yrkestrafikbrott i Sverige.
          </p>
          <head type="h2" xml:id="i-DqHgXsvmBrdg1wJjhTm8QG">
            Minska stölderna från parkerade lastbilar
          </head>
          <p xml:id="i-LDa7mrzovjMLacGn7rBdVG">
            Stölderna av gods från parkerade lastbilar och även överfall
            av chaufförer har ökat på senare år. Vi vill därför att fler säkra
            uppställningsplatser öppnas för yrkestrafiken. Särskilt i anslutning
            till platser där chaufförer stannar över natten. Det handlar om
            de stora hamnarna och andra större logistikcentrum och längs de
            stora Europavägarna. Arbetet med fler säkra uppställningsplatser
            kan med fördel snabbas på nu när de nya TEN-T riktlinjerna för
            transeuropeiska transportnätverk är på plats. Säkra uppställningsplatser
            nämns i TEN-T riktlinjerna. Även användandet av ny teknik som
            så kallade elektroniska stängsel runt lastbilar måste främjas.
            Även ITS-system kan användas för att ge chaufförer information
            om vad lediga säkra uppställningsplatser finns
          </p>
          <head type="h2" xml:id="i-4xrQoKxPmddHqjzdsPCPAR">
            Åtgärder mot chaufförsbrist
          </head>
          <p xml:id="i-DtcVGX8yYo3sjrFP1LqaMj">
            Inom de kommande åren väntas en brist på kvalificerade chaufförer.
            Det finns därför anledning att redan nu se till att såväl yrkesprogrammen
            på landets gymnasieskolor som arbetsmarknadsprogram är förberedda
            på detta. Väl utbildade chaufförer är mycket betydelsefulla för
            att både höja trafiksäkerheten och minska vägtransportbranschens
            klimatpåverkan. Vi ser positivt på de olika tävlingar i körskicklighet
            som ordnas inte minst för unga chaufförer. Lyckas vi stävja den
            osunda konkurrensen och förbättra arbetsförhållandena i branschen
            kan chaufförsyrket bli mer attraktivt. För att öka jämställdheten
            i transportbranschen är det även viktigt att få fler kvinnor att
            söka sig till chaufförsyrket och transportbranschen i sin helhet.
          </p>
          <head type="h2" xml:id="i-DhsRic7XnjV9ivr86pK21r">
            Trängselskatt även för utländska fordon
          </head>
          <p xml:id="i-5oU7U1MjabSCr7GhTuz57M">
            Ett snabbt sätt att komma lite närmare konkurrensneutralitet
            mellan svenska och utländska åkare är att utländska fordon även
            ska få betala trängselskatt i Stockholm och Göteborg. Vi förutsätter
            att Finansdepartementet löser frågan så fort som möjligt. Drar
            regeringen ut på tiden ytterligare kommer vi socialdemokrater
            återigen ställa krav på att processen ska snabbas på.
          </p>
          <head type="h1" xml:id="i-QsGYy9mPsZLP9AQSpkVf64">
            Åtgärder i linje med nollvisionen för säkrare lastbilstrafik
          </head>
          <head type="h2" xml:id="i-CRA6KZAe9ovKZftf5k61zr">
            Fortsätt utbyggnaden av mötesfria vägar
          </head>
          <p xml:id="i-MGe5EkupfvHknZ8aWtLRqy">
            Varje år är lastbilar inblandade i dödsolyckor i den svenska
            vägtrafiken. Med en ökad andel mötesfria vägar har de allvarliga
            mötesolyckorna mellan lastbilar och person­bilar minskat. För
            att minska dem ytterligare behöver än fler vägar i Sverige bli
            mötesfria. De problem som finns med vägarna i Sverige med potthål,
            skadad beläggning, spår och tjälskador är även det en trafiksäkerhetsrisk.
            Därför är vägförbättringar angelägna även för ökad trafiksäkerhet.
          </p>
          <p xml:id="i-6GkVdFceKj2LLX2m8tbChx">
            Vi socialdemokrater vill att en statlig kommission granskar de
            tio farligaste vägarna i Sverige och kommer med ett åtgärdsprogram
            på konkreta trafiksäkerhetshöjande åtgärder.
          </p>
          <head type="h2" xml:id="i-8Cp8amCVP1x8LtjTyPuVbq">
            Ökad bältesanvändning
          </head>
          <p xml:id="i-L4RbD1NtQyBtDBrCzaVfUd">
            De gånger som en förare eller passagerare i en lastbil omkommer
            beror det ofta på att säkerhetsbälte inte har använts. Enigt Trafikverket
            saknade 95 % bälte av alla som omkom i en lastbil 2005–2009. Trots
            att det är lag på säkerhetsbälte i lastbil sedan 1999 är bältesanvändningen
            låg. Trafikverkets studier anger att ungefär hälften av lastbilschaufförerna
            använder bälte. Åtgärder som främjar bältesanvändning bland yrkestrafiken
            bör därför främjas. EU bör lagstifta om bältespåminnare även i
            tunga fordon.
          </p>
          <head type="h2" xml:id="i-VsUYcx7iwSio6rUnzSTz7Q">
            Främja införandet av nya aktiva säkerhetssystem
          </head>
          <p xml:id="i-DtoUqTi7yKNfA5RFeESDpS">
            Utrustning som antisladdsystem, automatbroms, filbytesvarning,
            hastighetsassistans och döda vinkel­varnare kan markant höja säkerhetsnivån
            för lastbilar. Mycket av denna utrustning kommer på sikt bli obligatorisk
            för nya tunga fordon inom EU. Men introduktionen borde kunna påskyndas
            ytterligare. Fler transportköpare borde ställa krav på att de
            fordon som används för upphandlade transporter har denna utrustning.
          </p>
          <p xml:id="i-N3k9n7ztfTY8P68roRaTwi">
            Sannolikt hade effekterna av den allvarliga trafikolyckan på
            Tranarpsbron i Skåne i januari 2012 blivit betydligt mildare om
            alla lastbilar hade varit utrustade med automatbroms. I kombination
            med förbättrad hastighetsefterlevnad skulle en snabb introduktion
            av automatbroms på tunga lastbilar kunna ge stora förbättringar
            av trafiksäkerheten.
          </p>
          <head type="h2" xml:id="i-Di3T78mZVqzqjSvsGjS9dK">
            Obligatoriskt med alkolås
          </head>
          <p xml:id="i-NZDZDJkuMLWzwpcNSCuePg">
            Alkolås är ett effektivt verktyg för att höja trafiksäkerheten.
            De är särskilt viktiga i lastbilar då konsekvenserna av en olycka
            med en lastbil kan bli väldigt allvarliga. Användning av alkolås
            är även en form av kvalitetsstämpel för transportföretag. Vi socialdemokrater
            anser att alkolås ska bli obligatorisk utrustning i alla nya tunga
            fordon i EU. Sker inte detta tillräckligt snabbt måste Sverige
            ansöka om ett nationellt undantag för att kunna införa alkolås.
          </p>
          <p xml:id="i-WKtJNrY2LgJzmH6bGPymZR">
            Redan 2005 ansökte dåvarande infrastrukturministern Ulrica Messing
            (S) om ett nationellt undantag för Sverige så att alkolås skulle
            kunna införas. Den gången sa EU-kommissionen nej, men inställningen
            har börjat svänga. I Europaparlamentets trafiksäkerhetsbetänkande
            från 2011, som dock inte är lagstiftande, finns en rekommendation
            om att alla typer av yrkesfordon för person- och godstransporter
            bör ha alkolås. Även EU:s transportministrar har antagit dokument
            som på sikt öppnar för alkolås. Den mer positiva hållningen från
            EU gör att det återigen finns anledning för Sverige att söka om
            ett nationellt undantag.
          </p>
          <p xml:id="i-GWU4Uz72YK8t6PXbYbm9dB">
            Vi ser även positivt på möjligheten att installera så kallade
            alkobommar i hamnar för att snabbt kunna genomföra nykterhetskontroller
            av chaufförer som kör iland från färjor. Den pilotverksamhet som
            bedrivs har bara varit tillfällig. Skulle systemet med alkobommar
            permanentas vid de stora hamnarna skulle det ge stora trafiksäkerhetsvinster.
            För mindre hamnar kan systemet med mobila alkobommar fungera utmärkt.
          </p>
          <head type="h1" xml:id="i-N23qnBhqoti3UdX341RfTY">
            Åtgärder för minskad klimatpåverkan, bättre luftkvalitet och
            minskat oljeberoende
          </head>
          <p xml:id="i-KFPjGUyPEDG5q2pwC1tCdh">
            Sedan 1990 har koldioxidutsläppen från den tunga trafiken i Sverige
            ökat med 44 procent. Detta är en helt oacceptabelt, särskilt som
            andra sektorer lyckats minska sina utsläpp. Det krävs snabba åtgärder
            för att minska utsläppen från tunga fordon. Vi socialdemokrater
            ser en avståndsbaserad vägslitageavgift som en viktig komponent
            i detta arbete.
          </p>
          <head type="h2" xml:id="i-TM4jFFqV2ebL9x2V7mHiXY">
            Främja nya bränslen och energieffektiva lastbilar
          </head>
          <p xml:id="i-JiHoXV1uTrCJejuckZgp9w">
            I Sverige har riksdagen ställt sig bakom målet om en fossilbränslefri
            fordonsflotta till år 2030. De svenska koldioxidutsläppen ska
            minskas med 40 procent jämför med 1990 års nivå till år 2020.
            I EU kommissionens vitbok över framtidens transportpolitik talas
            om att koldioxidutsläppen från transportsektorn ska minska med
            60 procent till år 2050. Mot den bakgrunden måste koldioxidutsläppen
            från lastbilstrafiken minska kraftigt för att vi överhuvudtaget
            ska klara de klimatmål som riksdagen ställt upp.
          </p>
          <p xml:id="i-PE2G8iPFw4MYZ4cZhtbmfH">
            Det finns redan en rad lösningar tillgängliga för att minska
            koldioxidutsläppen från lastbilstrafiken.
          </p>
          <p xml:id="i-Kb23YTMw77JizWkJXo7HBi">
            Som ett komplement till vägslitageavgiften ser vi en ökad användning
            av längre och tyngre fordonskombinationer för att minska lastbilstrafikens
            klimatpåverkan. Försöket ETT, En trave till, med längre och tyngre
            timmerbilar har fallit väl ut. Likaså finns försöket duotrailer
            där en dragbil drar dubbla semitrailers. Fordonslängder kring
            30 meter är en intressant utveckling av de svenska lastbilslängderna
            på 24 och 25,25 meter. Det är också ett sätt att ge seriösa och
            innovativa åkerier möjligheter att specialisera sina uppdrag och
            på så vis minska konkurrensen från utländska enkla dragbilar.
          </p>
          <p xml:id="i-MdwbchLAcDdfcgNn76avLv">
            Ett ytterligare steg för mer energieffektiva lastbilar är förberedelserna
            i EU rörande en lagstiftning om koldioxidutsläpp från tunga fordon.
          </p>
          <p xml:id="i-RQUPdHPNsPb4FrZDqYChAp">
            Precis som att det är viktigt att få fram mer energieffektiva
            lastbilar måste även de fossila bränslena successivt fasas ut.
            Det finns i dag en rad olika teknikval som dual fuel, en kombination
            av diesel och gas i komprimerad eller flytande form, enbart komprimerad
            gas samt bränslet Bio-dme framställt av restprodukter från massaindustrin.
            Även etanol i ED95 version är ett möjligt bränsle för lastbilar.
            Detta bränsle har länge används i stadsbussar. Det finns därmed
            en rad alternativa bränslen för kommersiellt bruk redan i dag.
            Utmaningen är att få fram infrastruktur för dessa bränslen. Det
            är också en fördel om nationella särlösningar undviks.
          </p>
          <p xml:id="i-JfH5p7hn5HPUp9ZufLmAMv">
            Arbetet med att få ett kommersiellt genombrott för nya bränslen
            är mycket angeläget, inte bara ur klimatsynpunkt. Den långsiktiga
            trenden tyder på ett stigande oljepris. Samhällsekonomin i stort
            och hela transportsektorn kan därför ses som mycket sårbar för
            snabba och kraftiga höjningar av oljepriset. Kombinerat med ökad
            energi­effektivitet innebär nya bränslen minskat oljeberoende
            och därmed blir transportsektorn och åkerinäringen mindre sårbar
            av höjningar av oljepriset. Det vore önskvärt om gas, etanol och
            hybriddrivlinor kunde få samma genombrott i lastbilsförsäljningen
            som de fått i stadsbussförsäljningen.
          </p>
          <p xml:id="i-vdz8pZAiVSnXiPn2CRmJM">
            Nu pågår förhandlingar i EU om ett reviderat energiskattedirektiv
            där minimi­skatterna på drivmedel väntas höjas. Detta är positivt
            då det kan motverka så kallad tankturism till de medlemsländer
            som har lägre skatter på drivmedel.
          </p>
          <p xml:id="i-Vmaos5oMXgfKxnoH4hPQbF">
            På längre sikt kan det även vara aktuellt med elektrifiering
            av vissa vägsträckor för att möjliggöra användandet av lastbilar
            med någon form av eldrift.
          </p>
          <head type="h2" xml:id="i-Fp2vr24TB3wJVWoJpPFiDu">
            Förbättrad luftkvalitet
          </head>
          <p xml:id="i-FGaqewr7DJXoRx6hN9cSGn">
            När det gäller utsläpp av hälsovådliga ämnen som partiklar, kvävedioxider
            och kolväten har dessa minskat markant de senaste tjugo åren.
            Detta genom EU:s Euronormer för avgasrening. Steget Euro VI införs
            2014 och ger än bättre avgasrening. Åtgärder som fasar ut äldre
            lastbilar och optimerar transport­arbetet kan bidra till mindre
            utsläpp, förbättrad luftkvalitet och därmed bättre hälsa. Vägslitageavgiften
            som det redogörs för på kommande sida kan bidra till detta.
          </p>
          <head type="h1" xml:id="i-JwrkcCRANHemEjXbE72Nf6">
            Införandet av en avståndsbaserad vägslitageavgift för lastbilstransporter
          </head>
          <p xml:id="i-V2Hi1nGtSapXcTPz2A6E5f">
            För att finansiera nya investeringar i vägar och järnväg i Sverige
            vill vi införa en avståndsbaserad vägslitageavgift för lastbilstransporter
            för alla tunga lastbilar som trafikerar vägnätet i Sverige – såväl
            svenskregistrerade som utlandsregistrerade.
          </p>
          <p xml:id="i-HwKrH5E9cuvQ93YaNcxY3m">
            Enligt studier från Sveriges åkeriföretag är i dag 50 procent
            av lastbilarna på E4:an vid Ljugby utlandsregistrerade. Tidigare
            studier från flera av Europavägarna i Sverige har pekat på att
            40 procent av lastbilarna på de svenska vägarna är utlandsregistrerade.
          </p>
          <p xml:id="i-L8deZ9qndQuin6bUmZmGPR">
            Den så kallade cabotagestudien vid Lunds Tekniska Högskola visar
            att den illegala cabotagetrafiken i Sverige är större än vad vi
            tidigare trott. Studien visar även att det inte bara är dragbilar
            som driver illegala inrikestransporter i Sverige utan även andra
            typer av lastbilstransporter.
          </p>
          <p xml:id="i-MsWHtHwoEEBck7SbpCxuKV">
            Mot den bakgrunden anser vi det rimligt att genom en särskild
            avståndsbaserad avgift internalisera den tunga trafikens kostnader
            för samhällsekonomin. Då även utlandsregistrerade lastbilar ska
            betala för att de använder svenska vägar skapas en ökad konkurrensneutralitet
            mellan svenska och utländska åkerier. Vägslitageavgiften möjliggör
            nya investeringar i infrastruktur som gynnar exportindustrin i
            stort, seriösa aktörer i åkerinäringen och den svenska samhällsekonomin.
          </p>
          <p xml:id="i-4qZMoYe6SHxR9oaAdZvwrF">
            Det finns också anledning att genomföra vägslitageavgiften för
            att säkerställa bättre konkurrensneutralitet mellan väg, järnväg
            och sjöfart. Detta visas bland annat i en studie av OECD. Banavgifterna
            för järnväg har höjts och det är svårt att se en omfattande sänkning
            av banavgifterna mot bakgrund av det stora investeringsbehov som
            finns i järnvägssektorn. Sjöfarten möter ökade kostnader med införandet
            av de nya svavelhalterna för sjöfartsbränsle från 2015.
          </p>
          <p xml:id="i-EKn7hsURrBdQSvJ5fWWMAD">
            I dag har totalt åtta länder i Europa ett system med avståndsbaserade
            avgifter. Det är Tyskland, Frankrike, Polen, Österrike, Tjeckien,
            Slovakien, Ungern och Schweiz. Även i Belgien och Holland finns
            planer på att införa avståndsbaserade avgifter. Storbritannien
            inför troligtvis tidsbaserade avgifter 2015. Även i Lettland pågår
            förberedelser för tisdbaserade avgifter. Även i Ryssland pågår
            diskussioner om att införa någon form av avståndsbaserad avgift.
          </p>
          <p xml:id="i-KdiCzwhuQUWoDgDxFcmkNo">
            En svensk vägslitageavgift bör vara utformad på ett sådant sätt
            så att teknik som ombordutrustning i lastbilarna är harmoniserad
            med liknade system i EU. Betalning bör i första hand ske automatiskt
            via teknik i lastbilarna. Betalning via internet eller manuell
            betalning kan ske i vissa fall.
          </p>
          <p xml:id="i-QLxhwKr4XeKGLeSX7YD4gS">
            Vägslitageavgiften gör det också enklare att kontrollera att
            utlandsregistrerade lastbilar i Sverige följer EU:s cabotageregler.
            Vägslitageavgiften är en del av lösningen att komma åt den illegala
            inrikestrafiken i Sverige.
          </p>
          <p xml:id="i-NokmrVpSeYvmERvvoAogtY">
            Det hävdas ibland att systemkostnaderna för avgifter för lastbilstrafiken
            skulle vara mycket höga i relation till intäkterna. En genomgång
            från riksdagens utredningstjänst (RUT) visar dock att i systemet
            i Tyskand utgör systemkostnaderna endast omkring 20 procent av
            de totala intäkterna. Då Sverige kan komma att införa avståndsbaserade
            avgifter betydligt senare än många andra EU-länder är det viktigt
            att lärdomar dras av hur introduktionen har gått i andra länder.
            Det kan kraftigt minska kostanderna för genomförandet av en avgift
            i Sverige.
          </p>
          <p xml:id="i-HhoXKy73pD1n6JyszQsfn6">
            Vägslitageavgiften ska vara differentierad efter vilken så kallad
            Euroklass på avgasreningen lastbilen har. En nyare lastbil och
            därmed högre Euroklass innebär lägre avgift. Från 2014 måste alla
            nyregistrerade lastbilar uppfylla EU:s senaste avgaskrav, Euro
            VI. För att förbättra luftkvaliteten och förnyelsen av lastbilsflottan
            finns det skäl att ge lastbilar som uppfyller Euro VI en inledningsvis
            låg beskattning jämfört med äldre lastbilar. Vi vill även främja
            lastbilar som går att tanka med alternativa bränslen eller har
            hybriddrift. Även treaxlade fordon som har lägre vägslitage än
            tvåaxlade bör främjas. Är det möjligt vill vi även se om 24- och
            25,25 -meterskombinationer kan få någon form av avgiftslättnad.
          </p>
          <p xml:id="i-Dj2De9SGCZqVXiL51UUfeF">
            Det kan finnas anledning att utforma vägslitageavgiften med ett
            inslag av regional differentiering med skogsindustrin i åtanke.
          </p>
          <p xml:id="i-4ZXY9Lg5xHATM8fLhtjwba">
            Vägslitageavgiften väntas inbringa 4 miljarder kronor årligen
            och kommer att användas till investeringar i såväl förbättrade
            vägar som förbättrad vinterväghållning, säkra uppställningsplatser
            och ökad kapacitet och kvalitet i det svenska järnvägsnätet. Sammantaget
            bidrar skatten på lastbilstransporter till att främja den seriösa
            åkerinäringen, trafiksäkerheten, miljön, klimatet och Sveriges
            konkurrenskraft.
          </p>
        </div>
        <div type="motSignatures">
          <list>
            <item xml:id="i-A2SobfsGhHje2UaSuKFRTk">
              Anders Ygeman (S)
            </item>
            <item xml:id="i-Ud2i6pfuxyR694pFQt2KwH">
              Monica Green (S)
            </item>
            <item xml:id="i-MQ8gzudXgudxDvgSC5yAbP">
              Lars Johansson (S)
            </item>
            <item xml:id="i-Tt995jrPFtmVYvvewdvV7u">
              Lars Mejern Larsson (S)
            </item>
            <item xml:id="i-EBESLG8VNvqcgwuZWcfZg4">
              Leif Pettersson (S)
            </item>
            <item xml:id="i-8tWsKvWkMhUduV7f3WZPDE">
              Suzanne Svensson (S)
            </item>
            <item xml:id="i-5xaR5yafN8gScVDPKNWg6s">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
