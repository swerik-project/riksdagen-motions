<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00459">
  <teiHeader>
    <fileDesc>
      <titleStmt>
        <title>På väg mot nollvisionsmålet</title>
        <author corresp="i-24CbHNwsRznss4Yas6HseU i-NRb4HpaQ87qUwhLNcKt7Gz">av Anita Brodén och Annika Qarlsson (FP, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>På väg mot nollvisionsmålet</title>
          <idno type="rdwebb">H002T459</idno>
          <rs type="number">T459</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T459/text</ref>
          <ref type="dokument_url_html">http://data.riksdagen.se/dokument/H002T459</ref>
          <ref type="dokumentstatus_url_xml">http://data.riksdagen.se/dokumentstatus/H002T459</ref>
          <ref type="doc">http://data.riksdagen.se/fil/5C2B71EB-B896-4901-A7C2-12BD81FF0BAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y7P53f4gKtntH3F9wRxJnX" type="signed"/>
        <correspContext corresp="i-Y7P53f4gKtntH3F9wRxJnX">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-16oETcrPjxEi9j4FvxQjo4" type="numbering">
          <date when="2012-10-08"/>
        </correspAction>
        <correspAction xml:id="i-KsDEowH4mtTy9QU2mS6oyU" type="submission">
          <date when="2012-10-05"/>
        </correspAction>
        <correspAction xml:id="i-6hXfAXzHs2zyy1U43nREff" type="transfer">
          <date when="2012-10-05"/>
        </correspAction>
        <correspAction xml:id="i-PRrghLG8qaW5T6yDZJoMg8" type="assigned"/>
        <correspContext corresp="i-PRrghLG8qaW5T6yDZJoMg8">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PWHMJASY9xBXVhKNj6ZwvT" type="motHeader"/>
      <div xml:id="i-CXfQgx7E2fVn7f3pfMTmfh" type="motBody">
        <div xml:id="i-Kykda5mzYPbPF2wFJ2DsMN" type="motProposal" subtype="förslag">
          <head xml:id="i-YbAWjQjNKHYpGHwcjY45Bi">
            Förslag till riksdagsbeslut
          </head>
          <list xml:id="i-96kAUs7PipQpfwUAGqrMCQ" style="ol">
            <item xml:id="i-7ZvWm7CHGUfULfLgjR2Sxv">
              Riksdagen tillkännager för regeringen som sin mening vad som
              anförs i motionen om obligatorisk drogtestning av förare vid olyckor.
              1
            </item>
            <item xml:id="i-UJBWXngj1yeFHWTdbKPpFw">
              Riksdagen tillkännager för regeringen som sin mening vad som
              anförs i motionen om ökade informationsinsatser vad gäller risken
              att köra dagen efter det att alkohol intagits.
            </item>
            <item xml:id="i-RoVo6dEPdVcQzegUBYzZZC">
              Riksdagen tillkännager för regeringen som sin mening vad som
              anförs i motionen om ett snabbare införande av alkolås i motorfordon.
            </item>
            <item xml:id="i-Exm69vZfcDKtY2qDCfHRww">
              Riksdagen tillkännager för regeringen som sin mening vad som
              anförs i motionen om vikten av åtgärder för att begränsa cykel-
              och fotgängarolyckor.
            </item>
            <item xml:id="i-7E98VWUvkpyYQbdPTDYhid">
              Riksdagen tillkännager för regeringen som sin mening vad som
              anförs i motionen om att en oberoende och kritisk granskare bör
              utvärdera gjorda nollvisionsinsatser.
            </item>
          </list>
          <p xml:id="i-AB9kNevyM3mJ6zmjApU6mz">
            1 Yrkande 1 hänvisat till JuU.
          </p>
        </div>
        <div xml:id="i-K7fP8X2MDfZ2jrcE2qmJG8" type="motContent">
          <head xml:id="i-CqHien93jwGgEWKDhkHDYW" type="h1">
            Motivering
          </head>
          <p xml:id="i-16J7Zy69yG5oEAsfP6tUn">
            För drygt tio år sedan beslutade riksdagen att nollvisionen skulle
            gälla för vägtrafiken i Sverige. Nollvisionen är grunden för trafiksäkerhetsarbetet
            i Sverige. Nollvisionen är bilden av en önskad framtid där ingen
            dödas eller skadas allvarligt i vägtrafiken.
          </p>
          <p xml:id="i-QzuycfwwG1895USin8WtTw">
            Nollvisionen utgår från att olyckor inte alltid kan förhindras
            eftersom människor ibland gör misstag. Vägar, gator och fordon
            måste därför utformas så att misstagen inte leder till döden eller
            allvarliga personskador. Risken för att olyckor ska inträffa minskar
            om alla trafikanter får ökad insikt i hur viktigt det är med ett
            säkert beteende i trafiken. Det är därför viktigt med en effektiv
            informationsinsats för ett säkert beteende i trafiken samt för
            spridning av goda exempel på trafiksäkerhetsarbete.
          </p>
          <p xml:id="i-EjzqEoKNc9GY5VMERdii6X">
            Nollvisionen har tillfört trafiksäkerhetsarbetet nya inslag som
            bygger på att minimera följderna av mänskliga misstag. Två-plus-ett-vägar
            med mitträcken, fartkameror, nykterhetskontroller och allt säkrare
            fordon har varit viktiga inslag i trafiksäkerhetsarbetet.
          </p>
          <p xml:id="i-EqF84D4sqr42k35WyK7Xb8">
            Trots vidtagna åtgärder skördas människoliv varje år. År 2009
            omkom 358 personer i vägtrafiken i Sverige. År 2010 omkom 283
            personer medan det år 2011 skedde en kraftig uppgång till 334
            personer. Vid en internationell jämförelse ligger dock Sverige
            bra till. Tillsammans med Nederländerna och Storbritannien har
            vi omkring 3 dödade per 100 000 invånare. I USA, Rumänien och
            Grekland dör mellan 10 och 11 personer per 100 000 i vägtrafiken
            och en beräkning på ett EU-genomsnitt ligger på ca 6 dödade per
            100 000 invånare. Enligt det etappmål för trafiksäkerhetsarbetet
            som riksdagen fastställde häromåret skall högst 220 personer dödas
            i trafiken år 2020. Detta innebär ett behov av fortsatt arbete
            för att få en ännu säkrare trafiksituation. I detta arbete är
            det viktigt att åtgärder vidtas vid särskilt olycksdrabbade vägsträckor,
            såsom E20.
          </p>
          <head xml:id="i-A6aZPPM1LE6zSpwgBkUVna" type="h2">
            Ansvaret vid trafikolyckor
          </head>
          <p xml:id="i-TXDzdjWRp4jcR353QJw5cQ">
            Nollvisionen betonar att alla som påverkar och deltar i vägtrafiken
            har ett ansvar för att upprätthålla trafiksäkerheten. Det innebär
            att ansvar vilar på även politiker som beslutar om samhällsplanering
            och trafikfrågor, planerare som förverkligar politiska beslut,
            väghållare som bygger och underhåller vägar, poliser som övervakar
            att trafikregler följs, företag som tillverkar eller säljer fordon,
            organisationer som arbetar för att förbättra trafiksäkerheten
            samt företag, organisationer och enskilda som beställer eller
            genomför transporter.
          </p>
          <p xml:id="i-FXBrRLxqbRA7Y4sEU4Tu3J">
            Det finns fortfarande en obalans i det delade ansvaret. Stora
            framsteg görs genom att man utformar en säkrare trafikmiljö medan
            få förbättringar sker i fråga om trafikanternas beteende.
          </p>
          <head xml:id="i-nFUQA5j13Uz7mhcGnb2d3" type="h2">
            Hastighet och trafikolyckor
          </head>
          <p xml:id="i-DunPtwfJsWPL7XTEv9CAcm">
            Det finns ett samband mellan höga hastigheter och trafikolyckor.
            Det är därför angeläget att ansträngningar görs för att bemästra
            ett beteende där hastighetsbegränsningar alltför ofta överskrids.
            En kraftig avgiftshöjning vid hastighetsöverträdelser har nyligen
            införts liksom installation av ett stort antal nya övervakningskameror.
            Mätningar har gjorts i samband med en del av dessa installationer
            och ger vid handen att det finns ett samband mellan ökad kontroll
            och avgiftshöjning och sänkta hastigheter.
          </p>
          <p xml:id="i-K5pkwMhWwpA4rUnKLWaRwb">
            Alkohol och droger är med stor sannolikhet en bidragande orsak
            till många olyckor. Den ökade alkoholkonsumtionen i Sverige kommer
            med stor sannolikhet att påverka olycksstatistiken negativt. Mörkertalet
            är stort eftersom föraren inte automatiskt drogtestas vid olyckor,
            varför detta bör bli obligatoriskt.
          </p>
          <p xml:id="i-6g1wEc1Dj2wNDodNWP1yhc">
            Kunskapen om risken att köra dagen efter det att alkohol intagits
            är mycket bristfällig. Ökade informationsinsatser krävs på detta
            område. Liksom ett snabbare införande av alkotester i motorfordon,
            bland annat genom att det skattemässigt inte missgynnas. Detta
            bör komma regeringen tillkänna.
          </p>
          <p xml:id="i-7MAhDFeDyudRoppGma4AbF">
            Cyklister liksom gångtrafikanter är en utsatt grupp, som dessvärre
            visar på en ökning av dödstalen. Det krävs extraordinära insatser
            för att få till stånd betydligt fler gång- och cykelvägar och
            därmed bidra till en minskning av dessa olyckor.
          </p>
          <head xml:id="i-544FGJLWLJ45itrizhXLFr" type="h2">
            Kommunernas roll i nollvisionsarbetet
          </head>
          <p xml:id="i-F9DKgLHu5hKavm9pSCUg8E">
            Kommunernas erfarenheter och perspektiv är viktiga för att förverkliga
            nollvisionen. Det är därför viktigt att nollvisionsarbetet i kommunerna
            kontinuerligt utvärderas. Idag saknas instrument för jämförbara
            utvärderingar i kommunerna som i sin tur skulle göra det möjligt
            att basera trafiksäkerhetsarbetet på erfarenhet av uppnådda resultat.
          </p>
          <p xml:id="i-Vdz8HaXv2WnDnSUiQ62YQH">
            Många kommuner arbetar bra med fysiska förändringar som farthinder,
            rondeller och cykelbanor. Det saknas dock på många håll systematiska
            trafiksäkerhetsprogram och lokala mål.
          </p>
          <head xml:id="i-LKX8fktZcFpp9NY7AUDpSM" type="h2">
            Utvärdering
          </head>
          <p xml:id="i-R3uz76AnwbfC3LpiY2zcSs">
            För att det fortsatta nollvisionsarbetet ska få önskad effekt
            krävs att en oberoende och kritisk granskare utvärderar gjorda
            insatser. Beslutsfattare på olika nivåer och i olika organisationer
            kan då dra slutsatser baserade på fakta för att de ska kunna prioritera
            rätt och förstå innebörden av och ansvaret för en antagen nollvision.
          </p>
        </div>
        <div xml:id="i-JMfZhwA6rR55YpDJqYU2Vq" type="signatureBlock">
          <list xml:id="i-9Cwku1MSV5K3BwqHWKmBfh">
            <item xml:id="i-V9fAfs3pLBmDnM35xfVK1i" who="i-24CbHNwsRznss4Yas6HseU" type="signature">
              Anita Brodén (FP)
            </item>
            <item xml:id="i-JPQVKWKdqiqVMBTgSWUgmp" who="i-NRb4HpaQ87qUwhLNcKt7Gz" type="signature">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
