<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00372">
  <teiHeader>
    <fileDesc>
      <titleStmt>
        <title>Bevarande och utveckling av torvbruket</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:372 av Martin Kinnunen m.fl. (SD)</title>
          <idno type="rdwebb">HB02372</idno>
          <rs type="number">372</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02372/text</ref>
          <ref type="dokument_url_html">https://data.riksdagen.se/dokument/HB02372</ref>
          <ref type="dokumentstatus_url_xml">https://data.riksdagen.se/dokumentstatus/HB02372</ref>
          <ref type="pdf">https://data.riksdagen.se/fil/9C811443-EE84-4745-8051-D5F6C42F5FAE</ref>
          <ref type="docx">https://data.riksdagen.se/fil/4AE281BE-9C00-44FD-9DDB-108203E8EFDC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2dwC5U2RuvHwfhzcwB91oo</idno>
            <name>Mattias Eriksson Falk</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4ZkLHMg6vPcEX3Frt3eS97</idno>
            <name>Beatrice Timgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TFhQfVio7H8Xv19SP72o6v" type="signed"/>
        <correspContext corresp="i-TFhQfVio7H8Xv19SP72o6v">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-2dwC5U2RuvHwfhzcwB91oo"/>
          <note type="signatory" corresp="i-4ZkLHMg6vPcEX3Frt3eS97"/>
        </correspContext>
        <correspAction xml:id="i-8VkXrFiw6RVqUMN7nqX9t5" type="submitted">
          <date when="2023-09-29"/>
          <time when="14:48:04"/>
        </correspAction>
        <correspAction xml:id="i-UXrb733ydFvDz8XFWhuNxA" type="reviewed">
          <date when="2023-09-29"/>
          <time when="20:48:41"/>
        </correspAction>
        <correspAction xml:id="i-54sJpBD9t7NTa5Gk5TiYMo" type="referred">
          <date when="2023-10-17"/>
        </correspAction>
        <correspAction xml:id="i-7LwrUorVZJmCuH8uFsFSdC" type="assigned">
          <date when="2024-04-24"/>
          <time when="16:28:48"/>
        </correspAction>
        <correspContext corresp="i-7LwrUorVZJmCuH8uFsFSdC">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-RqRjVh5hwLz1Nz73KH7ezs" type="behandlas_i"/>
        <correspContext corresp="i-RqRjVh5hwLz1Nz73KH7ezs">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9w2kM6UKJqqENRzdUqHW9T" type="behandlas_i"/>
        <correspContext corresp="i-9w2kM6UKJqqENRzdUqHW9T">
          <ref type="uppgift">2023/24:MJU13</ref>
          <ref type="ref_dok_id">HB01MJU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B77arnsDFvmh8PtayFHtQN" type="behandlas_i"/>
        <correspContext corresp="i-B77arnsDFvmh8PtayFHtQN">
          <ref type="uppgift">2023/24:MJU15</ref>
          <ref type="ref_dok_id">HB01MJU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU15</ref>
          <ref type="ref_dok_titel">Regeringens klimathandlingsplan - hela vägen till nettonoll</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YFjcCkM7FL56eh1HHyVWM1" type="behandlas_i"/>
        <correspContext corresp="i-YFjcCkM7FL56eh1HHyVWM1">
          <ref type="uppgift">2023/24:NU14</ref>
          <ref type="ref_dok_id">HB01NU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU14</ref>
          <ref type="ref_dok_titel">Energipolitikens långsiktiga inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PCpFkmTFAuzNQ8DxpKfHJL" type="behandlas_i"/>
        <correspContext corresp="i-PCpFkmTFAuzNQ8DxpKfHJL">
          <ref type="uppgift">2023/24:NU4</ref>
          <ref type="ref_dok_id">HB01NU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU4</ref>
          <ref type="ref_dok_titel">2023 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8BVnpRyNAfzYJpfYJVkp9t" type="motHeader">
        <div xml:id="i-V2bSc4fus8j4ggt9Hj9kDH" type="motTitle">
          Motion till riksdagen 2023/24:372 av Martin Kinnunen m.fl. (SD)
          Bevarande och utveckling av torvbruket
        </div>
      </div>
      <div xml:id="i-HWMZgmsuWt1pstvXupczGe" type="motBody">
        <div xml:id="i-2gtGs4EHTYb4YoUXdGYwnC" type="motProposal" subtype="förslag">
          <head xml:id="i-MGdEdvGaMrLJY99PENSf29">
            Förslag till riksdagsbeslut
          </head>
          <list xml:id="i-5GMc15EFRbA7tvfpjoSUGJ">
            <item xml:id="i-Dp3h3ZcQPFGACq1kpWjVPx" sortKey="Yrkande 1">
              Riksdagen ställer sig bakom det som anförs i motionen om att
              tillsätta en utredning om hur Sveriges tillvaratagande av torv
              som växttorv i form av odlingssubstrat och strömaterial inom djurhållningen
              samt som energitorv i kombination med trädbränsle på bästa sätt
              kan ökas och tillkännager detta för regeringen.
            </item>
          </list>
          <list xml:id="i-F2kTaMBP1keMqTE7omFDVc">
            <item xml:id="i-hsj1u3ksGQhk5GtdsEWW6" sortKey="Yrkande 2">
              Riksdagen ställer sig bakom det som anförs i motionen om att
              tillståndsverksamheten för torvbruk behöver utredas med syftet
              att förenkla att få tillstånd på härför lämpliga marker över hela
              landet och tillkännager detta för regeringen.
            </item>
          </list>
          <list xml:id="i-nN1JGZze1bavkT4zMu6mj">
            <item xml:id="i-3wA15qcniTfdafeVgeP1Yh" sortKey="Yrkande 3">
              Riksdagen ställer sig bakom det som anförs i motionen om behovet
              av en enhetlig terminologi av myndigheter vid tillståndsprövning
              och som anpassas efter den nomenklatur som anges i propositionen
              ”En samlad torvprövning” och miljöbalken med tillhörande förordningar,
              så att man talar om torvbruk och skörd och utvinning av torv,
              och detta tillkännager riksdagen för regeringen.
            </item>
          </list>
          <list xml:id="i-PjFVs4TaFkyiGUBebtkEY8">
            <item xml:id="i-WZGQfEwidkMeWuo7vBBpRS" sortKey="Yrkande 4">
              Riksdagen ställer sig bakom det som anförs i motionen om att
              konsekvenserna av Ukrainakrisen för svensk energiförsörjning och
              energisäkerhet i förhållande till möjligheten att säkerställa
              och öka nyttjandet av torv som energitorv bör utredas skyndsamt
              och tillkännager detta för regeringen.
            </item>
          </list>
          <list xml:id="i-YTPAFY8PgG36ZJAFcWEUAJ">
            <item xml:id="i-Y9MD1paR95svf9w87hFthA" sortKey="Yrkande 5">
              Riksdagen ställer sig bakom det som anförs i motionen om att
              konsekvenserna av Ukrainakrisen för svensk livsmedelssäkerhet
              i förhållande till möjligheten att säkerställa och öka nyttjandet
              av torv som odlingssubstrat bör utredas skyndsamt och tillkännager
              detta för regeringen.
            </item>
          </list>
          <list xml:id="i-75xJPgdz83p2qA2xnKcVRx">
            <item xml:id="i-26N2NMaxGvjHB5nJMmJVY7" sortKey="Yrkande 6">
              Riksdagen ställer sig bakom det som anförs i motionen om att
              torvens nytta som additiv i fastbränslepannor bör utredas skyndsamt
              med syftet att undersöka om energitorv upp till en viss procentsats
              i bränslet kan klassificeras som ett additiv likt exempelvis svavel
              i dag och tillkännager detta för regeringen.
            </item>
          </list>
          <list xml:id="i-8RNgcVHAAU2LFHAeM2gLon">
            <item xml:id="i-Aa66L5bp7o3BkwmpYn4mRt" sortKey="Yrkande 7">
              Riksdagen ställer sig bakom det som anförs i motionen om att
              redan dikade torvmarker där markanvändningen överförts till skogs-
              eller jordbruk ska definieras som just mark för skogs- eller jordbruk
              och inte såsom naturtypen våtmarker och tillkännager detta för
              regeringen.
            </item>
          </list>
          <list xml:id="i-GJMP5fEBUHZjMgPwkdK1nj">
            <item xml:id="i-M5aNRU1VxCsPFBFvHH9Q8Q" sortKey="Yrkande 8">
              Riksdagen ställer sig bakom det som anförs i motionen om att
              användningen av torv från redan dikade torvmarker inte ska behöva
              utsläppsrätter inom EU ETS och tillkännager detta för regeringen.
            </item>
          </list>
          <list xml:id="i-KqPMzfXqUxTuNgwsDPoqNn">
            <item xml:id="i-8VWsdD1eeiz5U3fHPTHgRe" sortKey="Yrkande 9">
              Riksdagen ställer sig bakom det som anförs i motionen om att
              regeringen ska verka för att svensk produktion av torv ska klassas
              som förnybar inom EU:s taxonomi för hållbara investeringar och
              tillkännager detta för regeringen.
            </item>
          </list>
          <list xml:id="i-Ez6dbXcCXfsXgtQERGbzaZ">
            <item xml:id="i-D3LoYp65v5cGJs6y3GRdyu" sortKey="Yrkande 10">
              Riksdagen ställer sig bakom det som anförs i motionen om att
              utreda förutsättningarna för ett ökat skördande av torv på påverkad
              torvmark och tillkännager detta för regeringen.
            </item>
          </list>
          <list xml:id="i-EtMp8kqWZLZKb4uxFWYKV8">
            <item xml:id="i-AENae6zUWrNjkFYPqtm7EH" sortKey="Yrkande 11">
              Riksdagen ställer sig bakom det som anförs i motionen om att
              tillstånd till torvbruk ska kunna sökas utan föregående erhållen
              dispens från miljöbalkens bestämmelser om markavvattning, för
              att på så sätt säkerställa att en ordentlig utredning av för-
              och nackdelar med det aktuella projektet genomförs, och detta
              tillkännager riksdagen för regeringen.
            </item>
          </list>
          <list xml:id="i-JoJd8Ekr5wRqpZQ1fMZeJU">
            <item xml:id="i-HVTdcmvvNQM2ZmZ9PGfgvv" sortKey="Yrkande 12">
              Riksdagen ställer sig bakom det som anförs i motionen om att
              marker som tidigare avvattnats för skogs- eller jordbruk inte
              ska definieras som ”kvarvarande våtmarker”, utan som marker med
              den pågående markanvändning de faktiskt har, exempelvis skogsbruk,
              och tillkännager detta för regeringen.
            </item>
          </list>
          <list xml:id="i-9TJ82ojLiXMehgHnN4hBJz">
            <item xml:id="i-48LbDaKoBxTTz9cveCS96R" sortKey="Yrkande 13">
              Riksdagen ställer sig bakom det som anförs i motionen om att
              tillståndsansvarig myndighet vid avslag på ansökan om torvbruk
              för en given mark ska anvisa förslag på alternativa marker och
              tillkännager detta för regeringen.
            </item>
          </list>
          <list xml:id="i-M5BbLT82trE5sb7SUCmCNG">
            <item xml:id="i-PbLFg2PSYzreVtNs5qnjbm" sortKey="Yrkande 14">
              Riksdagen ställer sig bakom det som anförs i motionen om att
              markägare, producenter och myndigheter tillsammans bör söka efter
              lämpligaste metod för efterbehandling efter avslutad torvskörd
              i varje aktuellt fall och tillkännager detta för regeringen.
            </item>
          </list>
          <list xml:id="i-BqsUc5fVddK6NBbwDPZrfL">
            <item xml:id="i-A8e8EYHmguSyfnJxXHqCZv" sortKey="Yrkande 15">
              Riksdagen ställer sig bakom det som anförs i motionen om torvens
              roll som beredskapsbränsle och tillkännager detta för regeringen.
            </item>
          </list>
          <list xml:id="i-Vh8eh9seDucUyiwvE7Syar">
            <item xml:id="i-U36J5RTakGkZN84ncqx5kd" sortKey="Yrkande 16">
              Riksdagen ställer sig bakom det som anförs i motionen om att
              regeringen ska ålägga Sveaskog att anvisa marker för torvbruk
              på de marker Sveaskog förfogar över och tillkännager detta för
              regeringen.
            </item>
          </list>
        </div>
        <div xml:id="i-8cSY4xzsB4Zd62YzzmbopR" type="motContent">
          <head xml:id="i-8LCZHhkNrwhGdjgAPTokmk" type="h1">
            Torven är viktig som odlingssubstrat och för energiproduktion
          </head>
          <p xml:id="i-NsEeiDvhmxoDqFJp1ifxsH">
            Torv är den råvara som representerar den största volymen på den
            europeiska marknaden vad gäller odlingssubstrat och står för i
            storleksordningen två tredjedelar av den totala volymen. Alternativ
            till torv inom odlingsindustrin är högkvalitativ kompost, som
            också är en bristvara. Biokol är också ett alternativ, men det
            är en lösning som kräver en mycket längre och mer komplex logistik.
            Mineralull, perlit, bark, importerad kokosfiber och träfiber är
            andra alternativ.
          </p>
          <p xml:id="i-UfEVDeSG7zyP8xfmcRszZy">
            All produktion av material påverkar miljön på ett eller annat
            sätt, men denna påverkan måste ställas i förhållande till den
            nytta som materialen levererar. Torvens unika positiva egenskaper
            överväger i hög grad de negativa, men tyvärr har ett dysfunktionellt
            regel­verk lagt en våt filt över denna verksamhet, till nackdel
            för svensk landsbygdsutveckling och energisäkerhet.
          </p>
          <p xml:id="i-NZ5YKqYUMZkLNxsmLEY15Z">
            De länder som är mest beroende av den svenska odlingstorven är
            förutom Sverige framför allt Danmark, Norge, Nederländerna och
            Tyskland. I både Nederländerna och Tyskland har importen av svensk
            torv ökat de senaste åren. Den importerade svenska torven blandas
            upp och skickas vidare till ett flertal länder världen över för
            att användas inom odlingsindustrin. Förutom Sverige skördar även
            Estland, Lettland, Litauen, Polen, Tyskland, Irland, Ryssland,
            Finland och Kanada torv till den europeiska lantbruks- och odlingssektorn.
            Tillgång till odlingssubstrat av hög kvalitet är också helt avgörande
            för att EU:s gröna deal ska kunna genomföras, inklusive grönare
            städer och hälsosamma livsmedel.
          </p>
          <p xml:id="i-PDe2B1DWXwYA2E6mNnPxye">
            En stor fördel med torv är att den är tillgänglig i enorma volymer.
            Den kan användas för effektiv produktion av livsmedel, utan pesticider
            eller andra förorenade element. Torven har dessutom de positiva
            egenskaperna att den magasinerar värdefulla resurser som vatten
            och näringsämnen; det är dessutom enkelt att recirkulera vatten
            och näring i odlingssystemen när torv används som odlingssubstrat.
            En annan fördel är att torven går att använda i små volymer per
            planta, detta tack vare dess höga kapacitet att magasinera vatten.
            Vid import och export av torv som råmaterial kan den i form av
            komprimerade balar fraktas i stora och mer miljövänliga fartyg.
            Torv som odlingssubstrat bidrar alltså till miljövänlig odling
            och till miljövänliga transporter.
          </p>
          <p xml:id="i-W61eZ6yszVgEsZgYW4ds6">
            Torven är också en förutsättning för odlingen av skogsplantor
            i Sverige. Varje år planteras i landet omkring 380 miljoner skogsplantor
            i torvbaserad jord. För varje avverkat träd planteras cirka tre
            nya träd. Varje planta måste gro och torv av hög kvalitet är det
            substrat som har de bästa egenskaperna för detta.
          </p>
          <p xml:id="i-QxxZbtbVNFekaexaEd2vdF">
            Som energikälla är torven både fossilfri och förnybar. Användningen
            av energitorv har under de senaste åren minskat kraftigt, vilket
            är onödigt och olyckligt. Om energi­torven som energislag tillåts
            försvinna, går Sverige miste om ett lagringsbart, närprodu­cerat
            och förnybart biomaterial för energiproduktion som dessutom kan
            vara av oerhörd vikt vid kris och beredskap, förutsatt att utrustningen
            då finns tillgänglig för att nyttja den. Dessutom minskar effektiviteten
            i fastvärmepannor om inte torv eller liknande additiv tillsätts,
            och pannorna rostar också snabbare. Torven skulle kunna spela
            en mycket större roll som energikälla i Sverige, men istället
            minskar dess användning oroande snabbt. Det är olyckligt av en
            lång rad skäl, inte minst ur beredskapssynvinkel.
          </p>
          <head xml:id="i-S1irtyWLBAqYYg6oNUsRZn" type="h2">
            Torvmarker och torvskörd i Sverige
          </head>
          <p xml:id="i-6KxkYW9feBrMQeqaqkE85T">
            Torvmarker är en av de vanligaste marktyperna i Sverige. Torvmark
            täcks av ett täcke av växtdelar som på grund av brist på syre
            endast delvis har förmultnat. Omkring 6,4 miljoner hektar eller
            cirka 12 procent av Sveriges landyta beräknas vara torvmark med
            ett torvlager tjockare än 30 cm. Dessutom finns stora områden
            med tunnare torvtäcken. Torven tillväxer ständigt och binder därmed
            koldioxid från atmosfären. I hela landet uppskattas torvtillväxten
            till drygt 20–40 miljoner kubikmeter per år och denna tillväxt
            bidrar till att binda en mycket stor mängd koldioxid från atmosfären.
          </p>
          <p xml:id="i-H2i36BMn2BpYqvQGnKL6gz">
            Samtidigt finns stora arealer tidigare dikad torvmark, uppskattningsvis
            över två mil­joner hektar, som istället har ett nettoläckage av
            växthusgaser. Åtgärder för att minska växthusgasläckaget från
            dessa skulle minska Sveriges nettoutsläpp. Torv skördas enbart
            på marker som redan är dikade, oftast för jord- och skogsbrukets
            skull. Idag används en oerhört liten del av de dikade torvmarkerna,
            endast omkring 10 000 hektar, för torvskörd. Att öka torvskördarna
            står därför på intet sätt i motsatsställning till att minska växthusgasutsläppen
            från tidigare dikade torvmarker. Tvärtom är de obligatoriska efterbehandlingarna
            efter avslutad torvskörd ett effektivt verktyg när det gäller
            att minska växtgasutsläppen. Torvskörd är överhuvudtaget inte
            kopplat till odikade torvmarker.
          </p>
          <head xml:id="i-8vR74ekFJXD9MEXhvrmj8b" type="h2">
            Sverige har andra förhållanden än länder i centrala Europa
          </head>
          <p xml:id="i-2C566xfFe7DJm2KLwfWfGb">
            Orörda torvmarker är värdefulla eftersom de utgör en viktig livsmiljö
            för många djur- och växtarter. Det är i det sammanhanget mycket
            viktigt att notera att Sverige och Finland skiljer sig från andra
            länder inom EU genom sina mycket stora arealer torvmarker.
          </p>
          <p xml:id="i-59Ln84NW6i6GSNAKt54zdF">
            Det är viktigt att ta hänsyn till dessa förhållanden så att inte
            svensk policy beträffande torvmarker blir en dålig kopia av politiken
            som förs i länder med helt andra förutsätt­ningar. Tyvärr finns
            en tendens till onödig likriktning inom EU, som gör det svårt
            för unionen att dra full nytta av sina regionala skillnader. Stora
            insatser görs idag för att skydda och återställa våtmarker av
            olika slag och här gör även Sverige mycket stora ansträngningar.
            Det finns dock ingen anledning att för den skull sluta skörda
            torv på en del av de redan dikade torvmarkerna; våra torvmarker
            utnyttjas till en oerhört liten del. Inte heller minskar torvarealen
            i Sverige, vilket sker i ett antal andra länder.
          </p>
          <p xml:id="i-QNozLYvtbfjMGyBNt8hsBz">
            Idag klassas torven i Sverige som förnyelsebar vid kraftproduktion
            och är berättigad till elcertifikat, medan den vid värmeproduktion
            omfattas av handel med utsläppsrätter då EU klassar torven som
            fossil energi. Under den tid som elcertifikatssystemet fortfarande
            finns kvar ska torven klassas som förnyelsebar, men regeringen
            skall även inom EU verka för att torv från påverkade torvmarker
            ska behandlas på samma sätt som övriga biobränslen inom EU:s system
            för handel med utsläppsrätter.
          </p>
          <p xml:id="i-TKtVUQYMqJsot8zLXZmrSQ">
            Idag klassas torven i Sverige som förnyelsebar vid kraftproduktion
            och är berättigad till elcertifikat, medan den vid värmeproduktion
            omfattas av handel med utsläppsrätter då EU klassar torven som
            fossil energi. Regeringen bör verka för att användningen av torv
            från redan dikade torvmarker inte ska behöva utsläppsrätter inom
            EU ETS. Vidare behöver Sverige verka för att ge produktion av
            svensk torv en gynnsam status inom EU:s taxonomi för hållbara
            investeringar.
          </p>
          <head xml:id="i-2JWW8cGmpmmwk5KLqCU51B" type="h2">
            Åtgärder för att öka torvbruket
          </head>
          <p xml:id="i-PmQ7wmJUMhpQLkGX9WuJL6">
            Fram till årsskiftet 2016/2017 tillät en särskild torvlag i princip
            vem som helst att söka koncession på torv. Sverigedemokraterna
            konstaterar att efter torvlagens uppgående i miljöbalken, så har
            det blivit oerhört mycket svårare att få tillstånd till torvproduktion
            och detta har lett till att hela branschen nu är hotad.
          </p>
          <p xml:id="i-CiEMGLV9AjVqCU5xEed4wB">
            Detta anser Sverigedemokraterna vara orimligt och missriktat.
            Ett ökat torvbruk från dagens mycket låga nivå behöver uppmuntras
            av samhället, då torven fyller uppenbara funktioner och då torvmarker
            inte är en bristvara i Sverige. Det är i detta sammanhang värt
            att understryka att tillvaratagandet och förädlingen av torv i
            Sverige endast sker på torvmarker som sedan tidigare har varit
            påverkade av dikning, därtill ofta med statliga bidrag, eller
            av tidigare torvproduktion. Här bör alltså en distinktion göras
            mellan av människan påverkade och orörda våtmarker. Det har tyvärr
            blivit allt svårare att få tillstånd till torvbruk och den här
            utvecklingen behöver skyndsamt vändas, självklart med rimlig hänsyn
            tagen till miljöintressen när intressekonflikter uppstår.
          </p>
          <p xml:id="i-53bqt8fKea7nyHTEKzr4RZ">
            Först och främst behöver därför nu en bred utredning tillsättas
            om hur Sveriges till­varatagande av torv som växttorv i form av
            odlingssubstrat och strömaterial inom djur­hållningen samt som
            energitorv i kombination med trädbränsle på bästa sätt kan ökas.
          </p>
          <p xml:id="i-U4FSvbdCs6YK9w5Y9AXJ8o">
            Därför behöver nu tillståndsverksamheten för torvbruk utredas
            med syftet att göra det lättare och enklare att få tillstånd på
            härför lämpliga marker över hela landet.
          </p>
          <p xml:id="i-WCt4Df4UnmuQPRVWhiFNTx">
            Nyttjande av torv har kommit att få en klang av att man utnyttjar
            en engångsresurs, när det i själva verket handlar om en grön växande
            sådan. Därför behöver den termino­logi som används av myndigheter
            vid tillståndsprövning anpassas efter den nomenklatur som anges
            i propositionen ”En samlad torvprövning” och miljöbalken med tillhörande
            förordningar, så att man talar om torvbruk och skörd och utvinning
            av torv.
          </p>
          <p xml:id="i-Njtf49QCvHLPjnovhW1rLh">
            De senaste åren har reservkraftverket i Karlshamn periodvis eldats
            med fossil olja samtidigt som det ett icke-fossila inhemska alternativet
            torv till största delen har negli­gerats. Energitorven är inhemsk,
            lagringsbar och icke-fossil samt kan enkelt lagras i upp till
            fem år utan att energiinnehållet försämras eller påverkas. Konsekvenserna
            av kriget i Ukraina och det nya geopolitiska läget för svensk
            energiförsörjning och energisäkerhet, i förhållande till möjligheten
            att säkerställa och öka nyttjandet av torv som energitorv, måste
            utredas skyndsamt. På liknande sätt behöver svensk livsmedelssäkerhet
            beaktas i förhållande till möjligheten att säkerställa och öka
            nyttjandet av torv som odlingssubstrat.
          </p>
          <p xml:id="i-PeQne4cSH5F95FviefsrnH">
            Vid användning av torv i fastbränslepannor gör den stor nytta
            genom att hindra rost i pannorna och ökar effektiviteten i pannorna
            med i storleksordningen tio procent. Fossilt svavel har liknande
            användningsområde och klassificeras som ett additiv, vilket ger
            det importerade svavlet stora konkurrensfördelar gentemot inhemsk
            energitorv. När torv på detta sätt ersätts med importerat fossilt
            svavelgranulat uteblir dock torvens samförbrän­ningseffekt. Det
            behöver därför utredas om energitorv upp till en viss procentsats
            i bränslet också den kan klassificeras som ett additiv.
          </p>
          <p xml:id="i-GLqcfYJbD7PryodeJsW1Ns">
            Det har blivit mycket svårare att få tillstånd till torvskörd,
            trots att det är så små arealer det handlar om och trots att torven
            verkligen behövs. Därför behöver tillståndsverksam­heten ses över.
            Redan dikade torvmarker där markanvändningen sedan tidigare har
            ändrats till skogs- eller jordbruk, bör rimligen definieras som
            just mark för skogs- eller jordbruk, och inte såsom naturtypen
            våtmark, vilket skulle kunna göra det enklare att få tillstånd
            för torvbruk.
          </p>
          <p xml:id="i-8rBUxYRq4NF6kHS68wtxAe">
            Tillstånd till torvbruk ska dessutom kunna sökas utan föregående
            erhållen dispens från miljöbalkens bestämmelser om markavvattning.
            Idag stannar tillståndsprocessen redan där, trots att det rör
            sig om redan dikade marker. Det är ju bara på sådana som torvtäkter
            planeras. Om tillstånd istället skulle kunna sökas utan denna
            dispens, skulle det säkerställas att en ordentlig utredning av
            för- och nackdelar med det aktuella pro­jektet genomförs i samband
            med prövningen av tillståndsmyndigheten, innan beslut tas.
          </p>
          <p xml:id="i-DomkpNz1jk9quEvPzNsZhL">
            Marker som skulle kunna vara lämpliga för torvskörd och som tidigare
            avvattnats för skogsbruk eller för jordbruk definieras idag inkorrekt
            som ”kvarvarande våtmarker”. De borde rimligen definieras med
            den pågående markanvändning de faktiskt vanligen har och har haft
            sedan de en gång dikades, exempelvis som marker ägnade för jord-
            eller skogsbruk.
          </p>
          <p xml:id="i-2cY3M1V5YPLGCkWuiKgkwP">
            Sverigedemokraterna vill att myndigheter som arbetar med företagande
            på lands­bygden ska ha ett främjandeuppdrag, det vill säga de
            ska i första hand verka för att ekonomiskt nyttiga och sysselsättningsskapande
            verksamheter får bedrivas, men så miljömässigt skonsamt som möjligt.
            I linje med detta bör den tillståndsansvariga myndigheten efter
            att ha meddelat avslag på ansökan om torvbruk på en given mark,
            anvisa förslag på alternativa lämpliga marker.
          </p>
          <p xml:id="i-RV4RpcDdgD1xYrGWgmf3bG">
            Efter nyttjande ska markerna där torv skördats efterbehandlas.
            Dikade tidigare nyttjade torvmarker ska kunna efterbehandlas med
            olika metoder, bl.a. återvätning, skapande av ny våtmark och skogsodling.
            Markägare, torvproducenter och myndigheter bör tillsammans söka
            efter lämpligaste metod i varje aktuellt fall för sådan efterbehandling.
            En lösning överallt är knappast den bästa lösningen.
          </p>
          <p xml:id="i-Fry3z1jXgPg6iYeFmoG3LJ">
            Vi vet inte idag hur framtidens energimix kommer att se ut eller
            hur sårbar den kom­mer att vara. Vi kan dock vara säkra på att
            i en tid när samhället blir alltmer beroende av energi, så kommer
            tillgången på sådan vid olika slags kriser att vara avgörande
            för sam­hällets motståndskraft. Därför är det oerhört viktigt
            att utreda vad som behövs i form av befintlig utrustning för att
            torven ska kunna fylla sin potentiella roll som beredskaps­bränsle.
          </p>
          <p xml:id="i-84UjGQjDkMg3iBYFtAxzeR">
            Torvbruket i Sverige idag är hotat, trots att det är en viktig
            resurs som såväl odlings­substrat som energikälla. Att så har
            kunnat bli fallet är djupt olyckligt och dessutom helt onödigt.
            En åtgärd som regeringen nu bör genomföra för att bidra till att
            minska den akuta brist på marker godkända för torvbruk som nu
            råder, är att snarast ålägga statliga Sveaskog att skyndsamt anvisa
            marker lämpliga för torvbruk på sina markinnehav och i samverkan
            med torvföretagen.
          </p>
        </div>
        <div xml:id="i-361jmCaToGErqoDbWNi8ct" type="signatureBlock">
          <list xml:id="i-KRCo79WXgpJtdfDhddkA5t">
            <item xml:id="i-3PPztRYXLJqqthP4HRPBAT" who="i-Eacy3hoeNxvqq2LX6QNV8u" type="signature">
              Martin Kinnunen (SD)
            </item>
            <item xml:id="i-N1vud4PrfS3xwCon7Lyc4h" who="i-5ZFvYGqAt58ARxiYtJEYLV" type="signature">
              Staffan Eklöf (SD)
            </item>
            <item xml:id="i-WjzysUFSwvQzcMWFrfpmx1" who="i-2dwC5U2RuvHwfhzcwB91oo" type="signature">
              Mattias Eriksson Falk (SD)
            </item>
            <item xml:id="i-MTorP6Wv9erK6a8beDdsEE" who="i-4ZkLHMg6vPcEX3Frt3eS97" type="signature">
              Beatrice Timgren (SD)
            </item>
          </list>
        </div>
      </div>
    </body>
  </text>
</TEI>
