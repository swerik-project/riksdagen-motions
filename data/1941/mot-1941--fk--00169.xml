<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__169/mot_1941__fk__169-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 169. 1
          </p>
          <p>
            Nr 169.
          </p>
          <p>
            Av herr Ström, Fredrik, om beaktande vid en reformering av skolväsendet
            av frågan om skolungdomens karaktärsdaning.
          </p>
          <p>
            Regeringen har tillsatt en kommission, som skall företaga en
            översyn över undervisningen och folkbildningen i vårt land. Det
            synes då icke vara all- deles obefogat att även röster inom riksdagen
            ge sig till känna i denna utom- ordentligt viktiga fråga. Vad
            då först torde böra understrykas är en erfarenhet, som väl envar
            har gjort vid många tillfällen, nämligen en alltjämt kvarstående
            oförmåga hos den uppväxande ungdomen (även den som genomgått folkskola
            med över- byggnader och t. o. m. även hos dem som genomgått några
            läroverksklasser) att skriva en någorlunda felfri svenska, att
            uttrycka sina tankar i skrift någorlunda klart, att förvärva sig
            en god skrivstil (piktur), att skaffa sig tillräckligt många ord
            för att behärska tal och skrift och att uttrycka sig logiskt och
            klart. Många människor kunna visserligen läsa men icke skriva
            riktigt, de ha svårt att fatta logiska resonemang. De äga en ganska
            ytlig allmänbildning och intressera sig därför ofta endast för
            ytliga ting. I tid- ningarna vilja de helst ha löst gods, som
            icke vållar huvudbry eller kräver eftertanke, de läsa ej sällan
            dålig litteratur (kolportageromaner), de vilja ha den allra lättaste
            radiounderhållningen, som icke ger varken hjärna eller hjärta
            något att grubbla över eller hänföras av. En hel del älskar pilsnerfilm
            och liknande skräp samt de undermåligaste teaterstycken. Detta
            gäller natur- ligtvis icke alla, långt därifrån, men tyvärr en
            så pass stor del av vår tids människor att en fara för förflackning
            föreligger. En dylik förflackning är dubbelt farlig i en tid som
            den nuvarande. Den kan hota på en gång demo- kratin och dess grundvalar:
            den personliga, individuella utvecklingen och den nationella.
            egenarten. Det lär icke finnas en större fara för demokratin än
            en rotlös halvutbildning hos stora delar av ett folk, som därtill
            är underkastat den moderna teknikens mäktiga men i flera avseenden
            förslöande och föryt- ligande påverkan. Då ett angrepp på den
            andliga friheten genom censur, förbud och andra negativa inskridanden
            skulle vara att göra ont värre, kan ingen sådan väg förordas.
            Fastmer kan en utveckling till det bättre blott ske i frihetens
            friska luft och i ökade möjligheter till personlighetens fulla
            utveckling och den indi- viduella människans stödjande i hennes
            strävanden till en dylik utveckling. Att skapa förutsättningar
            för envar att bli en god medborgare, en god män- niska och en
            god yrkesutövare med en fri andlig grund att stå på, med en fri
            horisont och med möjligheter till fritt val, fritt omdöme och
            fri över-
          </p>
          <p>
            Bihang till riksdagens protokoll 1941. 3 saml. Nr 169—172. 1
          </p>
          <pb facs="riksdagen-motions-pdf/data/1941/mot_1941__fk__169/mot_1941__fk__169-002.pdf"/>
          <p>
            2 Motioner i Första kammaren, Nr 169.
          </p>
          <p>
            tygelse i alla offentliga ting och andliga strider måste vara
            skolans främsta uppgift. Alltså både färdigheter och vägledning,
            både kritik och positiv ideal- bildning. Vad man då främst skulle
            önska i fråga om den svenska skolans reforme- ring till kropp
            och själ är bl. a. följande. De viktigaste elementära färdigheterna
            hos skolungdomen böra förbättras. Räkning, välskrivning, förmåga
            att skriva god svenska, förmåga att uttrycka sig muntligen med
            ett rikare ordval än slang och svordomar, bättre kunska- per i
            modersmålet och i historia är ofrånkomligt, om en god grund skall
            kunna givas den stora ungdomsskaran. Kanske bör även maskinskrivning
            ingå i den tidigaste utbildningen liksom räknetekniska hjälpmedel.
            Levande språk böra tidigt ingå i undervisningen, icke som nu först
            på ett senare stadium. De klassiska språken och litteraturen ha
            ett så utomordentligt värde för språksinnets odlande, för kunskapstörstens
            väckande, för allmänbildningen, för karaktärsdaningen att dessa
            språk hälst borde upptagas på skolschemat vid en mycket tidigare
            ålder hos barnen än som numera sker och göras obliga- toriska
            i läroverkens alla högre klasser. Lagkunskapen är det dessvärre
            klent beställt med hos svenska folket. Snart måste varje människa
            ha en advokat vid sin sida, vilket är både dyr- bart och opraktiskt.
            En tidigt börjad undervisning i lagens huvudgrunder och i förmåga
            att orientera sig i lagarna bör vara en av skolans viktigaste
            upp- gifter. Men så är ej fallet. Kortfattade, i stenstil skrivna
            läroböcker i de svenska lagarnas huvudstycken böra vara grundvalen.
            En dylik lärobok borde varje barn erhålla i skolan utan kostnad
            och en vägledning för dess studium givas. På samma sätt borde
            huvudinnehållet i rikets grundlagar lämnas barnen redan i folkskolan.
            Lagarna äro grundvalen för friheten. Ett folk, som icke känner
            sina lagar, inser icke alltid frihetens värde. Väl äro Nordens
            folk frihetsälskande av naturen, genom tradition och instinkt,
            men i en tid av dunkel och teknisk masspåverkan kan traditionen
            avtrubbas och instink- ten förloras. Ett folk kan då genom bedrägeri
            lockas och luras att lämna frihetens väg. Lagen lär också frihetens
            gränser och rätta brukande. Utan denna kunskap hotas friheten
            genom självsvåld och missbruk. Demokratin har här sin Akilles-
            häl. En rätt kunskap om lagarnas innebörd, värde och bruk är den
            säkraste vägen till demokratins bestånd, och med demokrati menar
            jag ej blott en stats- författning utan även en sinnesförfattning,
            grundad på den klassiska huma- nismen, kristendomen, folktraditionen
            och de demokratiska folkrörelserna. Skolan skall icke blott vara
            en anstalt för inlärande av tekniska färdig- heter, intellektuella
            övningar och andra förutsättningar för livets arbete, strävanden
            och strider. Skolan måste i lika hög grad vara en plats där den
            blivande medborgarens karaktär utdanas, där den unga människan
            får sin etiska och moraliska fostran. Varje tendens att beröva
            skolan denna dess
          </p>
          <pb facs="riksdagen-motions-pdf/data/1941/mot_1941__fk__169/mot_1941__fk__169-003.pdf"/>
          <p>
            Motioner i Första kammaren, Nr 169. 3
          </p>
          <p>
            uppgift är en förbrytelse mot människovärdets (kristendomen och
            socialis- men), humanismens och demokratins principer. Om en skola
            lär barnen skriva väl och räkna bra men icke förmår att framlocka
            den unges mänskligt goda sidor, icke förmår stärka hans karaktär,
            bekämpa dåliga impulser, motväga dåliga anlag, en sådan skola
            är en invalid och har förlorat sin själ. Skolan kan misslyckas
            i sin strävan, men den måste städse som en stor uppgift ställa
            karaktärsdaningen. Sker icke detta kommer förr eller senare en
            katastrof för hela folket. Hur karaktärsdaningen i skolan, från
            folkskolan till universiteten, skall ske är en fråga som pedagogerna
            må avgöra, att den skall ske och vara en huvuduppgift för skolan
            i ett demokratiskt samhälle måste vara ett axiom och en statsmakternas
            angelägenhet. Må man icke komma och säga, att den saken kommer
            icke skolan vid utan blott hemmet. I en tid då hemmen äro splittrade
            genom föräldrarnas arbetsförhållanden, genom arbetslöshetens och
            trångboddhetens nivellerande inverkan, genom nöjeslivets kommersialisering
            och storstädernas enorma utsvällning, kunna hemmen icke som förr
            bli vad de borde vara för barnens karaktärsutveckling. Härtill
            kommer att föräld- rarna icke i skolan erhållit en grundläggande
            utbildning i sättet att fostra barnens karaktärer. Föräldrarna
            se nu för tiden, efter kapitalismens och storindustrialismens
            segertåg, huvudsakligen sin uppgift i att skaffa föda, kläder
            och en bädd åt barnen. Barnens rätta fostran ha de sällan tid
            eller utbildning för. Barnen få i stor utsträckning sin egentliga
            karaktärsutbild- ning på gatorna, i biograferna, på idrottsplatserna
            och i bästa fall i barn- stugorna och scoutorganisationerna. Om
            scoutorganisationerna finge ordent- liga anslag av stat och kommun,
            så att alla eller flertalet barn kunde dit anslutas, och om tillräckligt
            med barnstugor med kvalificerade lärare funnes, om särskilda för
            barn inspelade fostrande men ej tråkiga filmer genom statens försorg
            (stöd åt filmproducenterna under kontroll) kunde tillhanda- hållas
            och om idrotten kombinerades med nyttigt kroppsarbete i fria naturen
            och vägledning i karaktärsdaning och vett samt om idrotten och
            militär- tjänsten inpräntade hos de unga mer än som sker nykterhet,
            vett och hänsyn, skulle skolans karaktärsdanande uppgift böra
            och kunna genomföras med statsmakternas försorg. Att Sveriges
            lärare, om de finge samhällets hela stöd, skulle kunna gå i land
            med en utvidgad karaktärsdanande uppgift behöver icke betvivlas.
            De äro en kår på en hög nivå, en sällsynt kvalificerad kår från
            den minsta småskolelärarinna på landet till professorn vid universitetet.
            Men dessa lärare måste ha de samlade medborgarnas, föräldrarnas
            och samhällets stöd i sin gärning mer än de ofta få. Det är ingen
            demokratisk uppgift att ge barnen alla friheter och lärarna ingen.
            Det är i alla föräldrars intresse att skolan får en fast hand,
            att läraren har en human men bestämd och otve- tydig ledning i
            all den undervisning som sker, även i karaktärsdaningen. En slapp
            skola är något av det farligaste för en demokratisk stats bestånd.
            En skola måste lära ut både en människas, en medborgares rättigheter
            och plik- ter. Glömmer man plikterna, faller demokratin sönder
            och samman. Den för-
          </p>
          <pb facs="riksdagen-motions-pdf/data/1941/mot_1941__fk__169/mot_1941__fk__169-004.pdf"/>
          <p>
            4 Motioner i Första kammaren, Nr 169.
          </p>
          <p>
            vandlas då till söndring, kaos och slutligen panik och blir ett
            lätt byte för yttre våld, inre demoralisation och tyranni. Bli
            människans och medborgarens plikter mot land och folk, frihet
            och rätt, sanning och samvete klart med- vetna hos alla, så kan
            ingen opportunism, ingen s. k. statsnytta, ingen mass- psykos,
            ingen undfallenhet, inga taktiska finter, ingen karriärism, ingen
            människofruktan bana väg för någon tyrann eller på annat sätt
            släcka frihetens ljus hos ett folk. Glömmer man å andra sidan
            rättigheterna, förvandlas ett folk snart till boskap, som som
            icke vet vad människo- och medborgarrätt är, ett lydigt redskap
            i en byråkratis, en organisations eller en diktators hand. Det
            är således i lika mån ett intresse för demokratin att både rättigheter
            och plikter bli levande realiteter i de ungas sinnen. Pliktkänsla
            och förmåga av de mänskliga rättigheternas hävdande är därför
            en del av folkets karaktärsdaning. Läraren är nationens, folkets,
            statens, individens verklige ledare. Av honom beror i första rummet
            den unga genera- tionens anda, och den anda ungdomen får blir
            därefter folkets. Härmed är ingalunda sagt eller menat, att föräldrarnas
            ansvar för barnens karaktärsdaning avlyftes dem. Tvärt om! Få
            de unga en rätt karaktärsdaning på skolbänken, kvarbliver denna
            och ger föräldrarna större kompetens att handleda sina barn än
            om skolan icke haft tillräcklig tid och rum för sin andel i barnens
            karaktärsdaning. Härigenom underlättas lärarnas arbete. Nu uppstår
            frågan, om den svenska skolan, folkskola såväl som läroverk och
            andra skolor, har tid för en mera krävande karaktärsdaning. Enligt
            mitt förmenande måste sådan tid skapas, även om terminerna härigenom
            måste förlängas och ferierna något inskränkas. Slutligen måste
            några ord sägas om yrkesundervisningen. Den nuvarande storindustriella
            produktions- och arbetsprocessen med löpande band, själlösa tempoarbeten,
            hejdlöst jäkt, utsugning och halvinvalidisering av arbetskraf-
            ten är onaturlig och omänsklig och måste leda till allvarliga
            samhällssjuk- domar, om den icke hejdas. Dess hejdande lär väl
            komma med kapitalismens undergång genom det nuvarande världskriget.
            Vad efteråt kommer veta vi icke. Men vad än som kommer, komma
            yrkesskolor att krävas i oanad ut- sträckning. En reglerad och
            dock i huvudsak fri industri, lösgjord från en ohejdad och osund
            konkurrens” piska, ett modernt jordbruk, en livaktig från fjättrar
            befriad handel, ett hantverk i uppsving, ett konsthantverk i blomst-
            ring, nya och utvidgade kommunikationer, en starkt ökad, fri skeppsfart
            — allt kommer att kräva en obligatorisk yrkeskunnighet och massor
            av nya och utvidgade yrkesskolor. Undervisningen i yrkesskolan
            måste ej blott ge manu- ell yrkesfärdighet utan även bibringa
            eleven yrkesstolthet och arbetsglädje. Om detta kombineras med
            karaktärsutdaningen och med utvecklandet av kärleken till den
            andliga, nationella och sociala friheten, till landet, folket,
            dess heder och ära, dess välstånd och kultur, bör yrkesskolan
            bli en avrund- ning och avslutning på skolans uppgift som karaktärsdanare.
          </p>
          <pb facs="riksdagen-motions-pdf/data/1941/mot_1941__fk__169/mot_1941__fk__169-005.pdf"/>
          <p>
            Motioner i Första kammaren, Nr 169. 5
          </p>
          <p>
            I anslutning till vad sålunda utvecklats hemställes,
          </p>
          <p>
            att riksdagen i en skrivelse till Kungl. Maj:t måtte hem- ställa,
            att frågan om den svenska skolungdomens karaktärs- daning måtte
            vinna ett särskilt beaktande vid planläggandet av den ifrågavarande
            reformeringen av landets skolväsen.
          </p>
          <p>
            Stockholm den 23 januari 1941. Fredrik Ström.
          </p>
        </div>
      </div>
    </body>
  </text>
</TEI>
