<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-03265">
  <teiHeader>
    <fileDesc>
      <titleStmt>
        <title>Integration</title>
        <author corresp="i-2fr3vB32hz5Z6xAxeRqads">av Martin Ådahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3265 av Martin Ådahl m.fl. (C)</title>
          <idno type="rdwebb">H7023265</idno>
          <rs type="number">3265</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H7023265/text</ref>
          <ref type="dokument_url_html">http://data.riksdagen.se/dokument/H7023265</ref>
          <ref type="dokumentstatus_url_xml">http://data.riksdagen.se/dokumentstatus/H7023265</ref>
          <ref type="docx">http://data.riksdagen.se/fil/928A51FD-0C28-4A40-9DCE-8DE3D63DE4F5</ref>
          <ref type="pdf">http://data.riksdagen.se/fil/7618C1BF-FCD3-4269-AFBF-CD325489EA43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SrYzy84X16vGhL5sJz4ZRa" type="signed"/>
        <correspContext corresp="i-SrYzy84X16vGhL5sJz4ZRa">
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-Kdg6UdKGY5AzU3oFUVNqiV" type="submitted">
          <date when="2019-10-03"/>
          <time when="16:11:03"/>
        </correspAction>
        <correspAction xml:id="i-A183Lg9kaSGKS6mAHvrF7k" type="reviewed">
          <date when="2019-10-03"/>
          <time when="19:36:10"/>
        </correspAction>
        <correspAction xml:id="i-AKzRNVKerpbEsbcMdaWvVB" type="referred">
          <date when="2019-10-11"/>
        </correspAction>
        <correspAction xml:id="i-7ksiTCcLoVfajvm8R5jx5b" type="assigned">
          <date when="2020-08-21"/>
          <time when="15:27:37"/>
        </correspAction>
        <correspContext corresp="i-7ksiTCcLoVfajvm8R5jx5b">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-XxUoTAsqmuUe3dgB41NbPQ" type="behandlas_i"/>
        <correspContext corresp="i-XxUoTAsqmuUe3dgB41NbPQ">
          <ref type="uppgift">2019/20:AU10</ref>
          <ref type="ref_dok_id">H701AU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU10</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LwYjuxSRL11pEFrpVCZjSc" type="behandlas_i"/>
        <correspContext corresp="i-LwYjuxSRL11pEFrpVCZjSc">
          <ref type="uppgift">2019/20:AU9</ref>
          <ref type="ref_dok_id">H701AU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N1C2xQUpkG1BATFzwnRkNB" type="behandlas_i"/>
        <correspContext corresp="i-N1C2xQUpkG1BATFzwnRkNB">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BKJbWFWjpwvrSorwo9PFuD" type="behandlas_i"/>
        <correspContext corresp="i-BKJbWFWjpwvrSorwo9PFuD">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KVDpwx51dpRtjJWcszT1pT" type="behandlas_i"/>
        <correspContext corresp="i-KVDpwx51dpRtjJWcszT1pT">
          <ref type="uppgift">2019/20:CU10</ref>
          <ref type="ref_dok_id">H701CU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CfWRoFZGnnVQ3zQFtFKXXu" type="motHeader">
        <div xml:id="i-Xck5YZochjh1JhXJUTJmGC" type="motTitle">
          Motion till riksdagen 2019/20:3265 av Martin Ådahl m.fl. (C)
          Integration
        </div>
      </div>
      <div xml:id="i-VShoRyyjVavtud9Tg2w5QM" type="motBody">
        <div xml:id="i-YHaVKeQgTCSQrZWtdA2dNi" type="motProposal" subtype="förslag">
          <head xml:id="i-KP95iuXz52oawZJDuctE3S">
            Förslag till riksdagsbeslut
          </head>
          <list xml:id="i-RHNy4SUYsFyo6BSMMxeGXZ" style="ol">
            <item xml:id="i-KEURe2XfknqYkXJNAzKFcP">
              Riksdagen ställer sig bakom det som anförs i motionen om att
              vända utvecklingen i utanförskapsområdena och tillkännager detta
              för regeringen.
            </item>
            <item xml:id="i-NV43WBV6BNyWkpxg264KCB">
              Riksdagen ställer sig bakom det som anförs i motionen om att
              se över möjligheterna att stärka nyanlända barns utbildning genom
              intensivare och mer systematiskt utarbetad språkutbildning och
              tillkännager detta för regeringen.
            </item>
            <item xml:id="i-W4Y6UJWtgxrkxrYWqnuDfJ">
              Riksdagen ställer sig bakom det som anförs i motionen om att
              se över möjligheterna att utreda hur rutinerna för utbetalning
              och uppföljning av kommunersättningarna för asylmottagande kan
              förbättras och tillkännager detta för regeringen.
            </item>
            <item xml:id="i-FgELn2jgx6eMbJaDGw2L9Q">
              Riksdagen ställer sig bakom det som anförs i motionen om att
              utreda hur nyanlända kan kvalificera sig in i välfärden genom
              arbete samt utreda möjligheterna till ökad självförsörjning för
              nyanlända genom att införa ett etableringslån i stället för etableringsbidrag
              och tillkännager detta för regeringen.
            </item>
            <item xml:id="i-YQzjUUi3GVhLUwtQc9YuTT">
              Riksdagen ställer sig bakom det som anförs i motionen om att
              verka för att det görs en uppföljning av bosättningslagens syfte
              att alla kommuner ska ta ett långsiktigt delat ansvar och tillkännager
              detta för regeringen.
            </item>
            <item xml:id="i-Hq8SmdNTBrNt5Jfwz1WmKc">
              Riksdagen ställer sig bakom det som anförs i motionen om att
              utreda hur nätbaserade kurser kan bli en större del av integrationsarbetet,
              som en del av en förstärkt sfi-undervisning, och tillkännager
              detta för regeringen.
            </item>
            <item xml:id="i-EXqZhEwwkfG57khj6S1mZ1">
              Riksdagen ställer sig bakom det som anförs i motionen om att
              utreda en förbättrad och effektiviserad inventering av nyanländas
              kompetenser, effektiviserad valideringsprocess och ökade möjligheter
              till komplettering och tillvaratagande av en utländsk examen och
              tillkännager detta för regeringen.
            </item>
            <item xml:id="i-UM4AWSzagTpRv95JAZddYU">
              Riksdagen ställer sig bakom det som anförs i motionen om att
              se över hur civilsamhällets roll i integrationsprocessen kan stärkas
              och tillkännager detta för regeringen.
            </item>
          </list>
        </div>
        <div xml:id="i-42epzmUu1JsM3Qogu8LQdT" type="motContent">
          <head xml:id="i-FeqvRC7Y11b6hFxxuQeoP5" type="h1">
            Livsresor
          </head>
          <p xml:id="i-Fkwi8zPZtmS8McAqBu71M">
            Sverige präglas sedan länge av en långvarig och allvarlig social
            klyvning. Det är en klyvning som går mellan människor och mellan
            platser. Mellan de med utbildning, språk och yrkeserfarenhet och
            de som inte har ett jobb. Mellan välmående och företag­samma orter
            och utsatta för- och bruksorter. Friheten och möjligheterna är
            ojämnt för­delade.
          </p>
          <p xml:id="i-5XBWyJPFa1UnSeX3AT4uFw">
            Sverige kan bara möta dessa utmaningar genom att blicka framåt.
            Lösningen för att hjälpa de som hamnat på fel sida om klyvningen
            är inte mer statliga bidrag och regler­ingar. Det är riktiga jobb,
            varaktig tillväxt, fler dynamiska företag, högkvalitativa utbild­ningar
            och efterfrågade färdigheter.
          </p>
          <p xml:id="i-M1QX5GreaoJRDJtnZjsa6o">
            Sverige behöver utveckla och förnya vår svenska modell. Sverige
            ska vara ett land där alla människor, infödda som inflyttade,
            både kan och förväntas göra en livsresa, bygga sin tillvaro och
            få egenmakt att forma sina liv. Oberoende av postnummer och bakgrund.
            Att bygga en möjligheternas ekonomi, som främjar den enskildes
            frihet, ekonomins tillväxtförmåga och klimatomställningen, som
            bryter klyvningen mellan människor och platser, är det stora och
            avgörande liberala projekt som Sverige nu står inför.
          </p>
          <head xml:id="i-PvUiSjVpLarYhwUice9QKa" type="h1">
            Integration för jobb och utbildning
          </head>
          <p xml:id="i-A3vFTkFvws8zuNBUvQin6N">
            Sveriges integrationspolitik har djupa brister och står i dag
            inför sina största prövningar någonsin. För att Sverige ska klara
            av den akuta situationen behövs snabba och effektiva reformer
            som förbättrar vår mottagningskapacitet. Samtidigt får inte fokus
            på akuta åtgärder hindra det mer långsiktiga arbetet med att förbättra
            integrationen, och de problem vi står inför just nu får inte stå
            i vägen för en långsiktigt optimistisk syn på vad människor kan
            bidra med – oavsett om de är födda i Sverige eller i ett annat
            land.
          </p>
          <p xml:id="i-KRcwFfaHpNvBUfCi3Pq1iT">
            Ett historiskt stort mottagande under de senaste åren kräver
            att vi genomför struktur­reformer som möjliggör att de nyanlända
            i morgon kan ta sina första steg ut på den svenska arbets- och
            bostadsmarknaden. Då stärks den svenska ekonomin, motsättning­arna
            minskar och vi kan behålla vår öppenhet mot omvärlden.
          </p>
          <p xml:id="i-FDxmnYAmNpmHgqMFJUBWDP">
            I dag kommer många människor inte in i samhället, utan hamnar
            i stället i ett perma­nent utanförskap. Delvis beror detta på
            bristande kunskap om hur Sverige fungerar. Det finns ett stort
            värde i att nyanlända tidigt får ta del av det svenska samhället
            och kunskap om hur det fungerar. Därför har Centerpartiet tillsammans
            med Liberalerna och regerings­partierna kommit överens om att
            alla asylsökande ska genomgå samhällsorientering och lära sig
            svenska från dag ett.
          </p>
          <p xml:id="i-J77H3oVr4P3Ae4JUiR5Axc">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Därför har Centerpartiet
            föreslagit att kommunerna ska ansvara för etableringen. Vi anser
            också att man bör se över möjligheterna att utreda hur rutiner
            för utbetalning och uppföljning av kommunersättningarna kan förbättras.
            Vi behöver även se över hur nyanlända i högre grad kan bidra till
            den långsiktiga finansieringen av sin försörjning, exempelvis
            genom att göra om etableringsbidraget till ett etableringslån.
            På samma sätt som studenter försörjer sig med hjälp av studielån
            bör nyanlända kunna försörja sig med hjälp av lån under sin första
            tid i Sverige.
          </p>
          <p xml:id="i-HnYB6Fn6rMaGyhhbSLKG8v">
            En grundläggande princip är att människor som tar del av våra
            gemensamma trygg­hetssystem behandlas lika. Samma möjligheter
            och skyldigheter ska gälla alla. Därför är det rimligt att nyanlända
            också får arbeta för att nå högre ersättningsnivåer i socialförsäk­ringen,
            så att man kvalificerar sig in i det svenska socialförsäkringssystemet.
            Det ökar drivkrafterna att komma i arbete, sänker kostnaderna
            och tydliggör att asylrätten handlar om att erbjuda skydd, inte
            förmåner. Ersättning i transfereringssystem bör därför utgå baserat
            på inkomst, och därmed inbetald skatt, snarare än dagens framåtblickande
            mått: sjukpenninggrundande inkomst. Existerande undantag från
            kvalificeringsregler för flykt­ingar, inom exempelvis garantipensionen
            och sjukersättningen, bör tas bort.
          </p>
          <p xml:id="i-5LLAQ6CB43Pm7wQ81J7fZM">
            Tiden från att man har fått uppehållstillstånd tills att man
            får ett arbete måste gå snabbare. Vi har därför tillsammans med
            Liberalerna och regeringspartierna kommit överens om att införa
            ett intensivår för särskilt motiverade nyanlända som under ett
            års tid får ta del av intensiva och yrkesförberedande insatser.
          </p>
          <p xml:id="i-NubwWGXv512iHGTWB9qF2G">
            Vi behöver även se till att sfi-undervisningen blir bättre. En
            viktig nyckel för integra­tionen är språket. Kvaliteten i svenska
            för invandrare (sfi) är otillräcklig, samtidigt som vissa privata
            och ideella utbildningsanordnare visat sig framgångsrika i att
            lära ut språk. Därför har Centerpartiet tillsammans med regeringspartierna
            och Liberalerna kommit överens om att förbättra sfi-undervisningen
            och att införa en sfi-peng. Det innebär att den som ska lära sig
            svenska får möjlighet att välja hos vilken utbildningsanordnare
            han eller hon vill studera, och utbildningsanordnaren får betalt
            genom en typ av skolpeng som ba­serar sig på uppnådda resultat
            i form av språkutveckling. Idag finns det bra och välfunger­ande
            digitala hjälpmedel för undervisning. Därför vill vi att man ska
            utreda hur nätkurser kan bli en större del av integrationsarbetet.
          </p>
          <p xml:id="i-8FNwXmoxvXd6un1GgNf2Eg">
            Bosättningslagen innebär sedan 2016 att alla kommuner ska ta
            emot nyanlända. Vi anser att det är upp till kommunen att tolka
            bosättningslagen och huruvida en nyanländ ska ha rätt till boende
            efter etableringstiden. Däremot anser vi att kommunen har fortsatt
            försörjningsansvar för den nyanlända även efter två år och att
            det kan finnas behov av att se till att kommunerna tar detta ansvar
            och inte på olika sätt försöker kringgå ansvar­et. Vi vill därför
            att det görs en uppföljning av bosättningslagens syfte för att
            alla kom­mu­ner ska ta ett delat ansvar för nyanlända.
          </p>
          <head xml:id="i-QZB9fGnrZsmGdzmSRof4nf" type="h1">
            Snabbare inventering, validering och komplettering av kompetenser
            hos nyanlända
          </head>
          <p xml:id="i-RAGoGFFv5xWApDHDxMdWBA">
            Många som kommer till Sverige har såväl utbildning som lång arbetslivserfarenhet.
            Inte sällan i yrken som vi idag ser ett stort behov av i Sverige,
            som läkare, ingenjörer och andra specialister. Fler än 14 000
            av deltagarna i etableringsuppdraget har en eftergym­nasial utbildning
            som är längre än två år. Idag finns fortfarande inget effektivt
            och sys­tematiskt sätt att, i samarbete mellan Migrationsverket
            och exempelvis Arbetsförmed­lingen, inventera vilka kompetenser,
            inte minst i bristyrken, som finns hos nyanlända. Det är viktigt
            att denna kunskap hos nyanlända akademiker och experter inte förslösas
            utan identifieras och möjligheter skapas att så snabbt som möjligt
            kunna använda dessa kompetenser i produktivt arbete, inte minst
            genom att betyg valideras och utbildningar kompletteras. I många
            år har det samtidigt talats om att valideringen av dessa männi­skors
            meriter ska påskyndas, men i grunden är principen enkel. Processen
            ska börja omedelbart vid ankomst, med inventering av kompetenser.
            Det ansvaret ska finnas hos Migrationsverket. De myndigheter,
            främst högskolorna, som i nästa steg snabbt får uppdraget att
            validera och komplettera dessa kompetenser ska ha starka incitament
            att avsätta resurser i form av tid och personal som möjliggör
            en snabb process. Det måste också finnas tillräckligt väl organiserade
            kompletterande kurser för att svara mot behoven.
          </p>
          <head xml:id="i-SDvM9q5Vb8PQC6yg57rFLL" type="h1">
            Fokus på jobb för utrikesfödda kvinnor
          </head>
          <p xml:id="i-Tptug5YWc6GzboW7Ur26G1">
            Samtidigt som det finns ett gap i sysselsättning mellan utrikes
            födda och inrikes födda, finns också ett gap mellan utrikes födda
            män och kvinnor. Integration är därmed också en fråga om jämställdhet.
          </p>
          <p xml:id="i-N3dFsq6vA2d7yJHHGaDw3y">
            Särskilt utrikes födda kvinnor som flytt från sitt hemland har
            haft svårt att komma snabbt i arbete. Den inledande tiden i Sverige
            domineras alltför ofta av hushållsarbete och barnpassning, vilket
            kraftigt minskar chansen att komma in i arbete. Tiden i föräldra­försäkring
            bör därför begränsas och språkutbildning påbörjas parallellt med
            eventuell föräldraledighet. Ekonomiska ersättningar till hushåll,
            som till exempel ekonomiskt bistånd, bör som regel betalas ut
            jämnt mellan makar, för att stärka kvinnors ekonomiska makt. Och
            kvinnor ska alltid ges rätt och möjlighet att ha enskilda möten
            med myndig­heter, utan manlig släkting eller bekant närvarande.
            Rätten till tolk måste också följas bättre än den gör idag. Kvinnor
            får i större utsträckning än män enbart andrahandsinfor­mation
            genom att barn eller en manlig släkting eller bekant agerar tolk
            åt dem. Bemötan­det från myndigheter måste också i högre grad
            spegla att samhället har samma förvänt­ningar på kvinnor och män
            att integreras och komma i arbete.
          </p>
          <head xml:id="i-XeTmMw3yabfB88AXCGavvh" type="h1">
            Nyanlända barns skolgång
          </head>
          <p xml:id="i-TEvApAkETuAdGqbq6jaeiD">
            Ett problem för många nyanlända barn är att de inte klarar av
            att nå målen i skolan. Många nyanlända barn har liten eller ibland
            ingen skolerfarenhet och tillsammans med dåliga kunskaper i svenska
            blir det svårt att hänga med i undervisningen. För att kom­pensera
            för detta krävs en längre period av intensifierad skolgång med
            fokus på de vik­tigaste kunskaperna. Bland de viktigaste av dessa
            är förmågan att prata svenska, med en utökning av antalet timmar
            med undervisning i svenska för dessa barn. Här behövs ett systematiskt
            helhetsgrepp baserat på den kunskap som finns om effektiv intensiv
            språk­träning i andraspråk.
          </p>
          <head xml:id="i-HmPFTeriWZwtpoaXjmLZxd" type="h1">
            Civilsamhällets roll för integrationen
          </head>
          <p xml:id="i-AEFoxgUAqKe2oGN89kSPEA">
            En viktig och underskattad roll i mottagandet av nyanlända spelas
            av civilsamhället. I civilsamhället finns nätverk som förmår koppla
            de nyanlända till arbetsliv och jobb­möjligheter, och erbjuder
            kunskaper om det svenska samhället. Ofta är en insats via civilsamhället
            många gånger mer effektiv för jobb än Arbetsförmedlingens program.
            Centerpartiet anser att man måste se över hur man kan stärka civilsamhällets
            roll i integrationsprocessen. I detta arbete bör vi utreda hur
            statens tilldelning av resurser till civilsamhället kan allokeras
            för att skapa långsiktiga partnerskap och därmed frångå dagens
            projektfinansieringsmodell. Vi bör också verka för att EU:s statsstödsregler
            samt upphandlingsreglerna förändras och öppna upp för reserverade
            kontrakt så att civilsam­hället får större möjligheter att kunna
            axla ett beredare samhällsansvar.
          </p>
          <head xml:id="i-CahQxxJLd4MCNk7R618SCv" type="h1">
            Vända utvecklingen i utanförskapsområden
          </head>
          <p xml:id="i-6RXm6xn8LHKEuhWCrbkdE5">
            Det stora antalet utsatta områden kring större och medelstora
            städer i Sverige är idag i sig ett av de allvarligaste hindren
            för livsresor. I Sverige finns, enligt Polismyndigheten, 61 utsatta
            områden. 23 av dem är ”särskilt utsatta”. I dessa särskilt utsatta
            områden be­skriver polisen att det är svårt för dem att göra sitt
            jobb.
          </p>
          <p xml:id="i-VFYkm6dpHDJHehCvXUtbbA">
            Det finns dock ett område som tidigare återfanns på polisens
            lista, men som nu har tagits bort. Där har man lyckats vända utvecklingen.
            Området heter Falkagård och ligger i centerstyrda Falkenberg.
            Med stöd av erfarenheter från Falkagård och andra områden som
            vänt utvecklingen bör ett program utvecklas där insatser på olika
            nivåer bidrar till att kraftfullt stärka områdenas attraktivitet.
          </p>
          <p xml:id="i-VvU4fEuVrU87zF9ay8kvN">
            Avstånd är sällan ett problem. I regel ligger områdena nära starka
            blomstrande arbetsmarknader och inkomststarka områden. Även om
            områdena ofta är miljonprogram­områden med enformig arkitektur
            är det mest grundläggande problemet att områdena ofta har stor
            omsättning av invånare, där främst de som inte har möjlighet att
            flytta vida­re blir kvar. Det är ofta de som redan har svårast
            att komma in i samhället. Det är den enda del av staden där det
            är möjligt att få en hyresrätt, ibland med socialt stöd. Men det
            är inte områden som är attraktiva nog i sig själva för att stanna.
            Det finns utbredd arbets­löshet, sysslolöshet och brist på framtidsutsikter,
            i synnerhet bland unga. När polis och myndigheter dessutom inte
            har en permanent närvaro i anslutning till bostadsområdena finns
            stort utrymme för parallella och även kriminella maktstrukturer
            som tar plats i det offentliga rummet och skapar alltför många
            hotfulla och osäkra situationer för boende, inte minst de företagare
            som försöker bygga verksamhet i områdena.
          </p>
          <p xml:id="i-8PQwN2bkHBunszhDWNXFiG">
            För att bryta sådana negativa spiraler, för att ”vända” utanförskapsområden,
            krävs därför flera samverkande insatser som gör området tryggt
            och attraktivt, och därmed binder de boende på ett positivt sätt
            till området. Det är inte omöjligt. Utöver Falkagård finns exempel
            på förorter och kvarter i städerna som en gång ansågs omöjliga
            att vända bort från kriminalitet och misär och som idag är attraktiva
            boendemiljöer, många invandringstäta förorter i andra delar av
            världen har högt välstånd och låg kriminalitet.
          </p>
          <head xml:id="i-HMPKLkNH89uj3x3eNZPbQ7" type="h1">
            Bättre arbetsmarknad
          </head>
          <p xml:id="i-E6Wms1MP6Ju4mqDpN7UEp4">
            I botten är det effektivaste sättet att minska problemen i utanförskapsområdena
            en minskad tudelning av arbetsmarknad och bättre arbetsmarknad,
            i synnerhet för de med lägre kvalifikationer. Här är det främst
            nationella regler och skatter som behöver reformeras.
          </p>
          <head xml:id="i-Tgw2PNZDLG8tgTEJSK8VMQ" type="h1">
            Trygghet genom närvaro av polis och myndigheter
          </head>
          <p xml:id="i-579LkUTPQ36PhcqPMPqxyS">
            Det finns inget substitut för en närvarande ordningsmakt i utsatta
            områden. Samordnade polisinsatser där både små och stora brott,
            ekonomiska brott och våldsbrott, beivras krävs för att bryta kriminella
            nätverk. Men för att långsiktigt skapa trygghet krävs permanent
            närvaro av polis på plats där de utsatta bor. Näringsidkare måste
            med kort varsel kunna få skydd av polisen och försök till beskyddarverksamhet
            och utpressning, så att de kan bygga verksamhet lokalt och utveckla
            området. Resurser bör avsättas för att skapa så kallade BID:s
            (Business Improvement Districts) som i bland annat USA och Storbritannien
            förenat näringsidkare och polis i gemensamma kontinuerliga satsningar
            för att skapa en trygg och attraktiv offentlig miljö.
          </p>
          <head xml:id="i-4kjPUijS5VYQ5mpXDo15ym" type="h1">
            Toppskolor som lockar familjer att stanna
          </head>
          <p xml:id="i-BNy1ZPNFUJWBLU9z8c6967">
            Skolor i eller nära utanförskapsområden har haft mycket olika
            utveckling. Några har tack vare en kraftfull ledning trotsat svåra
            sociala förutsättningar för eleverna och nått utmärkta resultat.
            Många fler skolor har istället fått mycket dåliga resultat, svaga
            lärare och ordningsproblem, som ytterligare försämrat framtidsutsikterna
            för de boende. Skol­or i utsatta områden måste därför få ett särskilt
            fokus, där de, i regel offentliga, skolor som börjar misslyckas
            inte bara behöver stärkta resurser, utan snabbt måste kunna tas
            över av en annan ledning, och även en annan huvudman, privat eller
            ideell, om den kan bevisa och utlova en förbättring. För att vända
            utsatta områden måste man börja med att vända utsatta skolor,
            och göra dem till ljuspunkter för området.
          </p>
          <head xml:id="i-UtodJbFeayxJ7oUJJpN8uc" type="h1">
            Ökad andel ägt boende med bättre möjligheter att äga boendet
          </head>
          <p xml:id="i-RD7VB63M512EmPYBYECqt5">
            Tudelningen mellan attraktiva områden och utsatta områden i städerna
            är också en tu­delning mellan ägt och hyrt boende. Medan de attraktiva
            delarna helt domineras av ägt boende gäller det omvända för de
            utsatta områdena. Det leder ofta till ett lågt ansvars­tagande
            för den fysiska miljön och de gemensamma utrymmena. Det bör därför
            finnas lokala men även nationella program som möjliggör och uppmuntrar
            att långsiktigt äga sitt boende och investera i det. Det bör även
            uppmuntras till nybyggnation av bostads­rätter och attraktiva
            boenden i de utsatta områdena, som bland annat skett framgångsrikt
            i Falkenberg.
          </p>
          <head xml:id="i-8X5ukRiJ4BarwpH48QoNkP" type="h1">
            Fler levande och städade miljöer
          </head>
          <p xml:id="i-AHqnB1sG4d4Ure4ArHp48J">
            Många av utanförskapsområdena präglas av enformig arkitektur
            syftande till boende med få lokaler i marknivå. Det skapar en
            brist på en levande och trygg stadsmiljö, i synnerhet på kvällar
            och helger. Samtidigt är gemensamma utrymmen ofta illa under­hållna
            och städade. Därför bör stadsplaneringen och allmännyttan samverka
            för att ut­veckla den fysiska stadsmiljön och understödja försök
            att skapa fler platser för närings- och öppen föreningsverksamhet.
          </p>
          <p xml:id="i-VzoZ5iZnyUmMEuAD6jeNtd">
            Vi föreslår att staten undersöker möjligheten att träffa överenskommelser
            med tio kommuner med utsatta områden. Överenskommelsen ska innebära
            att staten och kom­munen i samarbete går in långsiktigt med åtgärder
            i ett utsatt område med målet att inom ett antal år ha vänt utvecklingen.
            När dessa områden börjat uppvisa resultat kan programmet breddas
            till samtliga utanförskapsområden.
          </p>
        </div>
        <div xml:id="i-NFg7Acyg5N3x4gm27swZjA" type="signatureBlock">
          <list xml:id="i-461ZhLLLBPo8Um4N2s76VU">
            <item xml:id="i-QA73a9efBwUJnWhgU1KTHb" who="i-2fr3vB32hz5Z6xAxeRqads" type="signature">
              Martin Ådahl (C)
            </item>
            <item xml:id="i-C4f1gj3MJmSvnge4VZgsa3" who="i-HMEQZGcMqKo8y9F6jxfnev" type="signature">
              Alireza Akhondi (C)
            </item>
            <item xml:id="i-Bn6VRWLoUVftLKLbz57SE7" who="i-DyMWrZMvLW1B7NfePkXTu4" type="signature">
              Fredrik Christensson (C)
            </item>
            <item xml:id="i-9MmStTVLiVvWKjK55io1kK" who="i-2SnUjYd3qzUQVBobN3u1Yc" type="signature">
              Ulrika Heie (C)
            </item>
            <item xml:id="i-P12KwXwUbWSTohk729A1E7" who="i-QS3FCcuDyGgZdKgE3VDjZ9" type="signature">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
