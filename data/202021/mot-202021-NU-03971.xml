<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03971">
  <teiHeader>
    <fileDesc>
      <titleStmt>
        <title>med anledning av skr. 2020/21:133 Nationell strategi för hållbar regional utveckling i hela landet 2021-2030</title>
        <author corresp="i-D2JRw2JQkbJnAYJEiDcH47">av Camilla Brodin m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3971 av Camilla Brodin m.fl. (KD)</title>
          <idno type="rdwebb">H8023971</idno>
          <rs type="number">3971</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023971/text</ref>
          <ref type="dokument_url_html">http://data.riksdagen.se/dokument/H8023971</ref>
          <ref type="dokumentstatus_url_xml">http://data.riksdagen.se/dokumentstatus/H8023971</ref>
          <ref type="docx">http://data.riksdagen.se/fil/85061122-CFAB-4A93-AA9C-FADA0BEFAC62</ref>
          <ref type="pdf">http://data.riksdagen.se/fil/A3BC5192-25EE-4043-BADA-B98197BEB632</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UUxqbVihjVvxCSyDGZrpAS" type="basedOn"/>
        <correspContext corresp="i-UUxqbVihjVvxCSyDGZrpAS">
          <ref>Skrivelse 2020/21:133</ref>
        </correspContext>
        <correspAction xml:id="i-EAe2L15ifUhDum33zBBt4M" type="signed"/>
        <correspContext corresp="i-EAe2L15ifUhDum33zBBt4M">
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-Eo9kRYLJjs1m75cXCdvmdh"/>
        </correspContext>
        <correspAction xml:id="i-TxjSNtKksrUZk24xjmxWMW" type="submitted">
          <date when="2021-04-07"/>
          <time when="16:24:05"/>
        </correspAction>
        <correspAction xml:id="i-htExu3jfBXSYrUJ3WGpS7" type="reviewed">
          <date when="2021-04-13"/>
          <time when="18:19:43"/>
        </correspAction>
        <correspAction xml:id="i-STtEMthuQhuFoM7eEdWXz8" type="dismissed">
          <date when="2021-04-14"/>
        </correspAction>
        <correspAction xml:id="i-8gKLzqASRvYXQJQNTBfgYz" type="referred">
          <date when="2021-04-15"/>
        </correspAction>
        <correspAction xml:id="i-QG28m2x4F76FhWMebvvWbU" type="assigned">
          <date when="2021-06-02"/>
          <time when="17:08:12"/>
        </correspAction>
        <correspContext corresp="i-QG28m2x4F76FhWMebvvWbU">
          <ref type="assignedTo">Näringsutskottet</ref>
        </correspContext>
        <correspAction xml:id="i-Ey14HHfXcXC4ST4bENqfW1" type="behandlas_i"/>
        <correspContext corresp="i-Ey14HHfXcXC4ST4bENqfW1">
          <ref type="uppgift">2020/21:NU24</ref>
          <ref type="ref_dok_id">H801NU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU24</ref>
          <ref type="ref_dok_titel">Nationell strategi för hållbar regional utveckling i hela landet 2021-2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KquuHqojP5tzCUHv75U335" type="motHeader">
        <div xml:id="i-PCW6QiGytiSV5hiYNqe4WM" type="motTitle">
          Motion till riksdagen 2020/21:3971 av Camilla Brodin m.fl. (KD)
          med anledning av skr. 2020/21:133 Nationell strategi för hållbar
          regional utveckling i hela landet 2021–2030
        </div>
      </div>
      <div xml:id="i-YDi2wpTnqYUxs7TAjw25zD" type="motBody">
        <div xml:id="i-4ufyob2tdhjhY3iUq852Ay" type="motProposal" subtype="förslag">
          <head xml:id="i-CkPxbLVx41p3ZxVgnrhEK4">
            Förslag till riksdagsbeslut
          </head>
          <list xml:id="i-MgAkiZfeei6oyBUKfj7ojo" style="ol">
            <item xml:id="i-QLPYo7zB45srtT78LUkvEp">
              Riksdagen ställer sig bakom det som anförs i motionen om rättsväsendet
              och tillkännager detta för regeringen.
            </item>
            <item xml:id="i-LDq1WZDKCJ5WpEAkiTbsUQ">
              Riksdagen ställer sig bakom det som anförs i motionen om kompetensråd
              och tillkännager detta för regeringen.
            </item>
            <item xml:id="i-Nt6GdNe3EFNpspFserTDWU">
              Riksdagen ställer sig bakom det som anförs i motionen om elförsörjning
              och tillkännager detta för regeringen.
            </item>
            <item xml:id="i-6LmspxQgZh42unP82TGXyC">
              Riksdagen ställer sig bakom det som anförs i motionen om att
              utreda för- och nackdelar med en modell där en större del av vinsterna
              från naturresurser stannar lokalt och tillkännager detta för regeringen.
            </item>
            <item xml:id="i-SCXt6JV8ZCcWjsi2a7vuBm">
              Riksdagen ställer sig bakom det som anförs i motionen om att
              alla trafikslag behövs och tillkännager detta för regeringen.
            </item>
            <item xml:id="i-BR4PRQWRXBaRGZzcFi8AHw">
              Riksdagen ställer sig bakom det som anförs i motionen om vikten
              av insatser för att motverka effekterna av corona och tillkännager
              detta för regeringen.
            </item>
          </list>
        </div>
        <div xml:id="i-4ZcrK1eSQw2SwKoDsHDKQH" type="motContent">
          <head xml:id="i-FXX3nRvb2EAGuXZbfswKHB" type="h1">
            Motivering
          </head>
          <p xml:id="i-Fcdh8xxUK1BP5JNMWdaPuz">
            Föreliggande skrivelse beskriver regeringens nationella strategi
            för en hållbar regional utveckling i hela landet 2021–2030. Genomförandet
            av den regionala utvecklingspoli­tiken ska vara samordnat med
            landsbygdspolitiken, politiken för hållbar stadsutveck­ling, miljöpolitiken
            samt andra berörda politikområden.
          </p>
          <p xml:id="i-LERhLrrWvwuJ8qx3JSzQNC">
            Regeringen har identifierat fyra strategiska områden som ska
            ligga till grund för arbetet. Dessa är:
          </p>
          <list xml:id="i-DnqHLARV8vkwdEoVvY5xC6" style="ol">
            <item xml:id="i-CbeR51b4DoyraWT3qjz6Ev">
              Likvärdiga möjligheter till boende, arbete och välfärd i hela
              landet.
            </item>
            <item xml:id="i-MhMFJue8yW1fuXy89f9iWp">
              Kompetensförsörjning och kompetensutveckling i hela landet.
            </item>
            <item xml:id="i-Q8bKfD5SUgMAEkNJJ53XLw">
              Innovation och förnyelse samt entreprenörskap och företagande
              i hela landet.
            </item>
            <item xml:id="i-BmyQztLqMsfCuGfGX4zqbv">
              Tillgänglighet i hela landet genom digital kommunikation och
              transportsystem.
            </item>
          </list>
          <head xml:id="i-KXg7hVSknvZ9xjidVdmmBZ" type="h1">
            Utifrån denna strategi avser regeringen att ta fram en handlingsplan
            för dess genomförande.
          </head>
          <p xml:id="i-LoTiCuELvRQxSiWhFkMcUC">
            Kristdemokraterna kan i huvudsak instämma i att de fyra olika
            utpekade strategiska områdena äger relevans för en god regional
            utvecklingspolitik. Det finns inte många – om ens något – skarpa
            förslag som skapar friktion. Det blir lätt så när formuleringar
            är väldigt svepande och breda. I syfte att vässa strategin finns
            det all anledning att leta efter det som saknas och då öppnar
            sig många möjligheter till förbättringar av förelig­gande skrivelse.
          </p>
          <p xml:id="i-AKxdXNwy2n1kWvNr5ZToyS">
            Strategin ska i nästa steg utmynna i en mer konkret handlingsplan.
            Inför det arbetet vill Kristdemokraterna skicka in nedanstående
            punkter.
          </p>
          <head xml:id="i-VWDWt9i4V1T3En68ycYy36" type="h2">
            Likvärdiga möjligheter till boende, arbete och välfärd i hela
            landet.
          </head>
          <p xml:id="i-WozCVJ1TGqm9MNaok9zLUg">
            För många år sedan kunde man höra Peps Persson retoriskt fråga:
            ”Hög standard, vad är hög standard?”, i sin kanske största hit.
            För att parafrasera på Peps skulle man kunna fråga sig: ”Hög välfärd,
            vad är hög välfärd?”
          </p>
          <p xml:id="i-CYvn6NJCVUwGeLfwmDZ64p">
            Att ha egen försörjning och ett eget boende hör absolut till
            de mest basala nycklarna till ett självständigt liv med hög grad
            av egenmakt. Samhällets ”välfärdsstamnät” skola, vård och omsorg
            hör förstås dit också. På dessa punkter finns det texter som beskriver
            regeringens vilja.
          </p>
          <p xml:id="i-QfRc9xfziSQg6rSau2a26w">
            Just sjukvården förtjänar att ges lite mer fokus. Vi ser många
            exempel på att det är för stora skillnader i landet i dag. Vården
            ges inte på lika villkor oberoende av var man bor. Mot den bakgrunden
            finns det all anledning att se över sjukvårdens organisering.
            Det är knappast troligt att dagens regioner med olika demografiska
            och ekonomiska förutsättningar ska kunna leverera en god och jämlik
            vård till hela befolkningen. Staten bör därför ta ett huvudansvar
            för att säkra en god, effektiv och jämlik sjukvård i hela landet
            som skulle kunna vara en stabil bottenplatta för en positiv regional
            utveckling i hela Sverige.
          </p>
          <p xml:id="i-2WotmUjXCha1Y2TAZfymzT">
            En mycket grundläggande fråga lyser med sin frånvaro i skrivelsen:
            tryggheten. Rättsväsendet är en grundläggande samhällsservice.
            För att värna tryggheten i landets alla delar är det angeläget
            att polisen har de resurser som krävs för att vara närvarande
            i hela landet.
          </p>
          <p xml:id="i-SsViF1bwuhECFS1khEs218">
            Kristdemokraterna vill se en förstärkning av hela rättsväsendet
            i alla dess olika led. Kort sammanfattat behöver vårt land fler
            poliser som kan vara närvarande i lokal­samhällen och det behövs
            domstolar på fler platser än i dag. Centraliseringen har på denna
            punkt gått alldeles för långt. Denna aspekt av välfärden verkar
            bortglömd av regeringen och det är en allvarlig brist.
          </p>
          <head xml:id="i-CFRGL7PLbA5BuehadbJxKP" type="h2">
            Kompetensförsörjning och kompetensutveckling i hela landet
          </head>
          <p xml:id="i-KbqgEQ4fJ65aLnuuEdWz8m">
            En nyckelfråga för att kunna skapa en positiv spiral när det
            gäller de nyanlända som har kommit till Sverige är att kunna skapa
            vägar för egen försörjning. Detta är något annat än det beklämmande
            uttrycket ”att vara i sysselsättning”.
          </p>
          <p xml:id="i-6v839Nf4j51sW8qxh8mhBP">
            Ett arbete är så mycket mer än det som syns i lönekuvertet. Att
            känna sig behövd, att ha tydliga rutiner, att känna pliktkänsla,
            att anstränga sig och få feedback är viktiga beståndsdelar i ett
            meningsfullt arbete.
          </p>
          <p xml:id="i-ReifmGDbFuT5xWTTCcSdxk">
            Det handlar om att snabbt skapa vägar som tar till vara den kompetens
            som finns och vid behov komplettera med det som saknas för att
            den nyanlände ska få bli en del av sitt nya hemland. Detta är
            en av samhällets viktigaste uppgifter. Ett verktyg kan vara att
            använda sig av ”kompetensråd”, där företrädare från bl.a. region,
            länsstyrelse och handelskammare träffas med ett enda syfte – att
            få fram arbetstillfällen för nya svenskar.
          </p>
          <head xml:id="i-5uXtEJyVoM4uiiDzhQbYrh" type="h2">
            Innovation och förnyelse samt entreprenörskap och företagande
            i hela landet
          </head>
          <p xml:id="i-AwKiiMZScv1Xk2zh417Zpz">
            Regeringens skrivelse svävar ofta högt ovanför dagens verklighet
            för Sveriges entreprenörer. Det kan vara intressant att reflektera
            en minut över om det verkligen är Näringsdepartementet som är
            avsändare av denna produkt. Man borde då kunna förvänta sig att
            det skulle finnas ett tydligt näringslivsperspektiv.
          </p>
          <p xml:id="i-L4wEUo85fHccwukTCLYwyb">
            Men det är svårt att frigöra sig från känslan att dokumentet
            har silats genom Miljödepartementet på ett sätt som gör att fokus
            ligger någon annanstans. En enkel genomräkning visar att söker
            man på begreppet ”miljö” får man över 150 träffar medan ”tillväxt”
            får ca 50 träffar.
          </p>
          <p xml:id="i-6dch6H7VHUztejJiwdiQgu">
            Mot denna bakgrund vill Kristdemokraterna lyfta fram förvaltarskapstanken
            som är en av partiets grundpelare. Men det förtjänar att påminna
            sig om att förvaltarskap inte bara kan betyda ”bevara” eller ”konservera”.
            Begreppet innehåller också en aspekt av förnyelse och – inte minst
            viktigt – förädling. Denna insikt verkar ha tappats bort av regeringen,
            och kanske det är därför ”malm” och ”mineral” bara nämns ett par
            gånger i skrivelsen.
          </p>
          <p xml:id="i-8k66gFST9kYw6jH3LtQ41U">
            Med en ökad digitalisering kommer det att skapas möjligheter
            till näringsliv där det fysiska avståndet eller invånare med kvadratkilometer
            inte betyder lika mycket som förr. Detta är en förändring vi självklart
            bejakar.
          </p>
          <p xml:id="i-FfQvcESpKsAUTyqnEmUnCE">
            Samtidigt finns det näringar som inte går att flytta på eller
            digitalisera. Malm och mineral är exempel på detta och det är
            högst olyckligt att vår nuvarande regering är så fientligt inställd
            till en utvecklad gruvnäring. Denna basnäring kan rätt använd
            bli en nyckelfaktor för att ställa om vårt land till att bli fossilfritt.
            Sverige har på denna punkt också ett ansvar inom EU att förvalta
            resurserna på ett hållbart sätt, dvs. att förädla dem.
          </p>
          <p xml:id="i-RJJeSpVFEYcHZkjuoyXWBt">
            Med den oerhört spännande utveckling som står för dörren i norra
            Sverige ställer det höga krav på att staten är med på banan och
            skapar förutsättningar för en stabil elför­sörjning. Det borde
            finnas några grundbultar som en bred majoritet i riksdagen skulle
            kunna enas om: Vårt land behöver bygga ut sin produktionsförmåga
            av el kraftfullt. Vi behöver bygga ut den i alla landets delar.
            Vi måste ha en stor baskraft som är fossilfri och planerbar. Överföringskapaciteten
            måste också dels förnyas, dels byggas ut.
          </p>
          <p xml:id="i-YUNnSY6S2vNT3CQ7WdPQSm">
            Det bör därutöver tillsättas en utredning om för- och nackdelar
            med en modell där vinsterna från de svenska naturresurserna i
            första hand hamnar i kommunerna och därifrån omfördelas enligt
            en fastställd princip, snarare än nuläget där intäkterna går till
            staten och kommunerna enbart får skatteintäkter från de boendes
            arbetsinkomster. I detta sammanhang kan det vara värt att studera
            den norska modellen och utvinna erfarenheter från vårt västra
            grannland. Rätt utformad skulle en sådan modell kunna vässa olika
            regioners utvecklingskraft och framhäva vikten av att landets
            olika delar hänger ihop och att alla vinner på att alla delar
            är starka.
          </p>
          <head xml:id="i-RfQamy3tAzPvAKcMD5Nt4F" type="h2">
            Tillgänglighet i hela landet genom digital kommunikation och
            transportsystem
          </head>
          <p xml:id="i-GbRkLuFdNbGj8rQZCSnd7T">
            Det finns ibland en väldigt olycklig konstgjord konflikt mellan
            olika trafikslag. Sanningen är den att i valet mellan cykel, bil,
            lastbil, buss, tunnelbana, tåg och flyg så behövs allihop. Alla
            har sitt existensberättigande och behövs i mixen.
          </p>
          <p xml:id="i-Y6SFbEGjaMeifvGrmrwkLA">
            Lika självklart som att Stockholm skulle vara en annan – och
            mycket sämre – stad utan tunnelbana, lika självklart är det att
            bilen kommer att fortsätta vara huvudalter­nativet för de allra
            flesta människor som bor utanför de största städernas kärnor.
          </p>
          <p xml:id="i-BV1nVrhHWY628RLS6FiUpN">
            Lika självklart som det är att vi ska arbeta för att transportsektorn
            ska bli fossilfri, lika självklart är det att Sverige är ett exportberoende
            avlångt, glest befolkat land i Europas geografiska periferi. Vi
            måste skapa möjligheter för att flyget ska finnas med som ett
            självklart transportmedel, vid sidan av alla andra trafikslag.
            Denna insikt borde vara självklar, men eftersom skrivelsen är
            lite otydlig på denna punkt ser vi behovet av att påminna om detta.
          </p>
          <head xml:id="i-XfJGhgVTnnT7hrQkBrXBxp" type="h2">
            Postcorona
          </head>
          <p xml:id="i-UvZa7G4Jag24hjCEu6tZRc">
            Det saknas reflektioner kring hur vårt land ska kunna återta
            förlorade positioner när det gäller näringslivet efter corona.
            Det är ett grannlaga arbete som ligger framför oss för att alla
            de små, medelstora och stora företag som har behövt närmast gå
            i ide under pågå­ende pandemi ska kunna blomstra igen.
          </p>
          <p xml:id="i-3xtHoVsqY85XSppkUizGF3">
            Tillverkningsindustrin har i stora stycken klarat utmaningen
            bättre, men besöks­näringar, upplevelsenäringar och olika kulturnäringar
            går för närvarande igenom ett stålbad som kommer att ha effekter
            i åratal. Kraftfulla och strategiskt genomtänkta satsningar måste
            komma dessa till del för att vårt land inte bara ska vara ett
            ställe där man bor utan också där man lever gott.
          </p>
        </div>
        <div xml:id="i-37rhB9M1KrY8nVf42L5gtN" type="signatureBlock">
          <list xml:id="i-EgDT2rGxsjx7udzc47YHty">
            <item xml:id="i-64FBdS5V4xiuNAzw1sPRmr" type="signature">
              Camilla Brodin (KD)
            </item>
            <item xml:id="i-Mn4nGn94YVGDqkYSqwA6Yj" type="signature">
              Larry Söder (KD)
            </item>
            <item xml:id="i-7KtvVukfKCDJceRoPYPtU4" type="signature">
              Magnus Jacobsson (KD)
            </item>
            <item xml:id="i-3Ee8UTbQJeNe9jX9dW4Ais" type="signature">
              Magnus Oscarsson (KD)
            </item>
            <item xml:id="i-3kQNaHpjdEDaPrJG6incpM" type="signature">
              Kjell-Arne Ottosson (KD)
            </item>
          </list>
        </div>
      </div>
    </body>
  </text>
</TEI>
