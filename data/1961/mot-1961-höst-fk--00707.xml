<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961_höst_fk__707/mot_1961_höst_fk__707-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 707 år 1961
          </p>
          <p>
            Nr 707
          </p>
          <p>
            Av herr Jacobsson, Gösta, i anledning av Kungl. Maj:ts proposi-
            tion nr 178, med förslag till lag om ändring i kommunal- skattelagen
            den 28 september 1928 (nr 370).
          </p>
          <p>
            (Lika lydande med motion nr 851 i Andra kammaren)
          </p>
          <p>
            Den lagstiftning som förslås i Kungl. Maj:ts proposition nr 177
            avser bl. a. att giva pensionsberättigade anställda en förbättrad
            säkerhet för utgående och, i fråga om pensioner som ej börjat
            utgå, utfästa pensioner. Detta åstad- kommes bland annat genom
            att utgift från pensionsstiftelse för pensionsän- damål ej får
            ske med större belopp än att stiftelsen därefter har kvar medel
            tillräckliga att täcka pensionsreserven. Denna är kapitalvärdet
            av dels samt- liga utgående pensioner och dels utfästa pensioner,
            till den del de enligt ut- fästelsen intjänats vid tillfället
            för beräkningen. Pensionsreserven är för pensioner åt aktiv personal
            ständigt växande. Det förefaller naturligt, att man vid en samtidig
            civilrättslig och skatte- rättslig lagstiftning söker ett gemensamt
            mål. Den pensionsrätt som man avser att skydda borde till följd
            därav vara densamma. Så är dock icke helt och hållet fallet. I
            Kungl. Maj:ts proposition nr 178 föreslås en högsta gräns för
            avdragsgill avsättning till pensionsstiftelse, som i flera avseenden
            av- viker från den civilrättsliga pensionsreserven. Detta får
            den praktiska kon- sekvensen i de fall då pensionsstiftelses kapital
            icke kan hållas lika stort som pensionsreserven på grund av att
            avdragsrätt icke föreligger för av- sättningar, att säkerheten
            minskas icke blott för dem vilkas pensionsan- språk ej ger avsättningsrätt,
            utan även för alla andra pensionsberättigade. En sådan konsekvens
            av lagstiftningen kan ej vara önskvärd. Företag som anslutit sig
            till PRI-systemet har skyldighet att hålla PRI- stiftelsens tillgångar
            lika stora som pensionsreserven. PRI-stiftelsen kan tillföras
            kapital antingen genom avsättning från företaget eller genom över-
            föring från annan pensionsstiftelse. Finns pensionsrätt som bildar
            civilrätts- lig pensionsreserv i annan pensionsstiftelse, men
            som ej får medräknas vid fastställande av skattetaket, uppstår
            följande situation omedelbart eller längre fram. Avsättning till
            PRI-stiftelsen kan ej ske med avdragsrätt, då därigenom det för
            stiftelserna gemensamma skattetaket överskrides. Över- föring
            till PRI-stiftelsen från den äldre stiftelsen förhindras av att
            denna därefter ej skulle ha fyllt pensionsreserven. Avsättningen
            till PRI-stiftelsen, som är obligatorisk, måste göras med beskattade
            medel. Det kan inte vara önskvärt, att en sådan situation uppstår.
          </p>
          <pb facs="riksdagen-motions-pdf/data/1961/mot_1961_höst_fk__707/mot_1961_höst_fk__707-002.pdf"/>
          <p>
            Motioner i Första kammaren, nr 707 år 1961 3
          </p>
          <p>
            Skillnad mellan civilrättslig pensionsreserv enligt proposition
            nr 177 och skattetaket enligt proposition nr 178 uppkommer i följande
            fall, nämligen 1) då pension utfästs av stiftelse innan den nya
            lagen om pensionsstiftelse trätt i kraft 2) då utfästelse om pension
            utan fribrevsrätt (antastbar pension) läm- nats efter 1 januari
            1963 3) då en utgående pension icke motsvaras av en utfästelse
            4) då den som ”genom eget eller anhörigs innehav av aktier eller
            andelar har ett avgörande inflytande i bolaget eller föreningen”
            erhållit utfästelse om pension. Beträffande de olika punkterna
            må följande framhållas: 1) Genom uppgörelserna på arbetsmarknaden
            har arbetsgivaren överta- git ansvaret för alla utfästelser om
            pension som utgår i det nya pensions- systemet, även i det fall
            att de tidigare lämnades av pensionsstiftelse. Åter- stående utfästelser
            om pension som lämnats av stiftelse avser i huvudsak personal
            som av åldersskäl icke omfattas av pensionssystemet. Det kan icke
            vara önskvärt, att lagstiftningen försämrar möjligheterna för
            dessa äldre personer att få pension enligt de utfästelser de erhållit.
            2) Pensionsuppgörelserna ger vid förtidsavgång rätt till ett försäkrings-
            tekniskt riktigt beräknat fribrev från den ålder från vilken pensionen
            vid fortsatt tjänst skulle ha utgått. Pensionsuppgörelserna ger
            ett gott skydd i detta hänseende för dem som intjänar fulla pensionsförmåner
            enligt bestäm- melserna i dessa uppgörelser. Det kommer emellertid
            alltid att finnas pen- sionsbehov som icke tillgodoses inom normala
            pensionsregler. Kvinnor som under barnens uppväxttid varit borta
            från förvärvsarbetet får t. ex. låg ål- derspension. Den generation
            som icke hinner omfattas av det nya pensions- systemet i 30 år
            får ej fulla pensionsförmåner. Om en arbetsgivare önskar förstärka
            pensionen i sådana fall genom villkorade utfästelser, bör detta
            un- derstödjas av lagstiftningen, ej tvärtom. 3) Beträffande pensioner
            som utbetalas utan utfästelse hade det enligt min mening icke
            funnits någon anledning att frångå det förslag som utred- ningen
            framlagt. De av flera remissinstanser påtalade tolkningssvårigheter-
            na försvinner icke genom att man inför olika civilrättsliga och
            skatterätts- liga pensionsreserver. Tolkning måste i vilket fall
            som helst ske hos den myndighet som utövar tillsyn över stiftelser.
            4) Vad slutligen gäller frågan om avdragsrätt för pension åt huvudaktie-
            ägaren, utgår jag ifrån att såsom i propositionen angives utredningen
            i sitt fortsatta arbete undersöker, om avsättning för denne personligen
            kan med- givas utan risk för att reglerna missbrukas. Jag vill
            dock föreslå, att av- dragsrätt redan nu lämnas för avsättning
            som avser utfästelser där den till vilken utfästelsen riktar sig
            icke äger mera än hälften av aktierna. För att belysa bakgrunden
            till mitt förslag må följande exempel nämnas.
          </p>
          <pb facs="riksdagen-motions-pdf/data/1961/mot_1961_höst_fk__707/mot_1961_höst_fk__707-003.pdf"/>
          <p>
            4 Motioner i Första kammaren, nr 707 år 1961
          </p>
          <p>
            Aktierna i ett familjebolag har vid stiftarens frånfälle skiftats
            i lika poster mellan tre barn. Av barnen är ett aktivt verksamt
            som företagsledare, un- der det att de övriga ej tar del i verksamheten.
            En pensionsutfästelse gent- emot företagsledaren är för denne
            lika viktig som för annan anställd. Det finns ingen anledning
            att bedöma utfästelsen annat än som i första hand en fråga om
            pensionering. Även för det fall att en person innehar majoriteten
            av aktierna synes en uppmjukning av de nuvarande restriktionerna
            vara motiverad. Inte minst gäller detta med tanke på möjligheterna
            att trygga efterlevandeskydd ge- nom utfästelse om familjepension
            och avsättningen härtill. Av andra skäl för en uppmjukning må
            nämnas, att huvudaktieägaren kan förlora sin ma- joritet av aktierna,
            om hans äktenskap upplöses genom hustruns frånfälle eller vid
            skilsmässa. Trots att det med tanke på sådana situationer vore
            önskvärt att ändringarna gjordes mera omfattande, vill jag dock
            i avvak- tan på den fortsatta utredningen inskränka mig till att
            förorda att i bestäm- melserna om avdragsrätt för fåmansbolag
            orden ”eget eller anhörigs inne- hav av” ersättes med ”eget innehav
            av”. Med hänsyn till vad ovan anförts får jag föreslå, att kommunalskattelagen
            ges en sådan utformning, att dels i punkt 2 av anvisningarna till
            29 $ moment a femte stycket orden ”genom eget eller anhörigs innehav
            av aktier eller andelar” utbytes mot ”genom eget innehav av aktier
            eller andelar”, dels ock i övrigt full identitet skapas mellan
            den civilrättsliga pensionsreserven och skattetaket, samt att
            utskottet måtte utforma de ändringar i lagtexten som följer härav.
          </p>
          <p>
            Stockholm den 14 november 1961
          </p>
          <p>
            Gösta Jacobsson
          </p>
        </div>
      </div>
    </body>
  </text>
</TEI>
