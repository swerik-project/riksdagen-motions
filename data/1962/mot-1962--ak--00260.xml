<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00260">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__260/mot_1962__ak__260-001.pdf"/>
      <fw xml:id="i-XGeBbBroPvRUruKvToGPji">
        + Motioner i Andra kammaren, nr 260 år 1962
      </fw>
      <div xml:id="i-wRSAZiQhqDx4kE1SofzJV" type="motHeader">
        <div xml:id="i-X1xzW9zi5SmrCuYBW7Epqk" type="motTitle"/>
        <div xml:id="i-CM26MyKPzmUSBSXLw8KrGX" type="motSubmissionInfo"/>
      </div>
      <div xml:id="i-Tot1xzjEELPVnoMpMVUVdy" type="motBody">
        <div xml:id="i-GveN5ENsTzsHY8dmynKHLw">
          <p xml:id="i-DrXGHkQmtSNUa8wSYcJ9FU">
            Nr 260
          </p>
          <p xml:id="i-E2skdFpFWLQjgZKq7Pf8Kh">
            Av herr Munktell m. fl., om inrättande vid Stockholms universitet
            av en professur i kriminologi.
          </p>
          <p xml:id="i-HQXJJCTeQiPSGP89PHgP6b">
            (Lika lydande med motion nr 213 i Första kammaren)
          </p>
          <p xml:id="i-4SvJF2gYcJQ8u48Sfp7tno">
            Frågan om inrättandet av en professur i kriminologi vid Stockholms
            uni- versitet har sedan länge varit aktuell och har vid en rad
            tillfällen presen- terats för riksdagen. Vi hänvisar här till
            herr Munktells interpellation i denna kammare den 9 februari 1954
            och justitieministerns svar å densamma den 14 december 1954, till
            allmänna beredningsutskottets utlåtanden nr 15 vid 1955 års riksdag
            och nr 22 vid 1956 års riksdag ävensom där redovisade remissyttranden
            samt till herr Munktells m. fl. motioner i denna kammare nr 539
            vid 1957 års riksdag, nr 282 vid 1958 års riksdag och nr 483 vid
            1961 års riksdag. Förslaget om inrättande av denna professur har
            även diskute- rats i en rad betänkanden och remissyttranden; särskilt
            hänvisas till jurist- utbildningskommitténs år 1953 avgivna förslag
            till omläggning av den juri- diska och samhällsvetenskapliga utbildningen,
            vilket efter en överarbetning lades till grund för proposition
            nr 86 till 1957 års riksdag. Den av juristut- bildningskommittén
            föreslagna professuren i kriminologi tillstyrktes av universitetskanslern
            och av samtliga berörda remissinstanser, men förslaget biträddes
            ej av departementschefen, som dock framhöll att det syntes honom
            angeläget med en intensivare forskning på ifrågavarande område,
            varigenom även undervisningen i kriminologi kunde förbättras.
            I sina till universitetskanslern ingivna äskanden för budgetåret
            1962/63 har Stockholms universitet ånyo hemställt om inrättandet
            av en professur i kriminologi, och universitetskanslern har tillstyrkt
            förslaget. Vederbörande departementschef har emellertid ej biträtt
            detsamma. Vi beklagar livligt att Kungl. Maj:t ej funnit sig i
            år kunna föreslå att pro- fessuren i kriminologi inrättas från
            och med budgetåret 1962/63. Att brotts- ligheten efter hand har
            blivit ett av de mest betydelsefulla och svårlösta inrikespolitiska
            problemen är ett faktum, som tyvärr ej går att förneka. Kriminologien,
            som har till uppgift dels att närmare beskriva brottsligheten
            och att undersöka dess orsaker, dels att studera effekten av samhällets
            åt- gärder mot brott och annan asocial aktivitet, torde utan tvekan
            kunna lämna värdefulla bidrag till våra kunskaper om denna bekymmersamma
            samhälls- fråga. Utan att här närmare diskutera den betydelse
            de enskilda krimino- logiska disciplinerna på längre sikt kan
            ha vill vi betona vikten av följande synpunkter.
          </p>
          <pb facs="riksdagen-motions-pdf/data/1962/mot_1962__ak__260/mot_1962__ak__260-002.pdf"/>
          <fw xml:id="i-4fqgz6cdg6Zjp3VUDCuEYX">
            Motioner i Andra kammaren, nr 260 år 1962 5
          </fw>
          <p xml:id="i-Jz9M2CgarK89o43L7ujxwR">
            Efter flera decenniers reformarbete torde den svenska kriminalpolitikens
            huvudprinciper nu vara fastställda för många år framåt. En av
            de viktigaste länkarna i en lång rad av reformer utgör det förslag
            till ny brottsbalk, som förelagts 1962 års riksdag. Såväl genom
            denna nya lagstiftning som genom det övriga reformarbetet inom
            straffrätten, fångvården och barna- och ung- domsvården har vårt
            land vunnit ett rykte som varande en av världens mest framstegsvänliga
            nationer på ifrågavarande områden. Att i praktiken närmare utforma
            de principer för förebyggande av brott och för behandling av brottslingar,
            som man genom de här antydda lagstift- ningsreformerna har dragit
            upp, är emellertid ej någon självklar sak. En mängd problem av
            såväl teoretisk som praktisk art reser sig för de myndig- heter,
            som har ansvaret för genomförandet av den praktiska kriminalpoli-
            tiken. Den enda lösningen på dessa problem är att på vetenskaplig
            väg söka utforska de olika samhällsåtgärdernas effektivitet och
            sedan utnyttja dessa rön i det fortsatta arbetet. Uteslutande
            genom kontinuerliga undersökningar, bedrivna med empiriska, objektiva
            metoder, kan man insamla de erfaren- heter, som på längre sikt
            är en förutsättning för en effektiv kriminalpolitik. Någon annan
            väg än den rent vetenskapliga kriminologiska forskningen fin-
            nes ej. Denna uppfattning torde i dag vara erkänd inom alla ansvariga
            kriminal- politiska kretsar såväl i vårt land som överallt i vår
            kulturkrets. Det är av stor betydelse att notera, att många praktiker
            i såväl ledande som under- ordnad ställning nu efter hand börjat
            fråga sig var den kriminologiska forsk- ning finnes, som kan hjälpa
            dem att bedöma resultaten av deras arbete och ge dem riktlinjer
            för deras fortsatta verksamhet. Efter hand som det kriminalpolitiska
            reformprogrammet skall genom- föras, kommer också behovet av akademiskt
            utbildad arbetskraft att öka. Detta gäller såväl inom domstolarna,
            polisen, åklagarmyndigheterna och fångvården som inom barna- och
            ungdomsvården, där kravet på krimino- logisk insikt kommer att
            göra sig alltmer gällande. Den utbildning i kriminologi som f.
            n. existerar vid universiteten i Sverige består dels av kortare
            kurser för juris kandidatexamen (och distriktsåkla- garexamen),
            dels av specialundervisning i mindre omfattning vid de psyko-
            logisk-pedagogiska och sociologiska institutionerna. Någon enhetlig,
            högre utbildning finnes emellertid ej, något som studenterna vid
            Stockholms uni- versitet uppmärksammat genom att till universitetet
            inkomma med en be- gäran om inrättandet av en särskild licentiatexamen
            i kriminologi. Av ovan sagda framgår sålunda, att en fastare ram
            kring den kriminolo- viska forskningen och undervisningen med
            förankring i akademisk miljö är en väsentlig förutsättning för
            att de kriminalpolitiska reformerna skall kunna förverkligas.
            Det nordiska samarbetet inom kriminologiens område, som inleddes
            den 1 januari 1962 genom inrättandet av ett samarbetsråd för kriminologi,
            förut-
          </p>
          <pb facs="riksdagen-motions-pdf/data/1962/mot_1962__ak__260/mot_1962__ak__260-003.pdf"/>
          <fw xml:id="i-DBym5AteCdh3cESm4hWDtP">
            6 Motioner i Andra kammaren, nr 260 år 1962
          </fw>
          <p xml:id="i-7L4nftjhATqsUMkeS6fXiy">
            sätter också att det i vart och ett av de nordiska länderna existerar
            en väl utbyggd inhemsk kriminologisk forskning, något som även
            påpekades av den av svenska justitiedepartementet utnämnde utredningsmannen
            vid plan- läggningen av detta samarbete. Genom att man i vårt
            land inte har någon central institution för kriminologisk forskning
            saknar man tyvärr möjlighet att fullfölja de planer som dragits
            upp för den samnordiska forskningen. Det kan i övrigt påpekas,
            att man på internationellt kriminologiskt och kriminalpolitiskt
            håll anser, att avsaknaden av en fastare organiserad kri- minologisk
            forskning i vårt land utgör en beklaglig lucka i det internationella
            samarbetet inom denna del av samhällsforskningen. I Danmark, Norge,
            Väst- Tyskland, Holland, Frankrike, Storbritannien m. fl. nationer
            i Europa samt i Egypten, Japan och framför allt i USA har man
            sedan många år tillbaka fast organiserade kriminologiska institutioner
            vid universiteten. Det bör här understrykas, att den forskartjänst
            som inrättats av statens råd för samhällsforskning icke kan fylla
            samma funktion som en professur. Visserligen har dess innehavare
            på ett förtjänstfullt sätt igångsatt och delvis utfört betydelsefulla
            undersökningar, bl. a. åt justitiedepartementet. Tjäns- ten är
            emellertid tidsbegränsad och medför sålunda inga garantier för
            en stadigvarande anställning, vilket kan ha menliga följder för
            planeringen av mera långsiktiga forskningsuppgifter. I längden
            kan icke heller tillfälliga engagemang säkra rekryteringen av
            kvalificerad arbetskraft. Då tjänstens innehavare vidare endast
            i egenskap av titulärdocent är knuten till univer- sitetets lärarstab,
            har han icke en sådan ställning, att han såsom ämnes- representant
            kan framföra egna lärjungar till examina och disputations- prov.
          </p>
          <p xml:id="i-H3HWMPuFoAhYpbkAm7EyMn">
            I sina till universitetskanslern ingivna äskanden för budgetåret
            1962/63 har Stockholms universitet ånyo hemställt om inrättandet
            av en professur i kriminologi. Universitetet har framhållit, att
            kompetenta sökande med säkerhet kommer att kunna påräknas vid
            den tidpunkt, då den nyinrättade professuren skall besättas. Kanslern
            har tillstyrkt förslaget och därvid ut- talat, att den av statens
            råd för samhällsforskning inrättade forskartjänsten nu synes böra
            ändras till en professur vid juridiska fakulteten i Stockholm.
            Kanslern framhåller bl. a., att de av justitieministern den 17
            januari 1957 med uppdrag att inom justitiedepartementet deltaga
            i konferensen för sam- ordning av åtgärderna mot ungdomsbrottslighet
            tillkallade riksdagsleda- möterna understrukit vikten av att skapa
            kriminologisk grundforskning. Enligt kanslerns mening tillgodoses
            detta otvivelaktigt bäst genom inrät- tande av en professur med
            en därtill knuten vetenskapligt arbetande institu- tion, vilken
            kan bilda en samlingspunkt för det starkt differentierade forsk-
            ningsarbete, som snarast möjligt bör komma i gång. Under hänvisning
            till det sagda får vi härmed hemställa, att riksdagen måtte besluta
            om inrättande av en professur i kriminologi jämte tillhörande
            institution vid Stockholms
          </p>
          <pb facs="riksdagen-motions-pdf/data/1962/mot_1962__ak__260/mot_1962__ak__260-004.pdf"/>
          <fw xml:id="i-Ja38ktvdjmknbkV1jHeErX">
            Motioner i Andra kammaren, nr 260 år 1962 7 universitet från
            och med budgetåret 1962/63 samt att ställa
          </fw>
          <p xml:id="i-MvYLbFeiWkHNWBCpGuShiv">
            härför erforderliga medel till förfogande.
          </p>
          <p xml:id="i-CMidrLtJfbGrHcA5PnQQpz" type="date">
            Stockholm den 25 januari 1962
          </p>
          <div xml:id="i-NEDA2GgoZhJkUw9q14yk3n" type="signatureBlock">
            <list xml:id="i-9UGcMjLZutaq3bmXyEAfHs">
              <item xml:id="i-JxhAGLtYv492sjD6uxLsCP" who="unknown" type="signature">
                Henrik Munktell Manne Ståhl Nancy Eriksson Brita Elmén
              </item>
            </list>
          </div>
          <p xml:id="i-JRaVi1EAfWRAuL5NHwSZp">
            Lena Renström-Ingenäs Carl Eric Hedin S. G. W. Wahlund
          </p>
        </div>
      </div>
    </body>
  </text>
</TEI>
