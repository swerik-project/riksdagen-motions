<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00261">
  <teiHeader>
    <fileDesc>
      <titleStmt>
        <title>Ett statligt IPR-bolag</title>
        <author corresp="i-UQcnRomhD3QwUvHJm9NQo2">av Johan Andersson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett statligt IPR-bolag</title>
          <idno type="rdwebb">GZ02N261</idno>
          <rs type="number">N261</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N261/text</ref>
          <ref type="dokument_url_html">http://data.riksdagen.se/dokument/GZ02N261</ref>
          <ref type="dokumentstatus_url_xml">http://data.riksdagen.se/dokumentstatus/GZ02N261</ref>
          <ref type="doc">http://data.riksdagen.se/fil/367B751C-E4DA-4544-AC13-CBE394F084FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YB2Z7w5wxqmBmmSQR4ink" type="signed"/>
        <correspContext corresp="i-YB2Z7w5wxqmBmmSQR4ink">
          <note type="signatory" corresp="i-UQcnRomhD3QwUvHJm9NQo2"/>
        </correspContext>
        <correspAction xml:id="i-CkGHSCJjF6KTy8NBGcst8D" type="numbering">
          <date when="2011-10-05"/>
        </correspAction>
        <correspAction xml:id="i-8ekAKBszJP1wfgvkQ167oJ" type="submission">
          <date when="2011-10-04"/>
        </correspAction>
        <correspAction xml:id="i-LdwBTjHwsCF1cbvJrn4os8" type="transfer">
          <date when="2011-10-03"/>
        </correspAction>
        <correspAction xml:id="i-E2pbuLD6keawuxMnn63vuf" type="assigned"/>
        <correspContext corresp="i-E2pbuLD6keawuxMnn63vuf">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XtrvpRzbi6C1vmXakcKsAy">
            Förslag till riksdagsbeslut
          </head>
          <p xml:id="i-8HESL1EZQKL4v1V8JT87wn">
            Riksdagen tillkännager för regeringen som sin mening vad som
            anförs i motionen om att bilda ett statligt IPR-bolag.
          </p>
        </div>
        <div type="motContent">
          <head xml:id="i-J77DY7zsPVvgR21TchbveB" type="h1">
            Motivering
          </head>
          <p xml:id="i-6j7gaVy3Hn96e5mQZNHzR7">
            Brott mot immateriella rättigheter och patent kan ses som en
            form av ekonomisk brottslighet, då speciellt som en stöld eller
            ett pedrägeri. Enligt 57 § patentlagen kan den som uppsåtligen
            gör intrång i ett patent med ensamrätt, dömas till böter eller
            högst två års fängelse. Efter närmare efterforskningar hos Brå
            (Brottförebyggande rådet) kan vi fastställa att endast ett (1)
            fall har blivit dömt för brott mot patentlagen sedan början av
            70-talet och ett fall avseende brott mot lagen för mönsterskydd,
            vilket i praktiken innebär att lagen ej är tillämplig utifrån
            dess verkliga syfte eller behov. Dagens lagstiftning behöver komplement
            som når roten till problemet, dvs. röja incitament för ekobrottslighet
            med ökad insyn.
          </p>
          <p xml:id="i-TrVCo1CmChdS8w5w4skVeH">
            Merparten av de aktuella ärendena som borde hanteras som brottmål
            hänvisas till att föra en civilrättslig process, vilket i merparten
            av fallen är omöjligt för en enskild upphovsman som inte har egna
            ekonomiska muskler.
          </p>
          <p xml:id="i-SG3fuTkmiwg9bApRUZXMWh">
            År 1949 kom sociologen Edwin Sutherland med en definition på
            white-collar crime:
          </p>
          <p xml:id="i-Jh48NSotNVb85deBDKwmkE">
            Ett brott som begås av en person med gott anseende och hög social
            status i samband med hans arbete.
          </p>
          <p xml:id="i-ReoiLvpifcHAhjT63bNymo">
            Idag refereras till white-collar crime när en planerad eller
            illegal akt utförs under arbetet, iscensatt av individen eller
            organisationen. En viktig del som kännetecknar white-collar crimes
            är att fysiskt våld saknas. Andra faktorer som utmärker dessa
            brott är att de som begår brotten straffas lindrigt jämfört med
            andra typer av brott. Det finns flera faktorer som kan förklara
            varför de som begår white-collar crimes straffas mycket lindrigare.
            Orsaken till detta är att personer som begår dessa brott har ett
            statusskydd, vilket inbegriper att personer inom myndigheterna
            har stor empati för brottslingen när denne ofta har likartad statusställning.
            Ofta har personer som begår white-collar crimes bra juridisk hjälp
            och möjligheter att skaffa sig bra försvar. Historiken påvisar
            att de personer som begår dessa brott sällan hamnar fängelse.
            Svårigheten att döma white-collar crimes är bristerna i att kunna
            identifiera offer jämfört med andra brott, när inget är det andra
            likt. Brotten är svåra att upptäcka och när de upptäckts är det
            svårt att utpeka någon eller några gärningsmän eftersom det ofta
            finns möjligheter att slingra sig undan ansvaret.
          </p>
          <p xml:id="i-SP91Gz11YU5iS3o1TbNEx4">
            Finanskrisen påvisade tydligt behov av fler kontrollsystem för
            att reglera luckor som kan uppmuntra till felaktiga beslut avseende
            kreditgivning samt överskridande av egna befogenheter. På liknande
            sätt krävs ett regleringssystem för att tillse att licensavgifter
            betalas till upphovsmän och licensgivande företag.
          </p>
          <p xml:id="i-6q3UAy2LqSuVM8ZzETt41F">
            Ett sådant sätt för Sverige är att nationellt tillmötesgå tidigare
            förslag framlagda i riksdagen att etablera ett statligt IPR-bolag
            som verkar preventivt och bevakar såväl skattebetalarnas rätt
            till avkastning på investerade medel i forskning och utveckling
            som upphovsmännens rätt till skälig ersättning.
          </p>
          <p xml:id="i-HodRN2Tcthp8vAmoMYTMpX">
            Gary Becker skrev 1968 en artikel som handlade om brottslighet
            ur ett ekonomiskt perspektiv som senare kom att leda till ett
            Nobelpris i ekonomi. Han gjorde en analys om hur lönsamt ett brott
            kan vara för en eventuell brottsling. Han undersökte alla slags
            brott, allt ifrån mord, stöld till så kallad manschettbrottslighet,
            dvs. white-collar crime.
          </p>
          <p xml:id="i-8xWCmMzrLpDxFfyFBqNDAn">
            I enlighet med Beckers teori agerar potentiella förbrytare konsekvent
            och rationellt mot incitament. En individ som begår brott måste
            ta hänsyn till en begränsad nyttomaximering där man maximerar
            sin tänkbara nytta genom att välja mellan lagliga och olagliga
            handlingar, detta efter att ha tagit hänsyn till beräknad förväntad
            vinst och kostnad för varje alternativ. Nettot innebär att nästan
            allt går att köpa för pengar, men priset är olika högt beroende
            på grundläggande preferenser hos personen ifråga, vilket medför
            behov av kontrollsystem i alla samband där man arbetar med betydande
            värden och detta inkluderar framtida innovationer.
          </p>
          <p xml:id="i-87hHdncSiZRY3R6n4juxGZ">
            En aktiv insats för att skapa regelsystem för att förhindra och
            reducera omfattningen av white-collar crime bör välkomnas av såväl
            staten som näringslivets huvudmän så länge regelsystemets rätt
            är tydligt och på kommersiella grunder.
          </p>
          <p xml:id="i-SD822vsgrrC7A3UJKR7FtN">
            Det svenska rättssystemet utgår från skattebetalarnas rätt, dvs.
            statens rätt prioriteras. Innovationers utveckling som gagnar
            statsmaktens fullgörande av välfärd och utveckling av nationen
            hamnar i kläm när tvister uppstår avseende mer betydande innovationer.
            En finansiell krismedvetenhet åtföljs av att nya regelsystem skapas
            och insatser vidtas såväl nationellt som internationellt, vilket
            även bör inkludera en reglering av handel med nationens intellektuella
            kapital och dess rättigheter. Dagens regelverk orsakar stort mänskligt
            lidande för den enskilde drabbade upphovsmannen och erbjuder luckor
            i systemet som reducerar nationens potentiella skattebas.
          </p>
          <p xml:id="i-3v8Bg7z96KudA1waKkHTCk">
            Sveriges regering ökade sina satsningar på forskning med 1 miljard
            kronor år 2010. Det saknas idag instrument som mäter avkastningen
            på investerat kapital avseende forskningsresultat och innovationer.
            Samtidigt finns det ett antal patent på marknaden som har kommersialiserats,
            men upphovsmännen får inte betalt pga. eget huvudmannaskap med
            en ekonomiskt svag position då intressekonflikter och tvister
            uppstår. Staten behöver vidta åtgärder för att rättfärdiga ett
            stöd vid kommersiella tvister av betydande värden.
          </p>
          <p xml:id="i-Lt5GoinrMviqF68sy9p11y">
            Socialdemokraterna är det arbetarparti som fullt ut vill stå
            bakom den svagaste parten, när vi alltid tror på den lilla människans
            betydelse. Det är en paradox men fakta att en del av samhällets
            starkaste medborgare i form av innovatörer och forskare får en
            försvagad integritet när deras uppfinningar tillika innovationer
            uppnår ett stort marknadsvärde. När sanningen om innovationens
            förträfflighet når samhällets ekonomiska kraftmätningar behövs
            en strategi för att stödja enskilda innovatörers integritet och
            den ekonomiska positioneringen.
          </p>
          <p xml:id="i-Lmer6LJpUdibkWjnNCwdn3">
            Sverige är redan en förebild för resten av Europa utan att vi
            tagit fasta på denna insats.
          </p>
          <p xml:id="i-HTFXbpKDvej37Pt9MpAnZS">
            Under 80-talet då Hitatchimålet (tvist angående Håkan Lans färggrafik)
            utspelades i Tyskland gav regeringen sitt fulla ekonomiska stöd
            till vetenskapsmannen Håkan Lans då han nådde högsta domstolen
            i Tyskland. Han hade då vunnit i de tre tidigare instanserna och
            förväntades vinna även denna gång. I samma stund som staten deklarerade
            för företaget Hitatchi att man var fullvärdig partner till Håkan
            Lans och hans bolag Uniboard uppnåddes förlikning. Det signifikanta
            i detta läge var att staten inte behövde betala en enda krona
            utan endast påvisa kraften av sin förmåga att stå upp vid en fortsatt
            tvist. Hitatchimålet är att betrakta som proof of concept, vilket
            även påtalas i affärsplanen för Statens patentpartner Sweden AB
            som utarbetats av Swedish ICT på uppdrag av Vinnova.
          </p>
          <p xml:id="i-YQa2icepuncg672NBCxAQW">
            Uppfinnarkollegiet och SUF har kämpat länge för denna fråga och
            har konstaterat följande: Svenska Uppfinnarföreningen (SUF) citerar
            ur sin utredning Studier av IPR-strategier att beträffande intrång
            inser man att man står sig slätt och har någon tillräckligt med
            ekonomiska resurser kan man stjäla i princip vilken uppfinning
            som helst från en enskild uppfinnare eller ett mindre företag.
          </p>
          <p xml:id="i-XzTwrmwsDb8VQq1SGtbeJK">
            Regeringen följde Håkan Lans och Hitatchimålet på nära håll under
            80-talet genom statsrådet Leif Pagrotskys (S) engagemang i de
            två av Europas 600 främsta innovationer som Sverige kan räkna
            bland sina bidrag till Europa genom Håkan Lans. Sverige var först
            år 2009 att utreda behovet av ett statligt patentbolag, men redan
            idag har Frankrike, Italien och Tyskland kommit längre än Sverige
            och bildat nationella patentbolag som skall kunna interagera med
            Europa.
          </p>
          <p xml:id="i-EJLb1s8PgWDNT1tGc4JRKr">
            Det går inte att nog upprepa att Sverige har flera aktörer som
            valt att inte fortsätta när de förlorat sina rättigheter eller
            sina livsverk. Vi pratar om personer som vi vill skall bidra till
            att bygga framtidens arbetstillfällen i Sverige som en framstående
            kunskapsnation.
          </p>
          <p xml:id="i-R533f2n2tpKiPTuS4pui2A">
            Denna motion föreslår att staten ser över möjligheten att bilda
            ett statligt IPR-bolag.
          </p>
        </div>
        <div type="motSignatures">
          <list>
            <item xml:id="i-JBArQQe487qAKRmcVXztQy" who="i-UQcnRomhD3QwUvHJm9NQo2">
              Johan Andersson (S)
            </item>
          </list>
        </div>
      </div>
    </body>
  </text>
</TEI>
