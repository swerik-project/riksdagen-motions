<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00553">
  <teiHeader>
    <fileDesc>
      <titleStmt>
        <title>Barn som lever i våldsamma familjer</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn som lever i våldsamma familjer</title>
          <idno type="rdwebb">GW02So553</idno>
          <rs type="number">So553</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So553/text</ref>
          <ref type="dokument_url_html">http://data.riksdagen.se/dokument/GW02So553</ref>
          <ref type="dokumentstatus_url_xml">http://data.riksdagen.se/dokumentstatus/GW02So553</ref>
          <ref type="doc">http://data.riksdagen.se/fil/EFF641AF-87BB-4B17-BCC5-A605E21D0FDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WLapE9Tu2WDYnLbjM765XA" type="signed"/>
        <correspContext corresp="i-WLapE9Tu2WDYnLbjM765XA">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-3YnXC7ncamkWDWpCgxcxh7" type="numbering">
          <date when="2008-10-09"/>
        </correspAction>
        <correspAction xml:id="i-MQxL2xA51c4LPh3vFEk1n9" type="submission">
          <date when="2008-10-07"/>
        </correspAction>
        <correspAction xml:id="i-9sgnhZ32RZaNaav7U27BqR" type="transfer">
          <date when="2008-10-07"/>
        </correspAction>
        <correspAction xml:id="i-8ra5uSiNa2mTquF3iBEyAA" type="assigned"/>
        <correspContext corresp="i-8ra5uSiNa2mTquF3iBEyAA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xi71KrWE1yPxAv3vYaxeeT" type="motBody">
        <div xml:id="i-AMKcYkXwH4CGVT8JcE6RqB" type="motProposal" subtype="förslag">
          <head xml:id="i-HUzMYdaFwReWjUnpvTVjRp">
            Förslag till riksdagsbeslut
          </head>
          <list xml:id="i-R83tfbt8zxc8Y26JCP16j" style="ol">
            <item xml:id="i-CL3je7yMoyVypqGu168B1Q">
              Riksdagen tillkännager för regeringen som sin mening vad som
              anförs i motionen om att arbeta för en nollvision för att helt
              avskaffa mäns våld mot kvinnor. 1
            </item>
            <item xml:id="i-9GY5PNzTfYvnETYVnCvrh2">
              Riksdagen tillkännager för regeringen som sin mening vad som
              anförs i motionen om att stärka möjligheterna för misshandlade
              kvinnor som är fast i missbruk att få hjälp och stöd av speciellt
              anpassade kvinnojourer.
            </item>
            <item xml:id="i-WAUx17S9BpaRNMMZ2XeF2p">
              Riksdagen tillkännager för regeringen som sin mening vad som
              anförs i motionen om att uppvärdera socialtjänstens arbete så
              att den kan hjälpa barn i våldsutsatta hemmiljöer och starta stödverksamheter
              i kommunerna.
            </item>
            <item xml:id="i-NtEq8sZZ3zeZyXMtiZWqCU">
              Riksdagen tillkännager för regeringen som sin mening vad som
              anförs i motionen om att barn ska få full ställning som målsägande.
              1
            </item>
            <item xml:id="i-TiTSkpixqXND4QAoPScEAR">
              Riksdagen tillkännager för regeringen som sin mening vad som
              anförs i motionen om obligatorisk behandling för de män som slår
              kvinnor i nära relationer. 1
            </item>
            <item xml:id="i-QrA13kGpwqH1EfsbJ32BZk">
              Riksdagen tillkännager för regeringen som sin mening vad som
              anförs i motionen om att verka för att kommuner startar mammabarn-center
              för kvinnor som blir slagna i nära relationer och som är i ett
              begynnande missbruk.
            </item>
            <item xml:id="i-M2oxQR4x3gQdAt3q8pARqY">
              Riksdagen tillkännager för regeringen som sin mening vad som
              anförs i motionen om att alla barn i familjer där våld förekommer
              ska erbjudas samtalsstöd på mammabarn-center.
            </item>
          </list>
          <p xml:id="i-VXvTPBVbMXmwf6rp7XDksQ">
            1 Yrkandena 1, 4 och 5 hänvisade till JuU.
          </p>
        </div>
        <div xml:id="i-GfJ63NiGyqyaWcfjQwRQU8" type="motContent">
          <head xml:id="i-Ri7DmBDcGrNRJu5v12CwB2" type="h1">
            Motivering
          </head>
          <p xml:id="i-HFVN6FMkNLdb3Pr2wTWKGT">
            I FN:s barnkonvention finns fastslaget att barnets bästa ska
            komma i främsta rummet vid alla åtgärder som rör barnet och att
            varje barn har rätt att överleva, leva och utvecklas. Det handlar
            inte bara om barnets fysiska hälsa utan också om den andliga,
            moraliska, psykiska och sociala utvecklingen. Tyvärr är många
            barn glömda. En grupp som drabbas särskilt är barn som växer upp
            i familjer med både missbruks- och våldsproblematik.
          </p>
          <p xml:id="i-B7YxT5gwwZ3hRddCysUWp4">
            Varje år anmäls 20 000 fall av mäns våld mot kvinnor i nära relationer.
            Om varje fall representerar en kvinna med i genomsnitt två barn
            innebär det att 40 000 barn varje år bevittnar hur deras pappa/styvpappa
            utsätter deras mamma för våld. Man kan också använda sig av Statistiska
            centralbyråns undersökning av levnadsförhållanden i Sverige som
            visar att 145 000 kvinnor utsätts för våld eller hot om våld i
            sin bostad av en person som är nära bekant. Om dessa kvinnor har
            i genomsnitt två barn så har 290 000 barn i Sverige bevittnat
            hur mamma utsatts för våld eller hot om våld. Vi vet att även
            barnen i dessa familjer ofta drabbas av pappans slag. Så hotet
            mot mamma är ofta också ett direkt eller indirekt hot mot barnet.
            Det skapar traumatiska upplevelser för barn som inte vet hur de
            ska hantera situationen.
          </p>
          <p xml:id="i-YFXnrdcrmktPF3H4U5BXzu">
            Alltför många barn tvingas idag bli vuxna i förtid på grund av
            att föräldrarna missbrukar, är psykiskt sjuka eller utsätts för
            våld, för att bara nämna några tragiska omständigheter. De här
            barnen lever med rädsla och skam, är oroliga och avslöjar sällan
            eller aldrig hur de har det. Dessa barn behöver bli sedda. Det
            finns mycket som tyder på att det ofta inte finns en välfungerande
            praxis när det gäller att hitta, hjälpa eller omhänderta dessa
            barn på ett tidigt stadium.
          </p>
          <p xml:id="i-PTsbUDDSuimNdS2FoPp3k5">
            Under senare år har allt fler behandlingshem för familjer lagts
            ner. Skå behandlingshem i Stockholm är ett exempel. Satsningar
            har istället gjorts på öppenvårdsinsatser. Detta är säkert välkommet
            i vissa fall, men för vissa familjer behövs fortfarande de behandlingshem
            där man tillsammans arbetar igenom olika problemställningar. Inte
            sällan handlar det om hur man ska samverka kring barnen. Även
            om man kommer fram till en skilsmässa så finns större möjlighet
            att tillsammans med behandlingspersonal komma fram till hållbara
            förhållningssätt när det gäller barnens situation, exempelvis
            hur man ska samverka kring gemensam vårdnad. I en dysfunktionell
            relation glöms ofta barnet bort av de vuxna, varför behandlingshem
            fortfarande behövs.
          </p>
          <p xml:id="i-P7depjQdFFLNeKNKe9yVC6">
            En grupp som är särskilt utsatt är de barn som växer upp i familjer
            där våld är vardagsmat och där mamma också hamnat i missbruk.
            Dessa barn lever i ständig rädsla. Våldet är hotfullt och missbruket
            ger en dubblerad otrygghet. För barn som blir vittnen till våld
            i hemmet erbjuder samhället idag dåligt skydd men också nästan
            obefintligt stöd. Många kvinnor som blir slagna i hemmet tar till
            lugnande tabletter eller alkohol för att orka med sin vardag.
            Till slut är de fast i ett missbruk. För de barn vars mamma hamnat
            i ett missbruk och blir slagen i hemmet, är hjälpen långt borta.
          </p>
          <p xml:id="i-W2pmZdnT5c7jntjRqBTrMj">
            Mycket få kvinnojourer i landet har kapacitet att ta emot kvinnor
            med missbruksproblem. Så vart ska kvinnan som lever med ett dolt
            missbruk, blir slagen i hemmet och har barn ta vägen? Kvinnan
            hamnar i en återvändsgränd. Om hon söker hjälp för sitt missbruk
            riskerar hon att barnet tas om hand av socialtjänsten. Om hon
            då inte heller kan söka hjälp hos kvinnojouren är hon fångad i
            en bur.
          </p>
          <p xml:id="i-KjasRsbJqYqSrRd2huQ4Tr">
            Självklart kan inte en ideell verksamhet, som kvinnojourerna
            bedriver, klara detta på egen hand. Men frågan vi måste ställa
            oss är vart kan dessa kvinnor då vända sig för att få ett tidigt
            stöd, tillsammans med sina barn? Vi behöver hitta nya vägar att
            stödja mamma och barn tillsammans. Det behövs något liknande mammabarn-center
            i samarbete mellan socialtjänst och ideella kvinnojourer. Viktigast
            är att vi får till stånd förebyggande, tidiga insatser för barnens
            skull.
          </p>
          <p xml:id="i-SJdG7fz3kZbEVddV6Nz6wY">
            Socialtjänstens arbete behöver uppvärderas och ges mer resurser
            i kampen för ett barnvänligare samhälle. Att arbeta med utsatta
            familjer ger idag inte särskilt hög status. Det borde det göra.
            Kommunerna måste nu sätta alla de hundratusentals barn som lever
            i utsatta miljöer i högsätet. Vi behöver en bred ansats där många
            aktörer samverkar kring barnens bästa. Det visar inte minst alla
            larmrapporter om drabbade barn, som kommit i medier senaste tiden.
          </p>
          <p xml:id="i-EkFk26ATQhortwjV4aTWmw">
            Det är oacceptabelt att så många barn i vårt land lever i miserabla
            förhållanden på grund av föräldrars missbruk och våld i hemmet.
            Det måste vi gemensamt kunna ändra på. I det arbetet måste vi
            givetvis också arbeta med en nollvision för ögonen vad gäller
            mäns våld mot kvinnor. Det gäller att samhället tidigt punktmarkerar
            och ger en tydlig signal om att samhället INTE accepterar mäns
            våld mot kvinnor, som oftast sker i nära relationer. Tidiga åtgärder
            måste vara det som är huvudlinjen. Barnet som bevittnar våldet
            är också ett skyddsvärt offer, som behöver få hjälp med att den
            våldsamma mannen inte får komma i närheten av vare sig mamma eller
            barnet självt. Barn som bevittnat våld mot en närstående måste
            få full ställning som målsägande. Att låta barnen bli målsägande
            skulle innebära en viktig markering från samhällets sida och visa
            hur vi ser på barn och deras rättigheter. Med målsägandestatus
            skulle barnet få rätt till en särskild företrädare som bevakar
            barnets intresse under förundersökningen och i en eventuell rättegång.
          </p>
          <p xml:id="i-VQS9DDojkrbAtJRSYy6m75">
            Barn behöver samma skydd som vuxna. Trots det är besöksförbud
            med barn som skyddsperson sällsynt. Om barn som bevittnat våld
            får ställning som målsägande kan barnets skyddsbehov bättre uppmärksammas.
          </p>
          <p xml:id="i-KBMpnHVWrYHgfURCJqqSZP">
            Många kvinnor stannar kvar i destruktiva relationer, vilket innebär
            att barnet som inte kan välja får leva med en enorm rädsla, som
            ingen tar hand om. Få barn vågar tala med någon vuxen om sin utsatta
            situation. Idag finns också få stödgrupper ute i kommunerna för
            dessa barn. Arbetet har just påbörjats på många håll runt om i
            landet sedan lagstiftningen nyligen ändrades så att barn nu i
            lagen betraktas som brottsoffer. Detta arbete behöver intensifieras
            snarast.
          </p>
          <p xml:id="i-FsnYoZM3kisedrzEq9vjdH">
            Regeringen bör, som sagts ovan, sätta upp en nollvision för att
            helt avskaffa mäns våld mot kvinnor. Vi kan inte längre bara arbeta
            med att släcka bränder, det vill säga komma in när brottet redan
            är begånget. Vi vet att våldsamma män slår sina kvinnor upprepade
            gånger. Barnen lever i ett helvete som är ofattbart. Vi måste
            nu se till att snabbt sätta in åtgärder mot de män som slår. Där
            behöver vi hitta flera olika åtgärder. Men de män som slår ska
            tvingas genomgå någon form av behandling.
          </p>
          <p xml:id="i-D37dKx6KHK2GJgmrEQKr71">
            Samhället måste nu för barnens skull på allvar ta upp frågan
            om att få ett slut på mäns våld mot kvinnor.
          </p>
        </div>
        <div xml:id="i-GRLz8e3pTrLMrsbjXJAbtU" type="motSignatures">
          <list xml:id="i-8q6chXwCB7fNedAmZdMsmn">
            <item xml:id="i-4bszmoZT9BcUFdKqgsVsxF" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
