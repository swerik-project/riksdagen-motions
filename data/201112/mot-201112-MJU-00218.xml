<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00218">
  <teiHeader>
    <fileDesc>
      <titleStmt>
        <title>Pantsystem som ett verktyg i miljö- och klimatarbetet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystem som ett verktyg i miljö- och klimatarbetet</title>
          <idno type="rdwebb">GZ02MJ218</idno>
          <rs type="number">MJ218</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ218/text</ref>
          <ref type="dokument_url_html">http://data.riksdagen.se/dokument/GZ02MJ218</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ218</ref>
          <ref type="doc">http://data.riksdagen.se/fil/63A9A46A-9161-4356-9512-E796D8A38FCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8PdEaP5CqGurPDM5WdTvSD" type="signed"/>
        <correspContext corresp="i-8PdEaP5CqGurPDM5WdTvSD">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-UYr5TD2U2GyCUsDhZkrwbm" type="numbering">
          <date when="2011-09-30"/>
        </correspAction>
        <correspAction xml:id="i-E3jmivWc7XV8erziGRTVXX" type="submission">
          <date when="2011-09-28"/>
        </correspAction>
        <correspAction xml:id="i-FknacCvzXf2L15XoyQh1CV" type="transfer">
          <date when="2011-09-28"/>
        </correspAction>
        <correspAction xml:id="i-LiYsMBxvkSvYEeju8fBsFd" type="assigned"/>
        <correspContext corresp="i-LiYsMBxvkSvYEeju8fBsFd">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BfRjcAjDcVNnq2U6QEPGt3" type="motBody">
        <div xml:id="i-QnXKPoxMAYM52S15rbWBg6" type="motProposal" subtype="förslag">
          <head xml:id="i-QFPwKyRgna653g2P76HbyE">
            Förslag till riksdagsbeslut
          </head>
          <p xml:id="i-NLsemUbd4VVMTsfiMTznwL">
            Riksdagen tillkännager för regeringen som sin mening vad som
            anförs i motionen om behovet av att utveckla pantsystem som ett
            mer kraftfullt verktyg för medborgarna i det hållbara samhället.
          </p>
        </div>
        <div xml:id="i-MTHsnyHgLVoDFJVSbgBYzy" type="motContent">
          <head xml:id="i-BFYSCvEiSGJ3SNThG9kza7" type="h1">
            Bakgrund
          </head>
          <p xml:id="i-3xvJMdzb5o6FLvBKB3SxWc">
            Min motion i detta ämne har avslagits av riksdagen ett flertal
            gånger. Det gör dock inte frågan mindre angelägen. Nu senast i
            2010/11:MJU17 motiveras avslaget av att initiativ förväntas från
            EU där ett arbete kring pantsystem pågår. Även den samnordiska
            utredningen om ett nordiskt pantsystem använder majoriteten som
            ett argument för att inte göra något i frågan.
          </p>
          <p xml:id="i-D7WyKwwsmjsWMydCtv5sFL">
            Jag hävdar dock att det brådskar. Vi ser med all önskvärd tydlighet
            hur material­knapphet och resursbrist tilltar på en global arena
            trots lågkonjunktur i stora delar av världen. Inte minst de stigande
            priserna på ändliga råvaror signalerar annalkande problem.
          </p>
          <p xml:id="i-U2GPwravZjTvW7YiafSmHF">
            Det finns så långt jag kan se inte några sakliga motiv som skulle
            göra motionen mindre angelägen detta år än tidigare. Kraven på
            energieffektivisering gör även det att det blir allt orimligare
            att bygga vår fortsatta välfärd på alltmer svårtillgängliga resurser
            som ständigt kräver större energiinsatser för att bärgas från
            planetens inre. Att utveckla och utvidga pantsystem som en metod
            att öka återbruk, återanvändning och återvinning måste därför
            ha en hög prioritet i regeringens arbete.
          </p>
          <head xml:id="i-PJAiEkF9otTAejnRMoF9qh" type="h1">
            Villkor för välfärdssamhället
          </head>
          <p xml:id="i-Nkipgee1dmj1Q1WX5HYA1U">
            Vi har under detta år, 2011, passerat gränsen sju miljarder människor
            på jorden och vi blir ständigt fler. I debatten kan man fånga
            upp många olika prognoser för framtiden och en är att antalet
            människor på jorden troligen ska plana ut på 9 miljarder, fler
            ska vi inte bli. Samtidigt finns det kalkyler på hur många människor
            jorden långsiktigt kan försörja med den levnadsstandard och konsumtion
            som vi har inom EU, och då hamnar man på intervallet 0,81,5 miljarder
            människor. Den typen av prognoser kan självklart alltid ifrågasättas,
            men säger ändå en del om villkoren för människan och vår livsstil
            här på jorden.
          </p>
          <p xml:id="i-PUNTowaLQQTid9BPX7k4ct">
            Priset på många metaller har varit stigande under många år och
            tidvis under de senaste 10 åren har priserna rusat snabbt uppåt.
            Ekonomiska kriser och lågkonjunkturer har under kortare perioder
            bromsat upp prisstegringarna, men sett i ett längre perspektiv
            är priset en bra indikator på en växande resursbrist.
          </p>
          <p xml:id="i-2hGkSSV21qRtB9PqzvJMeH">
            Allt fattigare fyndigheter tas i drift i takt med att de mest
            lättåtkomliga fyndigheterna sinar. Detta gäller inte bara olja
            utan många råvaror. Även om 2009 har varit ett år med låg efterfrågan
            har efterfrågan på skrot legat högt och stölder av metaller fortsätter
            i oförminskad omfattning. Under 2010 har situationen eskalerat
            trots att vi fortfarande inte kan tala om att konjunkturen stabiliserat
            sig. Oron är stor på många marknader och arbetslösheten fortsatt
            hög i de flesta länder. Trots nya krissignaler i den globala ekonomin
            under våren 2011 har trycket på ändliga råvaror legat högt.
          </p>
          <p xml:id="i-FPqsBvcxvuDTdC9j6tKLRF">
            Även livsmedelsförsörjningen är ansträngd. Haven är i stort sett
            utfiskade och 80 % av alla bestånd anses hotade. Torsken som var
            billig mat på 1960-talet är i dag en exklusiv fisk för dem med
            god köpkraft. Så här kan man naturligtvis fortsätta att med fler
            exempel beskriva resursknapphet om man vill. Det skulle dock även
            kunna beskrivas som överuttag eller som överbefolkning.
          </p>
          <p xml:id="i-RkEyhbizitX7swu6vsRr77">
            De omfattande bränderna i våra östliga grannländer och det produktionsbortfall
            av livsmedel som detta inneburit har tvingat ut dessa på världsmarknaden
            som konsumenter i stället för som de leverantörer de normalt är.
            Några utvecklingsländer har varit framgångsrika och under flera
            år lyckats ha en snabbt växande ekonomi med en växande medelklass
            som resultat. Dessa grupper har nu även börjat fungera som livsmedelskonsumenter
            på en global marknad och bidrar på så vis till ökade priser.
          </p>
          <p xml:id="i-N2w44bMDCPwczHkRUKdsjP">
            Att försörja ett ständigt växande antal människor på en begränsad
            planet där individerna hela tiden dessutom förväntar sig ökad
            konsumtionskraft per capita är en svår, för att inte säga omöjlig,
            uppgift. I väntan på att mänskligheten och kanske i första hand
            dess ledare ska förstå detta gäller det att vi hela tiden finner
            smarta och resurssnåla lösningar.
          </p>
          <head xml:id="i-PJcPLaXiJbJhKfuKUeL9Qh" type="h1">
            Vad handlar motionen om?
          </head>
          <p xml:id="i-7XZRFjF4CLfJURmisD19Ef">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina förpackningar.
            Någon kanske tänker på pantbanken eller på pantsättning av fastigheter
            vid huslån.
          </p>
          <p xml:id="i-28NbFDr7oE1G5GwB812uaG">
            Pantsystem för att minska råvarubehovet, materialsvinnet, nedskräpningen,
            miljöförstöringen, energiförbrukningen, belastningen på ekosystemen
            och i slutändan kostnaden för konsumenten är det som denna motion
            handlar om. Panten utgör ju ingen kostnad för konsumenten om hon
            eller han inte är tvungen att låna till panten, då blir ju räntan
            en kostnad. Genom pantsystem skapas en morot till förvaltning
            av material till att så långt möjligt sluta kretslopp.
          </p>
          <head xml:id="i-PEkTM8hcoHskhzsqDzChHX" type="h1">
            Några exempel på tänkbara områden för nya pantsystem
          </head>
          <p xml:id="i-JApMoJtxomTC9ChvjGh4NE">
            Jag hänvisar här huvudsakligen till motsvarande motion i samma
            ämne från 2008 där jag som exempel på möjliga nya användningsområden
            för panter nämnde läkemedel. Jag upprepar inte argumentationen,
            men vill tillägga att den privatisering av apoteken som regeringen
            nu har genomfört inte ska ses som ett hinder för mitt förslag.
          </p>
          <p xml:id="i-J29BLnjJsUaRRLHpSWEwn5">
            I 2008 års motion nämnde jag även inbyggda batterier i presentartiklar,
            som tyvärr ofta hamnar i fel avfallsfraktion, liksom hushållselektronik,
            som har blivit en snabbt växande del av våra sopor och som lätt
            blir felhanterade. Många av de problem som en felaktig hantering
            av dessa produkter leder till kan undvikas med ett bra och tydligt
            pantsystem.
          </p>
          <p xml:id="i-NVis4iKWve9vEAchFQsYUi">
            Framväxten av bilpooler är ett exempel på att allt fler inser
            att sällanbruks-produkter inte måste vara privatägda. Här pekar
            jag i 2008 års motion ut exempel där en pant kan minska svinnet
            och sluta kretsloppet för många produkter i detta segment. Ytterligare
            exempel i den motionen var konsumentförpackningar där panter förekommer
            i vissa delar men uppenbarligen många gånger med för låga belopp.
            Att en utveckling av pantsystem även skulle kunna minska kommunernas
            kostnader för städning av allmänna ytor nämndes även i motionen.
          </p>
          <p xml:id="i-7rhR74yYSnpEqZNeq58JEZ">
            Trots lågkonjunkturen skräpas det ned även med produkter som
            har pantvärde. Det är en tydlig signal att pantbeloppen där de
            förekommer är för lågt satta. Samma problem gäller skrotningspremier
            för gamla bilar. Alltför många bilar förorenar vår natur, ibland
            som utbrända vrak som svårligen kan identifieras. Det är uppenbart
            att det krävs betydande motivation för att människor ska upphöra
            med att sprida sopor i vår miljö.
          </p>
          <p xml:id="i-L3D3oDEhsUhPvfud7kh1RS">
            En annan kunskap som tillkommit de senaste åren är den nya informationen
            om nedskräpningen av haven. Jag syftar då både på de mikroskopiska
            plastfibrer som filtrerats fram i våra egna vatten och de tusentals
            kvadratmil stora sammanhängande avfallsöar som lokaliserats i
            världshaven. En lösning på att toalettavfall i fritidsbåtar töms
            i våra hav skulle kanske vara att införa kärl med pant som en
            obligatorisk komponent i båtar med toalett. Förslaget är ogenomtänkt
            men jag vill väcka till nytänkande för att få heltäckande fungerande
            lösningar. Panter kan finnas i många skepnader.
          </p>
          <p xml:id="i-YNxf31tgcknXKXAnYiGSiL">
            Att produkter i allt högre grad färdas över landgränser efter
            det att konsumenten har gjort sitt inköp jag tänker främst på
            den omfattande införseln av obeskattad alkohol och gör pantsystemen
            sårbara är ett av många problem som den alltmer globaliserade
            medborgaren orsakar. Med moderna informationssystem och datoriserade
            betalsystem kan förmodligen det mesta lösas på smarta och billiga
            sätt. En utredning inom ramen för Nordiska rådets arbete visar
            på lösningar för sådana problem.
          </p>
          <p xml:id="i-3xcHdo4Ees5jx4YEU2FTzk">
            Ska vi klara miljö- och klimatutmaningarna är det nämligen viktigt
            att vi slutar skapa oss en mängd onödigt arbete. Det är dumt att
            tillverka fler mediciner än nödvändigt och spola ned hälften i
            avloppen om de i verkligheten många gånger är användbara i kanske
            mer än tio år.
          </p>
          <p xml:id="i-2eShdmKdsxDKJTbpHa2vfc">
            Det är dumt att tvingas rena vatten som inte skulle behöva förorenas
            från början. Det är dumt att ha en bil som för det mesta står
            och rostar om man i stället kan dela den med andra. Det är dumt
            att inte återvinna allt papper och därmed minska belastningen
            på skogen, och visst förmultnar hamburgerresterna i skogen men
            de kan i stället bli biogas till våra bilar om vi hanterar avfallet
            på ett smartare sätt.
          </p>
          <p xml:id="i-SGKFsXdDnL3rj4WJAhYRyp">
            Allt kan naturligtvis inte kopplas till pantsystem, men väl utvecklade
            sådana kan förhoppningsvis påverka en livsstil som tyvärr verkar
            bli alltmer av släng-karaktär. (Observera att jag inte skriver
            slit och släng eftersom det första steget inte är relevant längre
            när en del produkter ska vara färdigslitna redan vid köptillfället
            och andra produkter köps enbart för att ägas och inte för att
            brukas.)
          </p>
          <p xml:id="i-U9FPq21F5CY8JF395csVKV">
            Jag kan inte låta bli att ta upp den fråga som min riksdagskollega
            Mats Pertoft väckt, nämligen pant på cigarettfimpar. När man vet
            att en cigarettfimp innehåller mer än hundra riktigt farliga kemikalier
            och ser dem fylla ut det mesta av utrymmet mellan gatstenarna
            på långa sträckor trots att städpersonal gör sitt yttersta för
            att få bort dem kan man inte låta bli att fundera över hur mycket
            av dessa kemikalier som lakas ut i vattendragen. En pant på fimpar
            och snuspaket skulle spara in mycket arbete och minska på miljöbelastningen.
            Hur mycket dessa produkter förgiftar våra vattendrag är något
            vi borde skaffa oss kunskap om.
          </p>
          <p xml:id="i-WB6gBe1WaFoAt5TBFcSKM4">
            Om varje individ tänkte samhällsnytta och effektivitet skulle
            allt brännbart skräp hamna i därför avsedd papperskorg och det
            komposterbara i sin fraktion liksom metaller m.m. För den individ
            som är mottaglig för ekonomiska motiv skulle självklart en finare
            sortering i form av pantdriven återvinning vara förstahandsalternativet.
            Förmodligen finns det individer för vilka inget ekonomiskt motiv
            är tillräckligt så visst krävs även moraliska och ansvarsgrundade
            motiv om man ska nå hundra procent.
          </p>
          <head xml:id="i-K1FAtENen8tpvpWTq97nLC" type="h1">
            Förslag
          </head>
          <p xml:id="i-QqQEJ1QE3moxSVgSF6HgNv">
            Vi vet alla att vi har ont om tid och att utmaningarna är stora.
            Tekniska lösningar uppfattas som bekväma och man förlitar sig
            gärna till sådana. Det är emellertid uppenbart att beteendeförändringar
            också är nödvändiga om ett mindre miljö- och klimatbelastande
            samhälle ska kunna växa fram ur den kris vi befinner oss i. Mot
            bakgrund av detta är det av stor betydelse om regeringen kunde
            lägga kraft på att utveckla pantsystem som ett mer omfattande
            verktyg för oss alla att som konsumenter agera mer i linje med
            den kunskap vi numera har skaffat oss men som är så svår att tillämpa.
            Detta bör ges regeringen till känna.
          </p>
        </div>
        <div xml:id="i-LNtFnMP9UJDi2GqfWwSFZ6" type="signatureBlock">
          <list xml:id="i-8BjxyxvUvAxGixThMA1EYy">
            <item xml:id="i-J9y5FZpvYQapvv1Hcm3VqN" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
