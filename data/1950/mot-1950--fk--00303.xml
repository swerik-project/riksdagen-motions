<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__303/mot_1950__fk__303-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Molioner i Första kammaren, nr 303.
          </p>
          <p>
            Nr 303.
          </p>
          <p>
            Av herrar Sunne och Holmbäck, om ökade anslag till bok- inköp
            och bokbindning vid universitetsbiblioteken i Uppsala och Lund.
          </p>
          <p>
            I samband med den allmänna upprustning av de svenska universiteten,
            som genomförts under de senaste åren och som redan hunnit ge resultat
            i form av väsentligt ökad forskningsintensitet, aktualiserades
            också frå- gan om en förstärkning av de vetenskapliga bibliotekens
            ställning. Krigs- åren medförde för dessa minskade anslag och
            stegrade bokpriser. De för- sattes därigenom i ett vanskligt läge
            och måste med försvagade resurser möta efterkrigsårens ökade krav
            på en mera omfattande litteraturtillgång. Under beaktande härav
            har riksdagen steg för steg höjt de för univer- sitetsbiliotekens
            litteraturanskaffning utgående anslagen, särskilt sedan universitetsberedningen
            i sin utredning klart motiverat nödvändigheten härav. Universitetsberedningens
            förslag har dock ännu ej på långt när genomförts. En översikt
            över anslagen till Uppsala universitetsbibliotek ger följande
            vid handen. Anslaget till bokinköp och bokbindning vid detta bibliotek
            utgick 1938/39 med 148 500 kronor. Under krigsåren sänktes det
            successivt ned till 105 000 kronor men återfördes efter kriget
            successivt till för- krigsnivån. Det har sedermera upprepade gånger
            höjts. För budgetåret 1949/50 utgår det med 270 000 kronor. Denna
            siffermässigt icke oväsentliga ökning av anslagen under de senaste
            åren är dock i själva verket endast skenbar, då den motverkas
            av en kontinuerlig stegring av bokpriser och bindningskostnader.
            I själva verket förhåller det sig så, att anslagshöjningen endast
            mot- svarat den automatiska kostnadsökningen genom stegrade priser
            på böc- ker och bindning. Samtidigt är det nödvändigt att beakta,
            att efterfrågan på litteratur starkt ökats genom universitetens
            upprustning. Nya lärar- befattningar ha inrättats, och det vetenskapliga
            arbetet har intensifierats och differentierats. Nya forskningsområden
            ha börjat bearbetas, nya uppgifter aktualiserats. Redan före kriget
            voro anslagen erkänt otillräck- liga och nödvändiggjorde begränsning
            av inköpen också på vitala forsk- ningsområden. Svårigheterna
            för biblioteken att tillmötesgå forskning- ens ofrånkomliga behov
            ha i själva verket ökats. Om läget tedde sig sådant redan vid
            innevarande budgetårs början, är det uppenbart, att det genom
            devalveringen på ett synnerligen allvarligt sätt förvärrats. En
            betydlig del av den vetenskapliga litteraturen, inte
          </p>
          <pb facs="riksdagen-motions-pdf/data/1950/mot_1950__fk__303/mot_1950__fk__303-002.pdf"/>
          <p>
            Molioner i Första kammaren, nr 303. 15
          </p>
          <p>
            minst tidskrifterna, måste köpas från hårdvalutaländerna, speciellt
            För- enta staterna. Gjorda beräkningar ge vid handen, att den
            direkta förlust, som genom devalveringen drabbat Uppsala universitetsbibliotek,
            stiger till minst 25 000 kronor per år. Situationen är sålunda
            den, att bibliote- kets anslag numera i realiteten är icke oväsentligt
            lägre än det var före 1939, medan de anspråk, som från den vetenskapliga
            forskarpublikens sida ställas på biblioteket, ha mycket avsevärt
            skärpts. Ett sådant läge är icke hållbart. Det synes ofrånkomligt,
            att kompensation lämnas för den automatiska anslagsminskning,
            som devalveringen innebär. Det är av vital betydelse, att den
            vetenskapliga forskningens arbetsmöjligheter icke på en avgörande
            punkt försämras. I det föregående har som utgångspunkt tagits
            förhållandena vid Upp- sala universitetsbibliotek. Utvecklingen
            och läget vid Lunds universitets- bibliotek äro helt analoga härmed.
            Universitetskanslern har beräknat, att devalveringen av den svenska
            kronan medför för Lunds bibliotek en förlust på 21 000 kronor.
            Med hänvisning till vad som här anförts få vi hemställa, att riksdagen
            ville vid behandlingen av åttonde huvud- titeln beräkna anslaget
            till bokinköp och bokbindning vid universitetsbilioteket i Uppsala
            till 295 000 kronor och vid universitetsbiblioteket i Lund till
            281 000 kronor.
          </p>
          <p>
            Stockholm den 26 januari 1950.
          </p>
          <p>
            Johan Sunne. Å. Holmbäck.
          </p>
        </div>
      </div>
    </body>
  </text>
</TEI>
