<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00607">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__607/mot_1967__ak__607-001.pdf"/>
      <fw xml:id="i-PqX2cbxWJCRTYc69EHtN3a">
        14 Motioner i Andra kammaren, nr 607 år 1967
      </fw>
      <div xml:id="i-XcMuv87E7F4MBri41JJq7m" type="motHeader">
        <div xml:id="i-7i18trjD9ouLmxHP5W64Nx" type="motTitle"/>
        <div xml:id="i-WFXLj9spDBftEfsH7izwAd" type="motSubmissionInfo"/>
      </div>
      <div xml:id="i-X1tPqZyZegMhmaNn1VXGR7" type="motBody">
        <div xml:id="i-C7x424oKiyuW9dRaQ5M8nC">
          <p xml:id="i-LcLEhadBqk77NF1GCva5pH">
            Nr 607
          </p>
          <p xml:id="i-KDk6Q3oGbRXvVHKpyRGUBi" type="titleString">
            Av herrar Larsson i Borrby och Matisson, om samordning av de
          </p>
          <p xml:id="i-C1v59GUKpvsjrXPRD4xogy">
            nordiska ländernas hjälp till u-länderna. (Lika lydande med motion
            nr 478 i Första kammaren)
          </p>
          <p xml:id="i-DtwxXNJcjXDVkWfXxkdxcJ">
            I samtliga nordiska länder finns ett starkt intresse för utvecklingslän-
            derna. Detta har också kommit till uttryck inom det nordiska samarbetet
            genom att nordiskt biståndsarbete ingående har diskuterats av
            Nordiska rådet. Det har då i första hand gällt att på nordiskt
            plan koordinera bi- ståndet och även utbildningen av u-landsarbetare.
            Första gången frågan behandlades var vid sessionen i Oslo 1954,
            redan två år efter rådets start. Då utgick man från att regeringarna
            fortsatte arbetet för att öka hjälpen till de underutvecklade
            områdena i världen och fortsatte att verka för en effektivisering
            av detta arbete. Rådets ställningstagande den gången får ses mot
            bakgrunden av att statligt organiserat biståndsarbete år 1954
            tog sina första stapplande steg. Inte heller då frågan på nytt
            väcktes 1958 ansåg sig rådet kunna antaga någon rekommendation.
            Förslagsställaren önskade då att de nordiska länderna skulle samordna
            sina insatser till hjälpen för de ekonomiskt underutvecklade länderna
            och kraftigt öka denna insats i takt med den egna välståndsutvecklingen.
            Vid åttonde sessionen i Reykjavik 1960 aktualiserades den mera
            be- gränsade frågeställningen om samordning av utbildning av de
            experter, som skall tjänstgöra i utvecklingsländerna. I denna
            fråga beslöt rådet göra följande rekommendation: »Nordiska rådet
            rekommenderar regeringarna att ta upp frågan om ett gemensamt
            nordiskt initiativ för att befordra och samordna utbildningen
            av experter till tjänstgöring i underutvecklade länder.» Regeringarna
            har sedan inte i någon större utsträckning följt upp re- kommendationen,
            men den har bl.a. resulterat i ett första seminarium för experter,
            hållet i Finland i januari 1962. Under rådets nionde session i
            Köpenhamn 1961 utgjorde hjälpen till u-länderna ett av huvudämnena.
            Då väcktes fyra förslag: 1. Utökad hjälp till u-länderna. 2. Gemensam
            nordisk utbildning i första hand för administra- törer. 3. Samverkan
            mellan de nordiska länderna vid genomförandet av större regionala
            projekt i u-länderna. 4. Anordnandet av en stor gemensam penninginsamling.
            Utan att taga ställning till de skilda projekten beslöt
          </p>
          <pb facs="riksdagen-motions-pdf/data/1967/mot_1967__ak__607/mot_1967__ak__607-002.pdf"/>
          <fw xml:id="i-R9JcLFYhqCWg7zM2Z5X9Hf">
            Motioner i Andra kammaren, nr 607 år 1967 13
          </fw>
          <p xml:id="i-ZHnrWJQtAgSm8ZJzxbCZf">
            rådet antaga följande rekommendation: »Nordiska rådet rekommenderar
            regeringarna att snarast tillsätta en nordisk ministerkommitté
            för samord- ning av hjälpen till utvecklingsländerna och att åvägabringa
            en sådan ordning, att representanter för de nordiska länderna
            ömsesidigt får möjlighet att taga del av och följa det utredningsarbete,
            som pågår i respektive land.» Redan i mars samma år tillsattes
            den förordade nordiska ministerkom- mittén för samordning av hjälpen
            till utvecklingsländerna. I kommittén ingick från Danmark utrikesminister
            Jens Otto Krag, från Finland under- visningsminister Heikki Hosia,
            från Norge statsrådet Aase Bjerkholt och från Sverige statsrådet
            Ulla Lindström. Ministerkommitténs huvudintresse har ägnats åt
            ett gemensamt nordiskt biståndsprojekt i Afrika, det s.k. Tanzania-projektet,
            som torde kunna betecknas som ett framgångsrikt projekt. Kommittén
            har bland annat undersökt möjligheterna till samord- ning av utbildningen.
            Man har därvid bl. a. tänkt sig upprättandet av olika regionalt
            inriktade institut i de olika nordiska länderna. Det torde inte
            råda något tvivel om att just biståndsverksamheten är något som
            skulle kunna bli såväl effektivare som bättre vid en samordning
            av de små nordiska ländernas resurser. Inte minst skulle utbildning
            och administrationskostnader kunna bantas ner genom samordning.
            Dessutom skulle en sådan samordning gagna mottagarlandet genom
            att insatserna kunde göras så stora att de blev av verklig betydelse.
            För alla som tror på ett närmare nordiskt samarbete i internationella
            frågor utgör dessutom biståndsfrågorna ett område där det finns
            utveck- lingsmöjligheter och där det inte finns gamla traditionella
            praktiska orga- nisationsegoistiska synpunkter som behöver beaktas.
            Så är det t. ex. inom konsulat- och reseverksamheten, där en samordning
            givetvis skulle inne- bära förenklingar och rationaliseringar,
            vilket emellertid är svårt att ge- nomföra då det redan existerar
            nationella organ. Hindren håller emellertid på att brytas på flera
            områden, vilket tillkomsten av den nordiska kultur- fonden vittnar
            om liksom förhållandet att vi i dag har ett gemensamt upp- trädande
            i Kennedy-ronden. Nordiska rådet har uppdragit åt regeringarna
            att samordna biståndsverk- samheten, och detta uppdrag bör fullföljas.
            Enigheten och beslutsamheten i rådet den gången då rekommendationen
            gavs går inte att ta miste på. Med hänvisning till det anförda
            hemställes, att riksdagen i skrivelse till Kungl. Maj:t måtte
            anhålla om åtgärder för samordningen av de nordiska ländernas
            bistånds- arbete i enlighet med Nordiska rådets rekommendationer.
          </p>
          <p xml:id="i-yTEm8qZzMzStVrpH3kzGZ" type="date">
            Stockholm den 26 januari 1967
          </p>
          <div xml:id="i-Uojvd8LNuSDvhoGXAWMna4" type="signatureBlock">
            <list xml:id="i-QkjbCqAP5P6dfessjYsXh9">
              <item xml:id="i-C7gUsUUMLMvJsshAPeh1Xx" who="i-SU3GVVoAF9WBfUSn5nRE5m" type="signature">
                Einar Larsson (cp)
              </item>
              <item xml:id="i-FtKrXkvZQ2mHSKJsivLFXt" who="i-BzYgGpLotxmsWDEnHPnKgu" type="signature">
                Lennart Mattsson (cp)
              </item>
              <item xml:id="i-CHMuuAnZ3aKn4edF6KxeeX">
                i Borrby)
              </item>
            </list>
          </div>
        </div>
      </div>
    </body>
  </text>
</TEI>
