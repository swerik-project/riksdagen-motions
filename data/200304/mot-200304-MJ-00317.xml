<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0317/mot_200304_MJ_0317-0001.pdf"/>
      <div type="motHeader" xml:id="i-6HwLb5Cr5EUe6nE2iFQfY4">
        <div type="motTitle" xml:id="i-59c21AV46yTy9cgudqNVpD"/>
        <div type="motSubmissionInfo" xml:id="i-CA3xxaviXpPc9R6CHiCKHw"/>
      </div>
      <div type="motBody" xml:id="i-3ySwdW42HtnebavBq9ajN1">
        <div xml:id="i-DF8bGJqyy7RaDmCTLLh2qA">
          <p xml:id="i-VDh8tqMCJY5wbGE1pKLEqA">
            2003/04 mnr: MJ317 pnr: mp525
          </p>
          <p xml:id="i-TUtHLtpLdBiWj7RzyJwmy2">
            Motion till riksdagen 2003/04:MJI317
          </p>
          <p xml:id="i-7b4dXoFVU2zBrv9kvq7bGF">
            av Leif Björnlod (mp)
          </p>
          <p xml:id="i-KUmrgKE9vBfBVtXRA7YLQw">
            Djur i bur
          </p>
          <p xml:id="i-6pBEtUccgYtMuR8pc9mJso">
            Förslag till riksdagsbeslut
          </p>
          <p xml:id="i-BTRVVzNYyVJxJGk4P1EgiS">
            Riksdagen tillkännager för regeringen som sin mening vad i motionen
            anförs om ett totalt förbud för hållande av exotiska djur.
          </p>
          <p xml:id="i-ALMggKu57drYhXR2B5njXg">
            Motiv till mitt förslag
          </p>
          <p xml:id="i-3iZdwsWYa2HCUeXsSC1fNf">
            Den svenska djurskyddslagen tillhör världens mest stränga på
            området. Lagen stadgar bland annat att djur endast får hållas
            i fångenskap ifall de hålls och sköts på ett sådant sätt att de
            kan bete sig naturligt och så att det främjar deras hälsa. På
            pappret är den svenska djurskyddslagen mycket bra, men när man
            granskar verkligheten för många av de djur som hålls i fångenskap
            i Sverige så verkar det som om lagens paragrafer just fastnat
            på pappret och inte nått djuren. Jag avser att i den här motionen
            stanna vid verkligheten för vissa sällskapsdjur, burfåglarna och
            de övriga exotiska djuren. Enligt de detaljregler som meddelats
            av Jordbruksverket får en normalstor undulat hållas i en bur som
            är 70 cm lång och 60 cm hög. Undulaten är en fågel som i det vilda
            lever i flockar bestående av cirka 20-60 individer som stryker
            omkring över stora områden. En undulat blir upp till 15 år gammal,
            men vanligare är att de i fångenskap endast blir 4-6 år gamla.
            Tyvärr. För att en undulat ska trivas så måste den nämligen leva
            med artfränder och ges rikligt med motion. Att en undulat ska
            få utlopp för sina biologiska behov i en bur med de mått som Jordbruksverket
            föreskriver, anser jag vara helt orimligt. Istället verkar det
            som om fåglarnas behov av rörelse och utrymme har fått stå tillbaka
            för intresset att upprätthålla handeln med exotiska fåglar. Det
            skall inte vara tillåtet att hålla flockdjur i isoleringsceller.
            Det strider mot lagens krav på att de ska kunna bete sig naturligt.
          </p>
          <pb facs="riksdagen-motions-pdf/data/200304/mot_200304_MJ_0317/mot_200304_MJ_0317-0002.pdf"/>
          <p xml:id="i-WErnrgURrc4KbVEUWTChNU">
            2003/04:MJ317
          </p>
          <p xml:id="i-CWYMTUvqvcuLA6E6BmJxhf">
            Djurskyddslagens krav på att djur i fångenskap ska ges möjlighet
            att bete sig naturligt gäller även för djuren under den tid då
            de vistas i zoobutiker. Många zoobutiker har idag inredda djurrum
            där olika arter hålls tätt intill varandra. Ett stort antal burfåglar
            får dela på en minimal yta i en dessutom ofta mycket torftig burmiljö.
            Även här verkar det som om djurskyddslagens bestämmelser fått
            stå tillbaka för intresset att sälja djur. Sedan Sverige blev
            medlem i EU så har våra gränser öppnats på ett sätt som innebär
            att ett stort antal exotiska djur tas in i Sverige. När de vuxit
            sig allt för stora så händer det allt för ofta att de dumpas ute
            i naturen eller att man vänder sig till djurparkerna och ber att
            de ska ta hand om dem. Deras möjligheter är naturligtvis dock
            mycket begränsade, och ofta slår de larm om att de inte kan ta
            hand om ytterligare djur. Att hålla exotiska djur som sällskapsdjur
            är mycket tvivelaktigt, dels beroende på att det handlar om djur
            som kräver särskilda livsbetingelser, dels med tanke på de problem
            som uppenbarar sig då djur vuxit sig för stora för att kunna hanteras
            på ett bra sätt i ett vanligt hem eller då vissa djurägare inte
            längre vill kännas vid sina djur. Enligt min uppfattning bör handeln
            med exotiska djur kartläggas, det bör tas fram en inventering
            av vilka exotiska arter som hålls i fångenskap i Sverige och artkaraktäristika
            för dessa måste utarbetas. Vidare så måste åtgärder identifieras
            som kan leda till att djur inte dumpas på det sätt som sker idag.
            Eventuellt måste ett totalt förbud för hållande av exotiska djur
            som sällskapsdjur införas alternativt ett förbud för vissa arter.
          </p>
          <p xml:id="i-SEckkBvYpLahwvjoiF73E9">
            Stockholm den 3 oktober 2003
          </p>
          <p xml:id="i-4MQsppdjzCgwrfAA8az6Y4">
            Leif Björnlod (mp)
          </p>
        </div>
      </div>
    </body>
  </text>
</TEI>
