<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1103 år 1967 15
          </p>
          <p>
            Nr 1103
          </p>
          <p>
            Av fru Nettelbrandt m. fl., i anledning av Kungl. Maj:ts proposi-
            tion nr 141, med förslag till lag angående ändring i vissa delar
            av lagen den 14 juni 1907 (nr 36 s. 1) om nyttjan- derätt till
            fast egendom, m. m.
          </p>
          <p>
            (Lika lydande med motion nr 887 i Första kammaren)
          </p>
          <p>
            I regeringens proposition 1967: 141 angående ny hyreslagstiftning
            föreslås att hyresregleringen avvecklas och att därefter avtalsfrihet
            mellan hyres- värd och hyresgäst i princip skall råda i fråga
            om hyrornas storlek. Lag- förslaget innefattar emellertid viktiga
            inskränkningar i avtalsfriheten bl. a. direkt besittningsskydd
            för bostadshyresgäst. Denne ges alltså rätt till för- längning
            av hyresavtalet. Om hyresvärden fordrar höjd hyra för att gå med
            på förlängning av hyresavtalet, kan den begärda hyrans skälighet
            prövas av myndighet. På orter med mera påtaglig bostadsbrist föreslås
            vissa sär- regler innefattande bl. a. möjlighet till prövning
            av förstagångshyran. I dessa bristorter föreslås även lagfäst
            bytesrätt beträffande bostadslägen- heter. Hyresnämnd skall enligt
            propositionen inrättas för i princip varje län. Dessa nämnder
            får till uppgift att i första hand medla i uppkommande tvister.
            Regeringen föreslår att hyresregleringen avvecklas för hela landet
            vid utgången av 1968. Särskilda övergångsregler föreslås gälla
            i orter med mera påtaglig bostadsbrist, vilket för storstadsområdena
            (enligt förslaget Stockholm, Göteborg och Malmö) skulle innebära
            en övergångstid på fyra år, alltså till utgången av 1972, och
            för andra bristorter en övergångstid på två år. Folkpartiet och
            centerpartiet har gemensamt uttalat sig för att hyres- regleringen
            successivt avvecklas och att därvid ett lämpligt utformat be-
            sittningsskydd för hyresgästerna införs. Vi hälsar för vår del
            med tillfreds- ställelse att med den föreslagna propositionen
            ett stort steg tages i den riktningen. Man har anledning att räkna
            med att detta kommer att medföra att hyresgästerna befrias från
            kostnaderna för reparationer av lägenheterna och att svartabörshandeln
            med lägenheter upphör. Mittenförslagen har kom- binerats med krav
            på åtgärder som leder till måttliga bostadskostnader för barnfamiljer,
            ensamstående barnförsörjare och pensionärer. Sistnämnda krav måste
            anses ingå som ett viktigt inslag i en social bostadspolitik.
            I re- geringens förslag har emellertid dessa problem inte givits
            tillräcklig upp- märksamhet. En bedömning av propositionen försvåras
            av att regeringen
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-002.pdf"/>
          <p>
            16 Motioner i Andra kammaren, nr 1103 år 1967
          </p>
          <p>
            inte klargjort om — och i så fall vilka — kompenserande åtgärder
            som den nya hyreslagstiftningen föranleder.
          </p>
          <p>
            Bostadsbyggandet Övergång till en friare hyressättning är en
            åtgärd för att så småningom uppnå en mer balanserad bostadsmarknad.
            Den andra centrala faktorn i sammanhanget är bostadsbyggandets
            omfattning. Att en successiv avveck- ling av hyresregleringen
            inte tidigare och smidigare kunnat genomföras och att verkningarna
            av den nu föreslagna reformen är så svårförutsebara beror i mycket
            hög grad på den otillräckliga bostadsproduktionen under efter-
            krigstiden. Den socialdemokratiska regeringens bostadspolitik
            har under efterkrigstiden i stort varit en serie av misslyckanden.
            Man har inte kunnat bemästra det växande behovet av bostäder,
            som befolkningsrörelserna, den ökade rörligheten på arbetsmarknaden,
            hushållssprängningen m. m. har skapat. En allvarlig planeringsmiss
            är t.ex. den grova underskattningen av efter- frågeökningen, vilket
            medförde en alltför låg bostadsproduktion under en stor del av
            efterkrigstiden. I hela tolv år byggde regeringen under det av
            riksdagen år 1946 antagna programmet. Konsekvenserna från denna
            svag- hetsperiod från bostadsbyggandets synpunkt blev mycket långtgående
            och är fortfarande kännbara. Den eftersläpning i förhållande till
            det 1946 av riks- dagen fastställda bostadsbyggnadsprogrammet
            med drygt 100 000 lägenhe- ter, som då uppkom, fick till följd
            en kraftig ökad bostadsbrist. Siffrorna för bostadsinvesteringarna
            efter kriget företer kraftiga variationer och visar en långsammare
            ökningstakt än nationalproduktens. Genom den otillräckliga bostadsproduktionen
            under årtionden har problemen i samband med hy- resregleringens
            avveckling försvårats. Den stora bostadsbristen på många orter
            har gjort målet med en balanserad bostadsmarknad mer avlägset.
            Om regeringen haft en högre ambitionsgrad beträffande bostadsbyggandet
            och resurserna utnyttjats bättre hade övergången till en friare
            hyresmarknad underlättats.
          </p>
          <p>
            Uppföljning av hyresutvecklingen Det förslag till ny hyreslagstiftning,
            som regeringen lagt fram i proposition 1967: 141, har väckt viss
            oro för kraftiga och snabba hyresstegringar i vissa delar av det
            nuvarande bostadsbeståndet. Till inte ringa del torde dessa farhågor
            bottna i de betydande oklarheter som i flera avseenden utmärker
            regeringsförslaget. Vissa klargöranden bör därför ske under riksdagsbe-
            handlingen. Enligt vår mening är det dessutom motiverat att i
            flera avseen- den företaga direkta justeringar i lagförslaget.
            I det följande föreslår vi därför vissa ändringar och tillägg
            syftande till att garantera en socialt accep- tabel hyresutveckling.
            även med de klargöranden och de ändringar, som vi förordar, är
            det svårt att nu med säkerhet förutse de hyror som kommer
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-003.pdf"/>
          <p>
            Motioner i Andra kammaren, nr 1103 år 1967 17
          </p>
          <p>
            att inträffa i det nya systemet. Det är därför enligt vår uppfattning
            nöd- vändigt att med stor noggrannhet följa utvecklingen på hyresmarknaden.
            Vilka tekniskt statistiska metoder, som är mest ändamålsenliga
            för att sam- la in erforderliga uppgifter, kan lämpligen regeringen
            besluta om och däref- ter snarast verkställa. Endast en säker
            kunskap om hyresutvecklingen ger det underlag som behövs framöver
            för att bedöma om förändringar i lagstift- ningen kommer att vara
            motiverade. Vi fäster stort avseende vid denna upp- följning av
            lagens verkningar. Som ovan nämnts har folkpartiet och centerpartiet
            uttalat sig för ett lämpligt utformat besittningsskydd för hyresgästerna
            i samband med över- gången till en friare hyresmarknad. I bristorterna
            är det enligt vår mening uteslutet att tänka sig någon annan form
            än ett direkt besittningsskydd — d. v. s. rätt till kvarboende
            om uppsägningen är otillräckligt grundad. även i en balanserad
            bostadsmarknad torde ett direkt besittningsskydd vara över- lägset
            ett indirekt skydd. Det skapar ökad trygghet och stärker trivseln
            och oberoendet för hyresgästen.
          </p>
          <p>
            Jämförelseprövningen Lagförslaget har en huvudregel om hyresprövning
            i samband med för- längning av hyresavtalet. Denna bestämmelse
            innebär att fordrad hyra är alt anse som oskälig, om den väsentligt
            överstiger hyran för lägenheter som med hänsyn till bruksvärdet
            är likvärdiga. För att lägenheterna skall vara likvärdiga bör
            de normalt ha samma användningssätt, bostadsyta och modernitetsgrad.
            Denna regel om hyresprövning är, både i fråga om den prövning
            som kan äga rum i samband med förlängning av hyrestid och prövningen
            av s. k. förstagångshyra i bristorter, uppbyggd med tanke på att
            man skall tillåta hyresnivån att anpassa sig till ett mer balanserat
            läge. Denna princip är i och för sig en riktig grundtanke för
            avveckling av hyresregleringen, men den närmare beskrivningen
            av hur prövningen skall verkställas lämnar rum för vissa frågetecken.
            Det säges sålunda, att man som jämförelseobjekt i princip endast
            får beakta lägenheter, som med hänsyn till bruksvärdet är likvärdiga.
            Mindre olikheter beträffande modernitetsgrad, bostadsyta och användningssätt
            kan godtagas, om blott fördelar och nackdelar uppväger varandra.
            Ur det framkomna jämförelsematerialet skall enstaka topphyror
            utmönstras varefter det övre skiktet av de kvarstående skall utgöra
            rikt- punkt. Däremot är uttryckligen sagt att genomsnittshyran
            inte får bli ut- slagsgivande. Hyran får inte »väsentligt&gt; överstiga
            den sålunda beräknade jämförelsenivån. Enligt vår mening är denna
            beskrivning av jämförelsemetoden icke till- räckligt klarläggande.
            Möjligen leder den även i vissa avseenden till mindre tillfredsställande
            resultat. Utväljandet av de till. bruksvärdet exakt lik- värdiga
            lägenheterna liksom utmönstrandet av enstaka topphyror lämnar
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-004.pdf"/>
          <p>
            18 Motioner i Andra kammaren, nr 1103 år 1967
          </p>
          <p>
            utrymme för stort godtycke. Bättre är då att ha ett något bredare
            jäm- förelsematerial, t. ex. lägenheter av ungefär samma storlek
            och standard- klass i ett visst område eller i viss stadsdel,
            varvid skillnad i yta utjämnas genom uträkning av hyra per m?.
            Den aktuella lägenheten placeras efter en allmän bedömning av
            dess företräden och nackdelar in på lämplig plats i den skala,
            som jämförelselägenheterna bildar. Att taga endast det högre skiktet
            som jämförelsenivå medför, att det är meningslöst från hyresgästens
            sida att påvisa lägenheter med lägre hyror. Det är sannolikt att
            den metod vi rekommenderar leder till en försiktigare hyresanpassning
            inom de om- råden där särskilt stora differenser i fråga om hyrorna
            för någorlunda lik- värdiga lägenheter föreligger och där eljest
            mera språngvis stora hyres- höjningar skulle kunna inträffa. Erfarenheterna
            får sedan utvisa om hyres- utvecklingen med denna jämförelsemetod
            blir rimlig. Annars får ytterligare justeringar ske. Hyressättningen
            får alltså enligt denna huvudregel »ej väsentligt&gt; över- stiga
            hyran för med hänsyn till bruksvärdet likvärdiga lägenheter. Vad
            begreppet »väsentligt&gt; innebär framgår ej med tillfredsställande
            klarhet av propositionen. Vi vill i detta sammanhang erinra om
            att hyresrådet vid tillämpning av en liknande bestämmelse i hyresregleringslagen
            (termen var där »avsevärt&gt;) gjorde en från språklig synpunkt ganska
            snäv tolkning. För vår del vill vi starkt understryka vikten av
            att även ordet »väsentligt&gt; ges en relativt snäv tolkning. Hyreslagstiftningssakkunnigas
            förslag om avtalsfrihet mellan hyresvärd
          </p>
          <p>
            och hyresgäst innefattade inte några särbestämmelser — med undantag
            för förslaget om prövning av förstagångshyra — för orter med mera
            på-
          </p>
          <p>
            taglig bostadsbrist. De sakkunniga framhöll att det för att en
            högre hyres- nivå på jämförliga lägenheter skall få ge utslag
            i höjande riktning måste vara fråga om en nivå och ej om enstaka
            topphyror. Genom varsamhet i jämförelsebedömningen motverkas en
            ofta av knapphetsbetingad efterfrågan framkallad inte önskvärd
            uppskruvning av hyresnivån, ansåg de sakkun- niga. (Dessutom skulle
            beståndet av allmännyttiga lägenheter ha en stabi- liserande betydelse.)
          </p>
          <p>
            Jämförelse med hyrorna i nybyggda hus Bland annat mot bakgrund
            av hyresrådets remissvar föreslår dock de- partementschefen att
            för bristorterna den aktuella hyran prövas inte bara med hänsyn
            till jämförliga lägenheters hyra utan även med beaktande av det
            allmänna hyresläget i orten för lägenheter i nybyggda hyreshus.
            Hu- vudregeln, att hyran skall anses som oskälig, och då inte
            godtagas, om den väsentligt överstiger hyran för lägenheter som
            med avseende på bruks- värdet är likvärdiga, anses inte av regeringen
            vara tillräcklig. Det bör emellertid framhållas att prövningen
            av förstagångshyrorna — den andra särregeln för bristorterna —
            torde komma att få stor betydelse för hyres-
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-005.pdf"/>
          <p>
            Motioner i Andra kammaren, nr 1103 år 1967 19
          </p>
          <p>
            sättningen i allmänhet på en i princip friare hyresmarknad. Denna
            bety- delse förstärks i fråga om nyproduktionen dessutom av det
            nya av riks- dagen beslutade finansieringssystemet för statliga
            bostadslån, vilket skall träda i kraft från 1 januari 1968. Enligt
            detta nya lånesystem möjlig- göres en lägre hyra i början av statslånets
            löptid än den som motsvaras av genomsnittliga kapitalkostnader.
            Syftet med denna av regeringen förordade särregel torde vara att
            det allmänna hyresläget i nyproduktionen för jämförliga lägenheter
            skall ut- göra ett »tak&gt; vid hyresprövningen. Detta framgår emellertid
            inte klart av propositionen och bör därför utsägas vid riksdagsbehandlingen.
            Det kan dock tyvärr inte uteslutas att denna särregel — detta
            »tak&gt; — kan få motsatt effekt till den avsedda, nämligen ett sug
            uppåt på hyrorna. Skulle det efter hand — vid den kontinuerliga
            uppföljningen av hyres- utvecklinen som vi ovan förordat — visa
            sig att särregeln får en höjande verkan på hyresnivån, bör regeln
            omprövas. Departementschefen framhåller att det torde vara ofrånkomligt
            att ut- vecklingen mot en balanserad hyresmarknad »måste styras
            på ett sätt som gör det möjligt att på förhand i huvudsak bedöma
            följderna av en övergång från hyresregleringen till en friare
            hyresmarknad&gt;. Vi vill från vårt håll starkt understryka vikten
            av att på förhand i huvudsak kunna förutse effekterna på hyresnivån
            av det nya hyressystemet. Det är emel- lertid mycket svårt att
            mot bakgrund av den föreslagna lagtexten samt vad i propositionen
            i övrigt sägs med någon säkerhet uttala sig om effekterna på hyressättningen
            av detta system. I viktiga delar ger förslaget utrymme för ett
            betydande mått av skönsmässig bedömning från hyresnämnders och
            domstolars sida.
          </p>
          <p>
            Förlängd övergångstid Särskilt svårt är det att förutse verkningarna
            i bristorterna. Därför krävs särskild uppmärksamhet på hyresprövningen
            för de bostäder, där hyresnivån genom den långvariga hyresregleringen
            blivit starkt snedvri- den och där väsentliga hyreshöjningar inte
            kan uteslutas. Det gäller fram- för allt det äldre men väl bibehållna
            bostadsbeståndet i vissa städers cen- tralare delar. Det är angeläget
            att anpassningen till en balanserad hyres- nivå här sker så småningom.
            Propositionen föreslår, att hyresstegring- arna skall genomföras
            successivt under en fyraårsperiod i storstadsom- rådena (stockholms-,
            göteborgs- och malmöområdena) samt under en två- årsperiod för
            andra bristorter. Med hänsyn dels till den ovisshet, som råder
            om förslagets verkningar, dels till risken för en del från bostads-
            sociala synpunkter icke godtagbara snabba och kraftiga hyresstegringar
            kan vi inte stödja den korta övergångstid regeringen föreslår.
            Naturligt- vis är det utan erfarenhet svårt att bedöma hur lång
            övergångstiden lämp- ligen bör vara. Vi har stannat för att föreslå
            en förlängning av övergångs-
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-006.pdf"/>
          <p>
            20 Motioner i Andra kammaren, nr 1103 år 1967
          </p>
          <p>
            tiden till sex år för storstadsområdena och till tre år för övriga
            brist- orter, där förordnande enligt tredje kap. 54 8 gäller.
            För de lägenheter i storstadsområdena, som i dag har mycket låga
            hyror i jämförelse med hyrorna i de jämförliga lägenheterna, kan
            även med dessa övergångs- bestämmelser hyreshöjningarna för varje
            år bli mycket kännbara. En möj- lighet bör därför finnas för hyresnämnd
            och domstol att vidtaga jämk- ningar om hyreshöjningar i det enskilda
            fallet blir orimliga. Det borde ligga inte minst i fastighetsägarnas
            intresse på längre sikt att sådana överdrifter undvikes. Om de
            i propositionen föreslagna övergångsbestäm- melserna ej ger utrymme
            för en sådan tolkning bör en ändring ske.
          </p>
          <p>
            Medlingsnämnd i varje län Hyreslagstiftningssakkunniga förordade
            att i varje län skulle finnas en medlingsnämnd, om inte Kungl.
            Maj:t förordnat om en annan indelning. De sakkunnigas mening var
            att sådant meddelande borde meddelas i län med stor folkmängd
            eller många större tätorter. För Stockholm ansåg man att flera
            medlingsnämnder borde övervägas. Flertalet remissinstan- ser ansåg
            att medlingsnämndernas verksamhetsområde borde göras be- tydligt
            mindre än de sakkunniga föreslagit. I lagförslagets 69:e 8 skriver
            departementschefen:
          </p>
          <p>
            I varje län skall finnas en hyresnämnd. Konungen äger dock bestämma,
            att annat område än län skall utgöra verksamhetsområde för hyresnämnd.
          </p>
          <p>
            I motiveringen på sid. 169 framgår dels att departementschefen
            delar de sakkunnigas uppfattning att kvalifikationskraven bäst
            tillgodoses om nämnderna blir relativt få, dels att nämnden i
            princip bör ha länet som verksamhetsområde med rätt för Kungl.
            Maj:t att förordna om annan in- delning, när det av särskilda
            skäl är påkallat. Av lagförslaget och av de- partementschefens
            motivering kan emellertid inga säkra slutsatser dras om i vilka
            fall särskilda skäl påkallar frångående av länet som verksam-
            hetsområde. Vår mening, som ansluter till den de sakkunniga framfört,
            är att ett sådant avsteg är motiverat endast i fråga om län med
            stor folk- mängd eller många större tätorter. Däremot bör inte
            i något fall ett om- råde större än län vara verksamhetsområde
            för hyresnämnd. Denna upp- fattning bör klart framgå av lagtexten,
            varför vi på denna punkt föreslår ett tillägg av sagda innebörd.
          </p>
          <p>
            Vanliga forumregler
          </p>
          <p>
            Enligt förslaget skall behörig domstol för samtliga hyresmål,
            icke blott de som i första hand handläggs av hyresnämnd, vara
            underrätter i länets residensstad. Några särskilda skäl härför
            har inte anförts i propositionen. Enligt vår mening är en sådan
            anordning olämplig icke minst från prak- tisk synpunkt. Det är
            mycket värdefullt om parterna i hyresmålen kan,
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-007.pdf"/>
          <p>
            Motioner i Andra kammaren, nr 1103 år 1967 21
          </p>
          <p>
            som de varit vana vid under hyresregleringslagens tillämpning,
            själva när- vara vid målens handläggning och där bevaka sin rätt
            och lämna upplys- ningar. Detta försvåras avsevärt, om målen skulle
            samlas till en domstol för varje län. Vidare måste domstolen i
            många fall besiktiga den aktuella och jämförliga lägenheten, vilket
            blir mycket betungande och kostsamt om det skall ske på annan
            ort. Även andra komplikationer kan vållas av att de normala forumreglerna
            frångås. Om hyresmålen i stället handläggs av den domstol, där
            fastigheten är belägen, bör möjlighet att överklaga målen åtminstone
            till hovrätt föreligga. även med propositionens förslag om handläggning
            i en underrätt för varje län är emellertid en sådan över- klagningsmöjlighet
            nödvändig för att garantera önskvärd likformighet i avgörandena.
            De föreslagna lagreglerna rymmer många viktiga punkter där en
            enhetlig praxis är av väsentlig betydelse ur rättssäkerhetssynpunkt.
            Vi föreslår därför, att hyresmålen skall instämmas till ordinarie
            fastighets- forum och att ingen inskränkning stadgas i fråga om
            fullföljdsrätten till hovrätt. Detta föranleder ändringar i 72
            och 73 $$ nyttjanderättslagen samt avslag på förslaget om ändring
            i rättegångsbalken.
          </p>
          <p>
            Sammanfattning
          </p>
          <p>
            Sammanfattningsvis innebär vår ståndpunkt tillfredsställelse
            med den successiva avveckling av hyresregleringen som regeringen
            föreslår men sam- tidigt kritik mot förslaget till ny hyreslagstiftning
            framför allt på tre huvud- punkter. För det första lider regeringsförslaget
            av brist på precision. Det medför att hyresnämndernas och domstolarnas
            tolkning och utfyllnad av den föreslagna lagtexten kommer att
            få mycket stor betydelse för omfatt- ningen av den anpassning
            i huvudsak uppåt av hyressättningen, som rege- ringsförslaget
            syftar till. Det är med andra ord svårt att nu förutse verk- ningarna
            på hyrorna av regeringsförslaget. Därför är det angeläget att
            rege- ringsförslaget på vissa punkter preciseras. En annan slutsats
            av vår kritik i detta avseende är att en kontinuerlig och noggrann
            uppföljning måste ske av de förändringar på hyresmarknaden som
            lagförslaget kommer att resultera i. För det andra torde regeringens
            förslag inte ge ett tillfredsställande skydd för vissa grupper
            av hyresgästerna ur bostadssocial synvinkel. För att un- danröja
            dessa svagheter i propositionen föreslår vi i denna motion dels
            vissa modifieringar av den i propositionen förordade tillämpningen
            av re- geln om hyras skälighet, dels en förlängning av övergångstiden
            i storstads- områden till sex år och i andra bristorter till tre
            år, dels inrättande av en möjlighet för hyresnämnd och domstol
            att vidtaga jämkningar, om hyres- höjningar i storstadsområdena
            i det enskilda fallet blir orimliga. För det tredje anser vi att
            förslaget till regler om förfarandet i hyrestvis- ter lider av
            svagheter, inte minst från praktiska synpunkter. Vi föreslår
          </p>
          <pb facs="riksdagen-motions-pdf/data/1967/mot_1967_höst_ak__1103/mot_1967_höst_ak__1103-008.pdf"/>
          <p>
            22 Motioner i Andra kammaren, nr 1103 år 1967
          </p>
          <p>
            därför att hyresmålen skall instämmas till ordinarie fastighetsforum
            och att ingen inskränkning stadgas i fråga om fullföljdsrätten
            till hovrätt. Med åberopande av det anförda hemställer vi,
          </p>
          <p>
            A. att riksdagen beslutar: 1. att de i 8:e punkten av övergångsbestämmelserna
            an- givna övergångstiderna bestäms till 6 respektive 3 år, d.
            v. s. gäller till och med den 31 december 1974 respektive den
            31 december 1971, 2. att i övergångsbestämmelserna införes en
            bestämmelse om möjlighet till jämkning av alltför betungande hyreshöj-
            ningar i bristorterna, därest sådan möjlighet ej kan anses inrymmas
            i propositionens lagtext, 3. att vidtaga ovan angivna ändringar
            i 72 och 73 $$ nytt- janderättslagens 3 kapitel samt avslå förslaget
            till ändringar i rättegångsbalken;
          </p>
          <p>
            B. att riksdagen uttalar: 1. att jämförelseprövningen och tolkningen
            av begrep- pet »väsentligt överstiger» bör ske på det sätt som
            ovan an- givits, 2. att den nya lagstiftningens verkningar på
            hyresmark- naden genom lämplig insamling och bearbetning av statis-
            tiska data noga följes. Stockholm den 2 novmber 1967
          </p>
          <p>
            Cecilia Nettelbrandt (fp) Sven Antby (fp) Bertil Ohlin (fp) Sigvard
            Rimås (fp) Thorvald Källstad (fp) Folke Nihlfors (fp) Sven Wedén
            (fp)
          </p>
        </div>
      </div>
    </body>
  </text>
</TEI>
