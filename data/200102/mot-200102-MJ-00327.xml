<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0327/mot_200102_MJ_0327-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ327 pnr: kd697
          </p>
          <p>
            Motion till riksdagen 2001/02:MJ327
          </p>
          <p>
            av Dan Kihlström (kd)
          </p>
          <p>
            Nationellt rovdjurscentrum i Värmland
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ett nationellt rovdjurscentrum i Värmland.
          </p>
          <p>
            Rovdjurscentrum — The Big Four of Scandinavia
          </p>
          <p>
            Riksdagen beslutade våren 2001 om en sammanhållen rovdjurspolitik.
            Detta för att säkerställa att de fem rovdjursarterna björn, järv,
            lo, varg och kungsörn långsiktigt ska finnas kvar i den svenska
            faunan. Det beslutades också att forskning och information beträffande
            de stora rovdjuren ska ges ökade resurser. Enligt beslutet ska
            ett eller flera rovdjurscentrum etableras i landet. Det är nu
            hög tid att diskutera och besluta om detta eller dessa centrum.
            Kunskap om rovdjuren är mycket viktig för allmänhetens förståelse
            för såväl rovdjur som rovdjurspolitik. För detta behövs upplevelse-
            och kunskapscentrum där denna kunskap kan förmedlas på ett pedagogiskt
            sätt. Det är också viktigt med mötesplatser där ett samarbete
            mellan olika aktörer inom forsknings- och utbildningsområdet kan
            utvecklas. Behovet av information och kunskap om rovdjuren kommer
            också att växa under de närmaste åren. Mitt i Värmland i Ekshärad,
            Hagfors kommun ligger Rovdjurscenter The Big Four of Scandinavia.
            Centret som öppnades för allmänheten i maj förra året är lokaliserat
            på Nygård, en före detta lanthushållsskola vackert placerad nära
            Klarälven och med den värmländska storskogen vid knutarna. En
            perfekt placering för ett informations- och kunskapscentrum eftersom
            de fyra stora rovdjuren finns i centrets närhet. Rovdjurscentret
            är en neutral träffpunkt med utrymme för den breda rovdjursdebatten.
            Med en blandning av traditionell museiteknik och moderna medier
            förs besökaren närmare de fyra största skandinaviska rovdjuren.
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0327/mot_200102_MJ_0327-0002.pdf"/>
          <p>
            2001/02:MJ327
          </p>
          <p>
            22
          </p>
          <p>
            Exkursioner i djurens revir ordnas regelbundet och är ett mycket
            uppskattat inslag i centrets arbete. Ett referensbibliotek är
            under uppbyggnad och i byggnaden finns också ändamålsenliga lokaler
            för filmvisning och föredrag. För barn arrangeras speciella aktiviteter
            där lek blir till kunskap om naturen. En satsning kommer också
            att ske på utbildningsprogram för skolan. Det är angeläget att
            bygga vidare på en befintlig anläggning med verksamhet som genom
            forskning och annan kompetens samlat på sig ett brett unnande
            inom området. Ett rovdjurscentrum med spets kan få genomslagskraft
            både nationellt och internationellt och på bästa sätt förmedla
            orskarvärldens kunnande till en bred allmänhet. Det aktiva och
            fina arbete som bedrivs på Rovdjurscenter The Big Four i Ekshärad,
            Hagfors kommun i Värmland uppfyller och motsvarar väl de behov
            och önskemål som såväl rovdjursutredning, regering och riksdagens
            miljö-
          </p>
          <p>
            och jordbruksutskott efterfrågar.
          </p>
          <p>
            Stockholm den 2 oktober 2001 Dan Kihlström (kd)
          </p>
        </div>
      </div>
    </body>
  </text>
</TEI>
