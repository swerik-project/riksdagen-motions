<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00549">
  <teiHeader>
    <fileDesc>
      <titleStmt>
        <title>Barnmorskor och medicinsk abort</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnmorskor och medicinsk abort</title>
          <idno type="rdwebb">GX02So549</idno>
          <rs type="number">So549</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So549/text</ref>
          <ref type="dokument_url_html">http://data.riksdagen.se/dokument/GX02So549</ref>
          <ref type="dokumentstatus_url_xml">http://data.riksdagen.se/dokumentstatus/GX02So549</ref>
          <ref type="doc">http://data.riksdagen.se/fil/D3BFFB6B-20C7-4B38-8EF3-18C85E2B8E23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tp9pHAfvaGD6RUitpLd5dy" type="signed"/>
        <correspContext corresp="i-Tp9pHAfvaGD6RUitpLd5dy">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-LmAsE3szq4En6Egv8tprB6" type="numbering">
          <date when="2009-10-07"/>
        </correspAction>
        <correspAction xml:id="i-PTYa6QbS3rQTM48aaAcZ5c" type="submission">
          <date when="2009-10-05"/>
        </correspAction>
        <correspAction xml:id="i-PPTPzXeSvgsSCv9oC2joWX" type="transfer">
          <date when="2009-10-05"/>
        </correspAction>
        <correspAction xml:id="i-AycURuH5Wn2rYwnwsnxSXa" type="assigned"/>
        <correspContext corresp="i-AycURuH5Wn2rYwnwsnxSXa">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Q7qEw26JpWb1vjeAteanAj">
            Förslag till riksdagsbeslut
          </head>
          <list style="ol">
            <item xml:id="i-Fw4GuemPoq2Yu86gAcusEN">
              Riksdagen tillkännager för regeringen som sin mening vad som
              anförs i motionen om att ändra abortlagen så att även barnmorskor
              ges rätt att utföra medicinsk abort och rekvirera eller förskriva
              abortpiller.
            </item>
            <item xml:id="i-FDkT9QGXs2RyV4ZijeTUsD">
              Riksdagen tillkännager för regeringen som sin mening vad som
              anförs i motionen om att verka för att en nationell norm för tillgänglighet
              till ungdoms­mottagningar fastställs.
            </item>
            <item xml:id="i-5ou23PPXy3EQc29wXh3zZ9">
              Riksdagen tillkännager för regeringen som sin mening vad som
              anförs i motionen om att berörda lärare bör ges möjlighet till
              fortbildning i ämnet sex- och samlevnadsundervisning samt att
              det bör ingå i lärarutbildningen. 1
            </item>
            <item xml:id="i-A75xcKsQha3KjGppendFnT">
              Riksdagen tillkännager för regeringen som sin mening vad som
              anförs i motionen om att verka för att Sesammottagningar eller
              liknande byggs upp över hela landet.
            </item>
          </list>
          <p xml:id="i-9HknSzgnZGoh34armYxd9S">
            1 Yrkande 3 hänvisat till UbU.
          </p>
        </div>
        <div type="motContent">
          <head xml:id="i-KRsztk8DatboWibdxrEpb7" type="h1">
            Sexuell och reproduktiv hälsa
          </head>
          <p xml:id="i-C2dCBhAry9ESFjJvf3CQwU">
            Rätt till saklig sexualkunskap oavsett sexuell läggning, sexuell
            identitet eller könsuttryck, är en betydelsefull pusselbit för
            att främja sexuell och reproduktiv hälsa.
          </p>
          <p xml:id="i-3djThQQjbgFBDqLA2JJNhC">
            En trygg sexualitet som är fri från fördomar, tvång, våld och
            diskriminering är viktig för att människor ska må bra. Synen på
            sexualiteten i samhället betyder mycket. Den är också viktig för
            kvinnors hälsa eftersom en förnedrande syn på kvinnors sexualitet
            leder till tvång och våld, och därmed ohälsa. Rådgivning om preventivmedel
            och om hur man förebygger sexuellt överförbara sjukdomar bör vara
            lättillgänglig och vända sig till både män och kvinnor, pojkar
            och flickor. Rätten till abort är en grundsten i ett jämställt
            och hälsofrämjande samhälle. I länder där abort inte är tillåtet
            dör många kvinnor i onödan på grund av komplikationer efter osäkra
            aborter. I vissa länder är abort inte ens tillåtet vid våldtäkt
            eller incest. Ändå utförs varje år ca 20 miljoner osäkra aborter
            i världen.
          </p>
          <p xml:id="i-FZtVhTdiG44y4CLymMHHU">
            Europakonventionen om mänskliga rättigheter antogs 1953, den
            amerikanska konventionen började gälla 1978 och den afrikanska
            1986. Där anges att hälsa är en mänsklig rättighet. Trots det
            så har inte alla länder, vare sig i Europa eller i andra de av
            världen, som ratificerat FN-konventionen sett till att säkra aborter
            blir tillgängliga. Abort är en mänsklig rättighet och länder som
            inte ser till att kvinnor kan få säkra aborter bryter mot de mänskliga
            rättigheterna.
          </p>
          <head xml:id="i-LjCMCgPrzn7Yw6dnFt2M7u" type="h1">
            Abort
          </head>
          <p xml:id="i-6c28oRhMCYvPDWscLfqHXx">
            Miljöpartiet de gröna anser att det är kvinnans rättighet att
            själv kunna bestämma över om och när hon vill ha barn. I Sverige
            har vi fri abort sedan 1975. Det innebär att en kvinna kan besluta
            sig för att göra abort till och med den 18:e veckan av sin graviditet,
            utan att behöva uppge varför hon vill göra aborten.
          </p>
          <p xml:id="i-MLuhPvyReivHsvugEaLbkG">
            Antalet aborter under första halvåret 2006 uppgick till 17 910,
            vilket är något fler än under motsvarande period förra året (17
            499). Bland tonåringar ökade antalet aborter med nästan 2 procent
            jämfört med samma period föregående år. Den största ökningen finns
            dock bland kvinnor mellan 20 och 24 år där antalet aborter ökat
            med nästan 6 procent. En betydande minskning av antalet aborter,
            nästan 10 procent, kan ses hos kvinnor över 40 år (SCB). Aborter
            och barnafödande samvarierar, det vill säga när barnafödandet
            ökar så ökar också andelen aborter. Det totala antalet graviditeter
            som slutar med en abort har i stort sett legat på samma nivå sedan
            1975. Aborter är vanligast i 2024-årsåldern.
          </p>
          <head xml:id="i-AojUBQ1BrQDeYAduKFXvSg" type="h1">
            Bakgrundsinformation: skrapning eller abortpiller?
          </head>
          <p xml:id="i-EonGBXb21Q2UBVGrcaukWh">
            Idag finns det i princip två sätt att genomföra en abort. Det
            kan ske dels genom ett kirurgiskt ingrepp, en s.k. skrapning,
            dels genom en medicinsk åtgärd abortpiller.
          </p>
          <p xml:id="i-US5GrsvKD9NxXDv7qFnhSt">
            Vakuumskrapning kan användas före 1214:e graviditetsveckans utgång.
            Läkaren för in ett plast- eller metallrör i livmodern, genom slidan,
            och gör en skrapning. Ingreppet sker under lokalbedövning eller
            lätt narkos och tar ungefär 20 minuter; själva vakuum­skrapningen
            tar ett par minuter. Kvinnan får ofta lämna sjukhuset samma dag.
          </p>
          <p xml:id="i-A4U9cpUi5y8wFqjDtgSV8g">
            Abortpillret började användas inom den svenska sjukvården år
            1993 och ska inte förväxlas med dagen efter-piller som tas i anslutning
            till oskyddat samlag där graviditets­risk föreligger och som säljs
            på apotek. Abortpiller ges efter konstaterad graviditet.
          </p>
          <p xml:id="i-WVcDGkTTx1At6q6QCGiQzg">
            Vid den medicinska abortmetoden sväljer kvinnan s.k. abortpiller
            (innehållande antiprogesteron) som gör att livmodern inte reagerar
            på kroppens eget graviditets­bevarande hormon. Två dagar senare
            återvänder hon till sjukhuset, där hon får ett slidpiller som
            sätter igång livmodersammandragningar och mjukar upp livmoderhalsen.
            Fostret stöts därefter ut ur kroppen. Behandlingen tar 46 timmar.
            Tabletterna kan användas till 8:e graviditetsveckans utgång eller
            mer precist till högst 63 dagar efter den sista menstruationens
            första dag. Efter 14 dagar återkommer kvinnan till abort­kliniken
            för en efterundersökning.
          </p>
          <p xml:id="i-YYJ8HxH9aUFPqMmFRdv6rp">
            Med hjälp av abortpiller kan kvinnan ges möjlighet att göra delar
            av aborten hemma i stället för på sjukhus, vilket för många skapar
            en ökad trygghet.
          </p>
          <p xml:id="i-Ho2LQW7ASyNkpLH2TyStNK">
            Metoderna är likvärdiga ur medicinsk synpunkt. Fördelen med abortpiller
            är att det är skonsammare mot kroppen. Inga kirurgiska ingrepp
            behöver göras, vilket minimerar infektionsrisken, komplikationer
            i samband med narkos och eventuella skador på livmodern. På vissa
            kliniker i Sverige sker redan nära hälften av aborterna med hjälp
            av abortpillret.
          </p>
          <head xml:id="i-MNbwXgNunHibrT9hqB8pvA" type="h1">
            Rätt att utföra medicinsk abort
          </head>
          <p xml:id="i-WpgXV77z51g9VoDBpu6yDV">
            De flesta kvinnor bestämmer sig tidigt om de ska fullfölja en
            graviditet eller ej, men i många landsting är det lång kö, vilket
            gör att väntetiden blir utdragen. Efter vecka åtta, dvs. efter
            den 63:e dagen, är medicinsk abort inte längre aktuell. Vi anser
            att det är kvinnan som ska kunna välja abortmetod, och då kan
            inte köerna vara så långa, vilket de är på många håll, att graviditeten
            överskrider 63 dagar. Vi anser också att det är viktigt att kvinnan
            ska kunna känna sig trygg och enbart behöva träffa en person,
            barnmorskan, under vårdprocessen.
          </p>
          <p xml:id="i-KoaMKqdXVWgyFJrh7Ec3Ce">
            Många kvinnor har en etablerad kontakt med en barnmorska och
            det är oftast dit man vänder sig vid ett positivt graviditetstest.
            Barnmorskor skulle efter lämplig vidare­utbildning kunna ta ett
            större ansvar än i dag och utföra medicinska aborter. Det skulle
            kunna förkorta väntetiderna och göra att fler kvinnor skulle kunna
            välja medicinsk abort samtidigt som omvårdnadskvaliteten skulle
            förbättras.
          </p>
          <p xml:id="i-HAd426DQyrZUQivCTZA1y4">
            I dag är det dock enligt abortlagen enbart läkare som utför abort,
            vilket är en gammal skrivning som lever kvar från den tid då endast
            kirurgisk abort fanns att tillgå som behandlingsmetod. Dock har
            ingen rätt att förskriva abortpiller per recept, utan de måste
            rekvireras från sjukhusapoteken av vårdavdelningen. I dag har
            barnmorskorna en mycket aktiv del i arbetet med abort. Dessutom
            har specialutbildade barnmorskor i dag rätt att förskriva p-piller.
            Specialutbildade barnmorskor med erfarenhet av gynekologi och
            ultraljudsundersökningar m.m. bör kunna ges rätt att utföra medicinsk
            abort och rekvirera eller förskriva abortpiller.
          </p>
          <p xml:id="i-HTc5ft6on282cai9xdJi2p">
            Miljöpartiet anser att specialutbildade barnmorskor ska kunna
            ha ansvar för hela vårdprocessen vad gäller abort, vilket ger
            möjlighet till kontinuitet i hela vårdkedjan och en trygghet för
            kvinnan. Därför bör abortlagen ändras så att även barnmorskor
            kan ha rätt att bistå kvinnan vid medicinsk abort.
          </p>
          <p xml:id="i-GAmp9Hw6tVDhGRyNWfopg">
            När denna fråga från en tidigare motion behandlades i socialutskottets
            betänkande 2008/09:SoU13 Hälso- och sjukvårdsfrågor sades följande:
          </p>
          <p xml:id="i-WmrY57YuM6QRyHR7NNmDfq">
            När det gäller frågan om rätt för barnmorska att utföra medicinsk
            abort noterar utskottet att Socialstyrelsen i sin rapport Medicinska
            aborter, fördelning av arbetsuppgifter praxis och regelverk gör
            bedömningen, att detta i vissa fall redan är möjligt inom ramen
            för gällande författningar, förutsatt att det inte sker på bekostnad
            av patientsäkerheten. Motionerna So286 (mp) yrkande 1, So459 (v)
            och So465 (fp) får anses åtminstone delvis tillgodosedda. Motionerna
            avstyrks.
          </p>
          <p xml:id="i-Pw5GSmXswd5Ad3ivYxcdPJ">
            Men Vårdförbundet och SFOG, Svensk förening för obstetrik och
            gynekologi, är inte nöjda med Socialstyrelsens rapport Medicinska
            aborter, fördelning av arbetsuppgifter praxis och regelverk. En
            SFOG-representant säger i Läkartidningen att det är tråkigt att
            Socialstyrelsen lyfter fram en större roll än i dag för barnmorskorna.
          </p>
          <p xml:id="i-P6JFqBXw6wXg9iZwdaDHvg">
            Vårdförbundets ordförande Anna-Karin Eklund skriver i en debattartikel
            att Socialstyrelsen i sin slutsats inte tar hänsyn till verkligheten
            att barnmorskor har den kompetens som krävs för att utföra medicinska
            aborter men att skrivningar i abortlagen hindrar dem från att
            använda sin kompetens i praktiken. För att korta väntetiderna
            och minska kvinnors lidande behövs en ändring i abortlagen som
            tar bort kravet på att en läkare måste ha helhetsansvaret.
          </p>
          <head xml:id="i-52XyAap72ZfsGdXMZkRD3c" type="h1">
            Se över lagstiftningen
          </head>
          <p xml:id="i-79fjMzKQTbCMCuao91nu1o">
            Väntetiderna för abort är oacceptabelt långa och orsaken är på
            många håll långa väntetider för den vaginala ultraljudsundersökningen
            hos läkarna den som bestämmer graviditetens längd. Läkarna säger
            på många håll nej till att barnmorskor utför vaginalt ultraljud.
            Men det är inte regelstyrt. Det kan utföras av den som har utbildning,
            oavsett om det är en läkare eller en barnmorska. Det är upp till
            verksamhetschefen att se om det finns barnmorskor som vill utbilda
            sig i att utföra vaginala ultraljud.
          </p>
          <p xml:id="i-BbzigCfG21m3L3txyXsCfj">
            I abortlagen 1974:595 står det: Endast den som är behörig att
            utöva läkaryrket får utföra abort eller avbryta havandeskap enligt
            6 § . Abort eller avbrytande av havandeskap enligt 6 § skall ske
            på allmänt sjukhus eller på annan sjukvårdsinrättning som Socialstyrelsen
            godkänner. Lag (2007:998).
          </p>
          <p xml:id="i-WUwRse211oi3udKgas9FG7">
            Detta försvårar för kvinnor att göra den delen av aborten hemma
            där fostret kommer ut liksom för barnmorskan att vara den som
            avbryter havandeskapet. Detta behöver ses över för att underlätta
            för de kvinnor som vill vara i hemmet där de känner sig trygga.
          </p>
          <p xml:id="i-PKxrMCAZErEATK6BWXBEy9">
            Det är också otidsenligt att i lagen knyta en viss åtgärd till
            en viss yrkesgrupp så som gjordes för mer än 30 år sedan när lagen
            antogs. Behandlingsmetoder och kompetenskrav ser inte lika ut
            över tid så en modernisering och ett tydliggörande av lagen kan
            behövas.
          </p>
          <p xml:id="i-3euxSx227SxDXNmCQX1rbF">
            När riksdagen tidigare behandlade frågan hänvisades till att
            socialstyrelsen utreder frågan. Nu har socialstyrelsen tagit fram
            skrivelsen Medicinska aborter, fördelning av arbetsuppgifter praxis
            och regelverk. Men det är ändå så att lagen styr eftersom socialstyrelsen
            skriver Enligt abortlagen är abort ett kirurgiskt ingrepp, men
            abort kan även göras med läkemedel, en metod som kan användas
            vid tidiga aborter. Praxis och författningar visar att barnmorskor
            kan spela en större roll i abortprocessen vid okomplicerade graviditeter,
            förutsatt att patientsäkerheten bibehålls.
          </p>
          <p xml:id="i-Pi34eEL2s8RXgVyycdmAkj">
            Den 28 februari 2007 redovisade Socialstyrelsen sitt uppdrag
            att inventera och sammanställa landstingens rekommendationer,
            prioriteringar och behandlingspraxis för abort vid tidig graviditet
            i rapporten Abortverksamheten till och med graviditetsvecka 12.
            Beträffande medicinska aborter konstaterar Socialstyrelsen bl.a.
            följande i sina slutsatser: Behandlingspraxis varierar stort i
            landet beträffande andelen medicinska aborter och kvinnans möjlighet
            att genomföra den avslutande läkemedelsbehandlingen i hemmet.
            Orsaken till detta är inte känd. Av resultaten förefaller det
            som om kvinnan snabbare kan få en medicinsk abort när den avslutande
            behandlingen genomförs i hemmet än när den görs helt på vårdenheten.
            Med utgångspunkt från att abortverksamhet är akut vård anser Socialstyrelsen
            därför att möjligheten att genomföra den avslutande läkemedelsbehandlingen
            i hemmet vid medicinsk abort, där det är lämpligt och då kvinnan
            så önskar, borde kunna erbjudas i samtliga landsting.
          </p>
          <head xml:id="i-63yKFJSc3yUgVDxaTDNHud" type="h1">
            Förebyggande arbete
          </head>
          <p xml:id="i-TN3x5iKf8oLBr8K6hWvYBN">
            Sexualiteten är en av människans starkaste drivkrafter men kanske
            också något av det känsligaste i en människas liv, framför allt
            i en ung människas liv.
          </p>
          <p xml:id="i-ULpn6ywLutgdR91HtwMBUy">
            Vi anser att riksdagen ska ge regeringen i uppdrag att verka
            för att det förebyggande arbetet angående sexuell hälsa och reproduktivitet
            prioriteras, och vi tar upp några konkreta förslag till åtgärder.
          </p>
          <p xml:id="i-P7f1XD9MF2DJsNA7U2Z7J6">
            I arbetet med att minska aborter ingår en bred förebyggande verksamhet
            och det handlar om att ge förutsättningar för och främja en trygg
            och säker sexualitet, inte bara om att minska risker, vilket regeringen
            nu prioriterar.
          </p>
          <p xml:id="i-4nj6LdbHfjQtM2vUn2iLff">
            Enligt RFSU använder ingen kvinna i Sverige abort som preventivmetod.
            I själva verket visar undersökningar att oönskade graviditeter
            beror på att man misslyckats med att använda preventivmedel. Ungefär
            70 procent av dem som genomgår abort uppger att de tillfälligt
            inte använt något preventivmedel vid samlaget, men att de vanligtvis
            brukar använda preventivmedel. Tillgänglighet och upplysning är
            A och O i detta arbete. Där har ungdomsmottagningar och Sesammottagningar
            en mycket viktig roll. Båda dessa mottagningar saknas på allt
            för många håll i landet. Därför behövs det en nationell norm för
            tillgänglighet. Det är också ett problem att det finns för få
            tjänster i förhållande till antalet invånare i kommunen, och det
            är inte heller ovanligt att ungdomsmottagningar stänger 10 veckor
            under sommaren, en årstid då det snarast behövs en ökad tillgänglighet.
          </p>
          <p xml:id="i-LFY7wuMBpAzQxFdfCvHH95">
            En annan viktig del i det förebyggande arbetet är att det i skolan
            finns en bra sex- och samlevnadsundervisning. Det är ett ämne
            där många skolor har stora brister i dag, och många lärare saknar
            kompetens att undervisa i ämnet.
          </p>
          <p xml:id="i-95i7efcxHziypmUjvpqYxA">
            Ett liknande yrkande under förra motionstiden avslogs i utbildningsutskottets
            betänkande 2008/09:UbU15 Högskolan. Man hänvisade bland annat
            till att högskole- och forskningsministern i en interpellationsdebatt
            meddelat att regeringen avser att redovisa sin syn på sex- och
            samlevnadsundervisningens betydelse i den proposition som planeras
            med utgångspunkt i utredningen om en ny lärarutbildning.
          </p>
          <p xml:id="i-WjZjVVXHSM7auL9MiCe3FX">
            Vi lyfter fram denna fråga på nytt för att riksdagen bör tillkännage
            dels att sex- och samlevnadsundervisning bör ingå i lärarutbildningen,
            dels att möjlighet till fortbildning i ämnet sex- och samlevnadsundervisning
            är nödvändigt för lärare.
          </p>
          <p xml:id="i-Q7YQJSw7BWYkpLQbcVUQfR">
            Det är också av stor vikt att det finns s.k. Sesammottagningar
            inom respektive landsting för att kvinnor och män oavsett ålder
            ska ges möjlighet till en trygg och säker sexuell hälsa. Att exempelvis
            skapa Sesammottagningar eller liknande med god tillgänglighet
            i varje landsting eller region är ett sätt att uppfylla ett av
            de elva folkhälsomålen, en trygg och säker sexualitet och en god
            reproduktiv hälsa.
          </p>
          <p xml:id="i-8sKwMCfARpkcteNCpFxUva">
            Frågan om ungdomsmottagningar och Sesammottagningar, motsvarande
            yrkande 2 och 4 i denna motion togs upp även i en tidigare motion,
            men avslogs i så kallad förenklad behandling i betänkande 2008/09:SoU13
            Hälso- och sjukvårdsfrågor. Det betyder att de avslogs utan motivering.
            Vi anser att det finns skäl att ta upp frågan på nytt i denna
            motion.
          </p>
        </div>
        <div type="motSignatures">
          <list>
            <item xml:id="i-PpJ62EenF8sXu6GXNQ3u2S" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-9K8eyERxSd9wDfrYRdWpjP" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Uewnttv8AxDzgndzN6kAiS" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-FYf2yP1DrrrFSegq7XKDn5" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
