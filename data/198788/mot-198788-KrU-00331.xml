<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-KrU-00331">
  <teiHeader>
    <fileDesc>
      <titleStmt>
        <title>om finska språkets ställning i Sverige</title>
        <author corresp="r-0 i-WCrN5vpCNm6z9SvfXfby4e">av Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om finska språkets ställning i Sverige</title>
          <idno type="rdwebb">GB02Kr331</idno>
          <rs type="number">Kr331</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GB02Kr331/text</ref>
          <ref type="dokument_url_html">http://data.riksdagen.se/dokument/GB02Kr331</ref>
          <ref type="dokumentstatus_url_xml">http://data.riksdagen.se/dokumentstatus/GB02Kr331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Z3hfcxmU2bMRuyknEXu98" type="signed"/>
        <correspContext corresp="i-8Z3hfcxmU2bMRuyknEXu98">
          <note type="signatory" corresp="r-0"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-2eGtj3xHEjmTb2RsUhSCcF" type="submission">
          <date when="1988-01-26"/>
        </correspAction>
        <correspAction xml:id="i-Rp9uLshf6JXcxu7WzjdfBD" type="dismissal">
          <date when="1988-02-01"/>
        </correspAction>
        <correspAction xml:id="i-G8pKu4xW2yeDk1jAuCYAKw" type="referral">
          <date when="1988-02-02"/>
        </correspAction>
        <correspAction xml:id="i-32w8wKsJ8ocQs23sVFEQvT" type="assigned">
          <date when="2014-11-19"/>
          <time when="16:59:47"/>
        </correspAction>
        <correspContext corresp="i-32w8wKsJ8ocQs23sVFEQvT">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_kr_331/mot_198788_kr_331-001.pdf"/>
      <div xml:id="i-bJF3jD12aKqmx14zb8JZk" type="motHeader">
        <div xml:id="i-QydBQpiFDUwu7b3HBUgBbh" type="motTitle"/>
        <div xml:id="i-Kwa2DXcmLCA7H58gfyULNa" type="motSubmissionInfo"/>
      </div>
      <div xml:id="i-S1MUEy8YuBjgnto44gicPA" type="motBody">
        <div xml:id="i-5KR644zw5k534C5CqDkdtp">
          <p xml:id="i-AgPWJZc1kEWzjQZHhwk5BS">
            Motion till riksdagen 1987/88:Kr331
          </p>
          <p xml:id="i-Arw4nBj4PkMuNaZdj3CsE">
            av Alf Svensson (c) om finska språkets ställning i Sverige
          </p>
          <p xml:id="i-LzVM49DArhGjaHWZjhF9Rb">
            Antalet finskspråkiga i Sverige är i dag i stort sett lika stort
            som antalet svenskspråkiga i Finland. I vårt land finns en hel
            sverigefinsk infrastruktur med finskspråkiga föreningar, kyrkor,
            idrottsklubbar och andra organisatio- ner. I många kommuner finns
            bostadsområden där antalet finskspråkiga dominerar, i vissa skolor
            har finska språket en relativt stark ställning, liksom på många
            arbetsplatser. Det finns finskspråkiga tidningar, radio- och TV-program.
            Finskspråkiga författare arbetar i Sverige.
          </p>
          <p xml:id="i-JmovtpgTqQY7om9BqJzSJx">
            Obalans mellan språkens ställning i Finland och Sverige
          </p>
          <p xml:id="i-Bxs1AZnmtj3SFM1e8mdoxs">
            Det svenska språket har en starkare ställning i Finland än det
            finska i Sverige —- ett förhållande som självfallet har historiska
            orsaker. Under det svenska rikets storhetstid uppfattades det
            helt naturligt att svenska var statsappara- tens språk också i
            Finland. Det svenska språket fick därmed hög status. I den svenska
            delen av riket talades finska mest av bönder och arbetare. Den
            stora invandringen till Sverige från 1950-talet och framåt har
            inte i nämnvärd grad förändrat detta förhållande. Också i dag
            är finska till övervägande del ett ”arbetarspråk” i Sverige. Det
            finska språket kan inte raderas ut i Sverige. Den finskspråkiga
            minoriteten är stor, kontakterna över Östersjön är täta och en
            folklig, finskspråkig kultur är levande i vårt land. Trots att
            så många brukar finska i den svenska vardagen — även ett ökande
            antal finskspråkiga företagsledare — finns risken att finskan
            i Sverige blir ett subkulturspråk med låg status. Det är därför
            dags att stärka det finska språkets ställning i Sverige.
          </p>
          <p xml:id="i-57T1G8jnYQCJmRHbpCjYvt">
            Patriarkalisk inställning i skolan
          </p>
          <p xml:id="i-8hqGK3HESAbFiovekpy5Uo">
            Genom åren har åtskilliga kontakter funnits mellan finskspråkiga
            föräldrar och skolstyrelser i olika kommuner. Det vittnar om att
            minoritetsgruppen inte har en tillräckligt stark ställning. Bestämmelser
            om hemspråksundervis- ning och om finska klasser är så formulerade
            att den lokala skolledningen och kommunens skolstyrelse kan bestämma
            om undervisningsmodell, timplan osv. inom mycket vida ramar. Det
            är oftast företrädare för majoritetsgruppen som bestämmer om
          </p>
          <p xml:id="i-6hNdHeRUGY4TK1nQwfYER5">
            13
          </p>
          <pb facs="riksdagen-motions-pdf/data/198788/mot_198788_kr_331/mot_198788_kr_331-002.pdf"/>
          <p xml:id="i-XE85vD3XL2HRvt2AH6BC1q">
            minoritetsgruppens undervisning. Finskspråkig undervisning ses
            ofta som uteslutande en psykologisk och studieteknisk hjälp för
            de finskspråkiga barnen. Man lär sig på finska så länge man inte
            behärskar svenska. Det här synsättet undantränger undervisningens
            kulturella betydelse för den sverige- finska befolkningen. Många
            finskspråkiga föräldrar känner en stor otrygghet när det gäller
            barnens undervisning. Föräldrarna har ingen fast skolplanering
            att studera och ta ställning till. Ena året finns en mycket omfattande
            undervisning på finska, nästa år kan den skäras ned starkt. Ett
            av skälen till att många familjer väljer att flytta till Finland
            är just omtanke om barnens skolgång. De sverigefinska föräldrarna
            reagerar också ofta mot den låga kvaliteten på undervisningen
            i svenska som andraspråk. Föräldrarna önskar en bra och fast undervisning
            på och i båda språken. Den pedagogiska utvecklingsverksamhet med
            tvåspråkig undervisning på högstadiet som nu får startas i ett
            antal kommuner, förändrar inte den ovan beskrivna grundsynen på
            undervisningen. Undervisning på och i finska uppfattas i huvudsak
            som ”invandrarundervisning”, inte som kulturunder- visning för
            en svensk minoritet.
          </p>
          <p xml:id="i-PiNx8yZpSUEK36ZFwr46LS">
            Sverigefinsk utbildning i grundskolan
          </p>
          <p xml:id="i-LL78C6jgCMhRHCJ221UGPw">
            Kds anser att man i Sverige bör införa vissa språkregler för
            den finskspråkiga undervisningen. Det krävs inte någon ytterligare
            försöksverksamhet för att fatta beslut. Erfarenheter från många
            länder visar att tvåspråkig undervis- ning ger goda resultat.
            Inte minst borde vi dra lärdom av undervisningen för finlandssvenskarna
            i Finland. Hur undervisningen för barnen till finskspråki- ga
            föräldrar skall ordnas är dessutom inte en rent pedagogisk fråga.
            Det gäller också kulturella rättigheter för en minoritet. Kommunernas
            möjlighet att själva bestämma organisation och omfattning av undervisningen
            för finskspråkiga bör delvis upphävas. Kommuner med en viss andel
            finskspråkiga invånare, förslagsvis minst 5 90, skulle åläggas
            att inrätta en sverigefinsk utbildningslinje inom grundskolan
            eller en särskild sverigefinsk skola. Utbildningen skulle ha ett
            visst garanterat minimiantal timmars undervisning på och i svenska
            i de olika årskurserna. Målsättningen skulle givetvis vara densamma
            som för elever med andra hemspråk — aktiv tvåspråkighet. Efter
            årskurs 9 skall eleverna ha så goda färdigheter i sina båda språk
            att de kan följa högre undervisning på både finska och svenska.
            En särskild skolstyrelse med stark ställning för de finskspråkiga
            föräldrarna bör finnas i varje sådan kommun. Eftersom det även
            i nästan helt svenskspråkiga kommuner kan finnas kommundelar med
            stor andel finskspråkiga, bör man ha en regel som tillgodoser
            minoritetens behov också i sådana kommuner. Därför borde även
            kommuner med förslagsvis minst 200 finskspråkiga barn i åldrarna
            upp t.o.m. 16 år vara skyldiga att inrätta sverigefinsk utbildningslinje
            inom grundskolan. För långsiktig planering av vilka kommuner som
            skall vara skyldiga att ha sverigefinsk utbildningslinje krävs
            någon form av registrering av föräldrarnas språktillhörighet.
            Registreringen kan göras så att den endast utnyttjas för
          </p>
          <p xml:id="i-8vDsKhTjedVDcXGXEoencZ">
            Mot. 1987/88 Kr331
          </p>
          <p xml:id="i-PtVJ6oq24xoZ2TL4bySGPr">
            14
          </p>
          <pb facs="riksdagen-motions-pdf/data/198788/mot_198788_kr_331/mot_198788_kr_331-003.pdf"/>
          <p xml:id="i-6fzK21jpxz394dREQ13gJ6">
            statistiska sammanställningar. Enskilda individer skall inte
            kunna identi- fieras. För den kortsiktiga undervisningsplaneringen
            måste självfallet skolor- na — liksom i dag — ha elevernas språktillhörighet
            registrerad. Givetvis skall föräldrarna har rätt att välja om
            barnen skall gå den sverigefinska utbild- ningslinjen eller om
            de skall gå i vanlig svensk klass. Klara regler för kommunernas
            skyldigheter skulle dessutom skapa en bättre balans mellan förhållandena
            i Sverige och Finland. Finskspråkiga föräldrar skulle ha lättare
            att flytta mellan länderna utan oro för barnens utbildning.
          </p>
          <p xml:id="i-NV2tJX6x8SahdWseV7z4Cv">
            Förstärkt ställning för finskan i gymnasieskolan och högskolan
          </p>
          <p xml:id="i-E56MUViLXYzp61dAZ2tBcM">
            I regioner med flera kommuner som uppfyller de nämnda kraven
            för sverigefinsk utbildning inom grundskolan, bör också erbjudas
            sverigefinska gymnasielinjer — även de med tvåspråkig undervisning.
            Viss yrkes- och högskoleutbildning i sådana regioner skulle också
            ha utbildningsalternativ med en stark ställning för det finska
            språket. I alla yrkesinriktade svenskspråkiga utbildningar bör
            finnas ett tillvalsalternativ för finskspråkiga elever. Tillvalet
            skall omfatta yrkesterminologi på finska. De finska institutionerna
            vid universiteten bör rustas upp.
          </p>
          <p xml:id="i-7oWq38HEJj8yZ5xYtrEFtC">
            Finska språket i massmedia och kulturliv
          </p>
          <p xml:id="i-KceAkj9gjPp5RFBVLPkG3j">
            Den nuvarande kulturpolitiken kan leda till att den sverigefinska
            gruppen inte uppfattar sig som en svensk minoritet utan som en
            beständig finsk invandrargrupp. Vill vi stärka de sverigefinska
            barnens och ungdomarnas upplevelse av att höra till det svenska
            samhället, måste det sverigefinska kulturlivet stimuleras. Andelen
            i Sverige producerade finskspråkiga program i radio och TV måste
            ökas. Utbyte av program mellan Sverige och Finland är givetvis
            till nytta, men den sverigefinska identiteten stärks bäst genom
            att man får bättre möjligheter att producera program i Sverige.
            På sikt bör stödet till övrigt finskspråkigt kulturliv i Sverige
            förstärkas. Det kan gälla teatrar, kyrkor, föreningar, tidningar
            och tidskrifter. Stiftelsen Finlands hus spelar en viktig roll
            i det nordiska kulturella samarbetet. I årets budgetproposition
            sägs många vackra ord om detta samarbete. Stiftelsens begäran
            om ett anslag på 800 000 kr. för sin verksamhet har dock inte
            avsatt något ekonomiskt resultat. I stället föreslås att Statens
            kulturråd skall få 75 000 kr. för en utredning av angränsande
            frågor. Enligt kds mening behövs ingen utredning. Anslaget kan
            direkt tillställas Stiftelsen Finlands hus och dessutom ökas så
            att det kommer närmare det anslag stiftelsen får från Finland,
            nämligen 850 000 FMK.
          </p>
          <p xml:id="i-Rtr8jVjU1yQc3id2nj3jMJ">
            Finska språket som merit vid anställning
          </p>
          <p xml:id="i-PhBtt9MWQJuDdLU8CpvS2C">
            Finska språket bör få ett ytterligare stärkt meritvärde inom
            den offentliga sektorn. I praktiskt taget alla yrken och befattningar
            i stat, landsting och kommuner kommer de anställda i kontakt med
            finskspråkiga. För yrken och
          </p>
          <p xml:id="i-W9tDMLJohYpbydPNtACHRz">
            Mot. 1987/88 Kr331
          </p>
          <p xml:id="i-xjPc7A6Bcx4ZCPgyF9RMA">
            15
          </p>
          <pb facs="riksdagen-motions-pdf/data/198788/mot_198788_kr_331/mot_198788_kr_331-004.pdf"/>
          <p xml:id="i-3yYCvXGYLbvGi1WwSPABrr">
            befattningar där man kan kräva kunskaper också i finska, bör
            de anställda erhålla ett särskilt språktillägg till lönen.
          </p>
          <p xml:id="i-XAMtXuvXtMGhwVXeMwwwoR">
            Hemställan
          </p>
          <p xml:id="i-GYZXUGN4jW4Efv6QYCqZox">
            Med stöd av det anförda hemställs [att riksdagen beslutar att
            hos regeringen begära lagförslag angående skyldighet för kommuner
            med viss lägsta andel finskspråki- ga invånare (eller visst lägsta
            antal finskspråkiga barn) att inrätta sverigefinsk utbildningslinje
            inom grundskolan eller sverigefinsk skola!], [att riksdagen beslutar
            begära att regeringen utarbetar förslag till hur finska språkets
            ställning kan stärkas i gymnasieskola och högskola!'], 1. att
            riksdagen beslutar begära att regeringen utarbetar förslag till
            utökat kulturellt stöd för den sverigefinska minoriteten, 2. att
            riksdagen beslutar anslå medel till Stiftelsen Finlands hus i
            enlighet med vad som anförts i motionen. [att riksdagen beslutar
            begära förslag från regeringen om språktilllägg till lönen för
            tjänster inom den offentliga sektorn där tvåspråkighet anses ha
            meritvärde?].
          </p>
          <p xml:id="i-3rYkDWkTuVc5c8TntRGLEf" type="date">
            Stockholm den 26 januari 1988
          </p>
          <p xml:id="i-Gexv4nJPHDG2zDya1FQmZ6" type="signatureBlock">
            Alf Svensson (c)
          </p>
          <p xml:id="i-8xzudmuJkJGQDwwsGcMEpB">
            1 1987/88:Ub402 ? 1987/88:A619
          </p>
          <p xml:id="i-U312rzi9Honci4g5uHerwf">
            gotab Stockholm 1988 14525
          </p>
          <p xml:id="i-9z9addNfhUh9tCJfm4nCxr">
            Mot. 1987/88 Kr331
          </p>
          <p xml:id="i-UjmaS77yVrnUC4J7jKn3u6">
            16
          </p>
        </div>
      </div>
    </body>
  </text>
</TEI>
