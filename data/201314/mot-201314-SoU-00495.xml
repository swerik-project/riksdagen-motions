<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00495">
  <teiHeader>
    <fileDesc>
      <titleStmt>
        <title>Införandet av ett säkert blodtransfusionssystem i Sverige</title>
        <author corresp="i-EjPMvKrvi7HdAPnB25iKv8">av Ingela Nylund Watz (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införandet av ett säkert blodtransfusionssystem i Sverige</title>
          <idno type="rdwebb">H102So495</idno>
          <rs type="number">So495</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So495/text</ref>
          <ref type="dokument_url_html">http://data.riksdagen.se/dokument/H102So495</ref>
          <ref type="dokumentstatus_url_xml">http://data.riksdagen.se/dokumentstatus/H102So495</ref>
          <ref type="doc">http://data.riksdagen.se/fil/319E09DA-A8B1-49E2-BE61-E2C80F2D5BEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FxJyn9WMRcqG4ZB6DqWPrP" type="signed"/>
        <correspContext corresp="i-FxJyn9WMRcqG4ZB6DqWPrP">
          <note type="signatory" corresp="i-EjPMvKrvi7HdAPnB25iKv8"/>
        </correspContext>
        <correspAction xml:id="i-6JhnJGXF6m577twcaj8eQJ" type="numbering">
          <date when="2013-10-07"/>
        </correspAction>
        <correspAction xml:id="i-HCDRvmdwMPfmweTq2SQga2" type="submission">
          <date when="2013-10-03"/>
        </correspAction>
        <correspAction xml:id="i-RkCW1jsBMW7zoQw8ynVyfk" type="transfer">
          <date when="2013-10-02"/>
        </correspAction>
        <correspAction xml:id="i-GGMe8ntMBostAq9bXhawoa" type="assigned"/>
        <correspContext corresp="i-GGMe8ntMBostAq9bXhawoa">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MqjL3y4hcmuJk7tHccY3EE" type="motHeader"/>
      <div xml:id="i-BVCXrrfiEMqW5CDTHRE9p5" type="motBody">
        <div xml:id="i-UuUkAX5xXCvi81SiW6p83r" type="motProposal" subtype="förslag">
          <head xml:id="i-3U9QxMs2vAbqvidiL3R46S">
            Förslag till riksdagsbeslut
          </head>
          <p xml:id="i-TmnggHhZwhCTeGDTtDkeBg">
            Riksdagen tillkännager för regeringen som sin mening vad som
            anförs i motionen om behovet av att snarast införa ett NAT-system
            vid blodtransfusioner.
          </p>
        </div>
        <div xml:id="i-WzzzukcZk7RQ8euQtho79b" type="motContent">
          <head xml:id="i-9jzY6VzcCEiDFtc2wWuspu" type="h1">
            Motivering
          </head>
          <p xml:id="i-7s3m5wowYsAXRAbBusEgVN">
            Allt blod som doneras av blodgivare måste testas för att man
            ska upptäcka eventuell blodsmitta som t.ex. hiv eller hepatit
            C och hepatit B. I Sverige används bara den äldre och mindre känsliga
            testmetoden serologi för att upptäcka dessa smittämnen medan man
            i de flesta andra utvecklade länder använder en känsligare och
            mer modern metod, NAT (nucleic acid testing). Ett fall i Göteborg
            med ett spädbarn som smittades med hepatitsmittat blod från blodgivare
            nyligen visar dock de potentiellt allvarliga konsekvenserna av
            att fortsätta med de gamla serologiska metoderna för sållningstestning
            av blod. Av hänsyn till patientsäkerheten bör svensk sjukvård
            införa NAT som sållningstest på blodcentralerna, och den senaste
            tidens händelser gör att det nu är läge för Sverige att införa
            ett NAT-system.
          </p>
          <p xml:id="i-SaitbbESXyKeWV4iEsC2Dg">
            Anledningen till att man I Sverige har valt att ha endast de
            mindre känsliga serologiska metoderna är att det sparar pengar
            jämfört med att NAT-testa. Enligt en beräkning som publicerats
            av SoS så kostar serologiska test ca 100 kr/tillfälle, medan NAT
            kostar 136 kr/tillfälle (kostnaden för NAT baserat på rapporter
            från Danmark). I rapporten från SoS jämför man enbart serologiska
            test med en kombination av NAT i kombination med serologiska test
            d.v.s. 100 kr jmf (100 – 136 =) 236 kr. Kostnadsökningen för hela
            sjukvården skulle bli 48 miljoner kronor årligen om allt donerat
            blod NAT-testades i tillägg till serologin. Till denna kostnad
            bedömer rapportens författare att kostnaden per virusöverföring
            som undviks samt kostnaden per vunnet kvalitetsjusterat levnadsår
            blir mycket hög av att införa NAT i tillägg till serologiska tester.
            Denna slutsats baseras ytterst på att antalet smittofall som missas
            är lågt på grund av att förekomsten av smittade donatorer är låg.
            Något officiellt beslut om att införa NAT har inte tagits (såvitt
            undertecknad känner till), men efter rapporten om NAT har SoS
            inte reviderat sina riktlinjer och sjukvården har därför inte
            heller infört NAT.
          </p>
          <p xml:id="i-7EMY6BDwkQDMsCaCDdy6ft">
            Ett fall i Göteborg under hösten 2012 tydliggjorde det akuta
            behovet av NAT i Sverige. Ett spädbarn smittades av hepatit C
            av en blodtransfusion. Blodet hade donerats av en givare som nyligen
            blivit smittad och lämnade blod under den smittsamma fönsterperioden.
            Serologiska prover på blodcentralen i Göteborg hittade ingen smitta
            och därför godkändes blodet för donation. Dock såldes en del överskottsblod
            från givaren vidare till ett läkemedelsbolag som omvandlar överskottsblod
            till läkemedelsprodukter. Läkemedelsbolaget testar rutinmässigt
            med NAT och upptäckte med denna känsligare metod HCV i blodet.
            Man signalerade fyndet till sjukvården, som följde upp och testade
            barnet som hade fått donationen och konstaterade att barnet hade
            smittats med hepatit C, en kronisk virussjukdom som leder till
            skrumplever, stor risk för levercancer och död. Socialstyrelsen
            utreder nu ärendet enligt lex Maria.
          </p>
          <p xml:id="i-XwY8AQjtGapVAN45WmpHPJ">
            Ungefär 500 000 blodtappningar från blodgivare görs i Sverige
            varje år. Det finns cirka 405 407 registrerade blodgivare var
            av 295 605 lämnade blod under perioden 2010–11. År 2011 var mottagarna
            av det donerade blodet 88 547 patienter, som tog emot totalt 485
            071 erytrocytenheter, enligt Svensk förening för transfusionsmedicin:
            Blodverksamheten i Sverige 2011: Omfattning, kvalitet och säkerhet.
          </p>
          <p xml:id="i-5dBhyTzJsrsLYJJ3Stqos2">
            Smittrisken vid blodtransfusion i Sverige har uppskattats till
            &lt; 0,2 per miljon transfusioner, och för HCV och HBV &lt; 0,5
            per miljon transfusioner (källa: Socialstyrelsen, Sållningstest
            av blodgivare – Kunskapsunderlag från experter, 2010). Sedan anti-hiv-test
            infördes 1985 finns det inget känt fall av hiv-överföring med
            en blodtransfusion i Sverige, vad gäller HCV finns 85 personer
            som har smittats under1980-talet genom blodtransfusion innan testningen
            var möjligt. Dessutom finns det 8 fall före 1985 där exakt tidpunkt
            för smitta inte är klarlagd.
          </p>
          <p xml:id="i-UYwCjHEuUTs2atEt9xD7p7">
            Dagens sållningstester använder så kallade serologiska metoder
            som detekterar immunförsvarets antikroppar mot virus, och i vissa
            fall även proteiner som finns i de eftersökta virustyperna. Förutom
            de serologiska testmetoderna finns också så kallade NAT-tester
            som påvisar nukleinsyra, d.v.s. virustypernas dna eller RNA. NAT
            är känsligare än serologiska tester och används därför som sållningstester
            i de flesta länder i den utvecklade världen för att minska risken
            för blodsmitta.
          </p>
          <p xml:id="i-Tq5wwM49Gyyd9M2MfRP4m5">
            Dock används i Sverige endast serologiska tester, enligt Socialstyrelsens
            föreskrifter om blodverksamhet SOSFS 2006:17 samt SOSFS 2007:20.
          </p>
          <p xml:id="i-9bB66SpaGHGqckw71Pj8tv">
            Mot denna bakgrund bör regeringen ge Socialstyrelsen ett uppdrag
            att granska och överväga förslaget till NAT-system för ökad patientsäkerhet.
          </p>
        </div>
        <div xml:id="i-2XTMJQdBUegHh9ZXuZyC4y" type="signatureBlock">
          <list xml:id="i-G2YqriN7Nj6SLZJKdFunxZ">
            <item xml:id="i-6LKxjp1EJKN86MkY3Pzcvy" type="signature">
              Ingela Nylund Watz (S)
            </item>
          </list>
        </div>
      </div>
    </body>
  </text>
</TEI>
