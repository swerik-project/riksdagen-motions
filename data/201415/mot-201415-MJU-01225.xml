<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-01225">
  <teiHeader>
    <fileDesc>
      <titleStmt>
        <title>Öka svensk livsmedelsproduktion</title>
        <author corresp="i-S1jBpohzgG7cgcBjfgN1Fb">av Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1225 av Sten Bergheden (M)</title>
          <idno type="rdwebb">H2021225</idno>
          <rs type="number">1225</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2021225/text</ref>
          <ref type="dokument_url_html">http://data.riksdagen.se/dokument/H2021225</ref>
          <ref type="dokumentstatus_url_xml">http://data.riksdagen.se/dokumentstatus/H2021225</ref>
          <ref type="docx">http://data.riksdagen.se/fil/0DD1F50B-08D8-4503-B954-613DB8F7484F</ref>
          <ref type="pdf">http://data.riksdagen.se/fil/B3E694E6-2AFE-4F78-9138-0F622DE76AF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Af2GsK1iZpcQDfNNbfHdGq" type="signed"/>
        <correspContext corresp="i-Af2GsK1iZpcQDfNNbfHdGq">
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-BPgBPH6tB6VVTJqQHB9PzS" type="submitted">
          <date when="2014-11-07"/>
          <time when="11:34:19"/>
        </correspAction>
        <correspAction xml:id="i-9v7u8QVm8EnHxk595kSNnH" type="reviewed">
          <date when="2014-11-07"/>
          <time when="15:56:51"/>
        </correspAction>
        <correspAction xml:id="i-Ng9NmPTh8AvGLrRRGDwb2d" type="referred">
          <date when="2014-11-12"/>
        </correspAction>
        <correspAction xml:id="i-NWEtsbESyfqPCaFS3J2AJL" type="assigned">
          <date when="2018-06-05"/>
          <time when="10:29:55"/>
        </correspAction>
        <correspContext corresp="i-NWEtsbESyfqPCaFS3J2AJL">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-TgThfBUzwHBzvsLbSi5j9p" type="behandlas_i"/>
        <correspContext corresp="i-TgThfBUzwHBzvsLbSi5j9p">
          <ref type="uppgift">2014/15:FiU27</ref>
          <ref type="ref_dok_id">H201FiU27</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UaY1w6twfvFhnFZBkv2UBZ" type="behandlas_i"/>
        <correspContext corresp="i-UaY1w6twfvFhnFZBkv2UBZ">
          <ref type="uppgift">2014/15:MJU5</ref>
          <ref type="ref_dok_id">H201MJU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU5</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XX6GWP3YZTr6aSCqXKHZnb" type="behandlas_i"/>
        <correspContext corresp="i-XX6GWP3YZTr6aSCqXKHZnb">
          <ref type="uppgift">2014/15:MJU3</ref>
          <ref type="ref_dok_id">H201MJU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU3</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GGRbr53Q8uX5sxFwoecu8h" type="motHeader">
        <div xml:id="i-Hno9tFjvFhihEMPNJu1kpp" type="motTitle">
          Motion till riksdagen 2014/15:1225 av Sten Bergheden (M) Öka
          svensk livsmedelsproduktion
        </div>
      </div>
      <div xml:id="i-CxbuzarmJR3Fn52opopAkZ" type="motBody">
        <div xml:id="i-DReCXg5uTmqJ3wiAwxUTGb" type="motProposal" subtype="förslag">
          <head xml:id="i-WZVbEetXCGDUH6VPJzc83j">
            Förslag till riksdagsbeslut
          </head>
          <list xml:id="i-VtTJqFSMV2uHuci3tLKYZ3" style="ol">
            <item xml:id="i-HhQ2XM8DQfirQavw81tJxz">
              Riksdagen tillkännager för regeringen som sin mening vad som
              anförs i motionen om att ta fram en tydlig livsmedelsstrategi
              som visar hur vi kan öka den svenska matproduktionen och därmed
              också öka antalet jobb i de gröna näringarna.
            </item>
            <item xml:id="i-82zRSn47dYyDjci71BzYiN">
              Riksdagen tillkännager för regeringen som sin mening vad som
              anförs i motionen om möjligheten till en översyn av systemet för
              kostnader, skatter och regler inom livsmedelsproduktionen och
              se till att dessa harmoniseras med övriga europiska länder.
            </item>
            <item xml:id="i-Nn14ncS7mGWvxiYmGZA631">
              Riksdagen tillkännager för regeringen som sin mening vad som
              anförs i motionen om att se över möjligheterna att samordna och
              effektivisera tillsynen så att den blir både mer kostnadseffektiv
              och mer tidseffektiv samt att minska och förtydliga regelverken.
            </item>
            <item xml:id="i-KM4uET15SggnebXPYUMPGQ">
              Riksdagen tillkännager för regeringen som sin mening vad som
              anförs i motionen om att genom ökat stöd och hjälp se till att
              våra offentliga kök får mer kunskap och ny upphandlingsteknik
              som gör att man lättare kan välja svenska produkter till sina
              kök.
            </item>
          </list>
        </div>
        <div xml:id="i-3Qm99JXkWhzCzTAVD8efV6" type="motContent">
          <head xml:id="i-4QpQ2yStcqUA8GnjJoAhX1" type="h1">
            Motivering
          </head>
          <p xml:id="i-2sbMpDvjTEBBaEEtYtrdyA">
            Svensk livsmedelsproduktion skapar jobb på landsbygden, stärker
            svenskt jordbruk och är miljösmart. Sverige har goda förutsättningar
            att fortsätta utveckla livsmedelsproduktionen och att bli en exportör
            av livsmedel där kvalitet och smak sätts i centrum. Men då vore
            det önskvärt att vi har en vision för vår framtida livsmedelsproduktion.
          </p>
          <p xml:id="i-JqbAQhsbmWxHXSQBZaMmeH">
            Sverige är ett av de länder i Europa där det importeras mest
            livsmedel som andel av konsumtionen. Det lär inte vara hållbart
            om svensk livsmedelsproduktion ska överleva och utvecklas, och
            det är inte positivt för miljön, djurproduktionen eller jobben
            på landsbygden. Dock fortsätter importen av livsmedel att öka
            i Sverige; det riskerar att de gröna näringarna i Sverige förlorar
            både lönsamhet och arbetstillfällen.
          </p>
          <p xml:id="i-86krQvKMYDqu27ScrZDGdS">
            Många produktionsresultat visar att svenska lantbrukare har både
            hög kunskap och är skickliga yrkesmän, och klimatet har både för-
            och nackdelar. Men för att kunna utvecklas och våga investera
            krävs en rimlig nivå av lönsamhet. I regeringens budgetproposition
            för 2013 stod följande: ”Enligt Jordbruksverket finns det produktionskostnader
            inom jordbrukssektorn som är högre i Sverige jämfört med andra
            länder. Orsaker till skillnaderna är bland annat klimat, geografi,
            byggtradition och lagstiftning. Enligt Konkurrensverket har svenskt
            jordbruk drygt tio procentenheter lägre marginaler än genomsnittslandet
            i Europa.” Svenska lantbrukare upplever alltså nackdelar i konkurrensen
            med sina europeiska motsvarigheter. Det vore därmed önskvärt med
            en tydlig livsmedelsstrategi där det pekas ut vad vi vill med
            svensk livsmedelsproduktion i framtiden.
          </p>
          <p xml:id="i-XD79cgbAgn4MCQrM8LRKNb">
            Förslagsvis kan arbetet med regelförenklingar för livsmedelsföretagen
            intensifieras. Företagare borde lägga sin tid på att utveckla
            sin verksamhet och sina produkter, inte på att fylla i blanketter
            och annat administrativt arbete. Exempelvis för en livsmedelsföretagare
            som producerar en produkt dels för försäljning i gårdsbutik, dels
            för försäljning i närliggande matbutiker och i livsmedelskedjor
            runt om i landet tillkommer en ansenlig mängd kontroller och avgifter.
            Självfallet bör livsmedelsproduktion kontrolleras men när kommun,
            länsstyrelse, livsmedelskedjor m fl kräver olika kontroller av
            samma sak och med nya avgifter varje gång kan detta ses som onödigt
            krångligt. För livsmedelsproduktionen generellt sett bör det övervägas
            att ses över om det är möjligt att avskaffa vissa regler som styr
            hantering och produktion av livsmedel.
          </p>
          <p xml:id="i-GCMrfYTjRCohf1zhYXoQWc">
            För det andra bör det strävas efter lika förhållanden i konkurrensen
            mellan svenska och utländska bönder. Flertalet lagar, regler och
            skatter som till exempel byråkrati, handläggningstider, energiskatter
            och kontrollavgifter skulle kunna övervägas att ses över för att
            minska regelbördan för lantbruket och jämna ut villkoren i relation
            till övriga europeiska lantbrukare. I dagsläget är Sverige ett
            av de länder i Europa där det importeras mest livsmedel som andel
            av konsumtionen. Det lär inte vara hållbart om svensk livsmedelsproduktion
            ska överleva och utvecklas.
          </p>
          <p xml:id="i-NjdJVYJ6Q4wC4YtGBjjNdn">
            För det tredje är det bra att vi ställer krav på hur vår mat
            produceras, men krav som leder till extraarbete, krångel och ökade
            kostnader gör att vår egen produktion minskar och importen ökar,
            i många fall från länder där kraven är betydligt lägre. Svenska
            arbetstillfällen riskeras och vi mister kontrollen över hur livsmedlen
            produceras. Många konsumenter vill köpa svensk mat, men det är
            lätt att av misstag välja utländska produkter i affären eftersom
            ursprungsmärkningen kan vara otydlig. Det skulle därför vara positivt
            om handeln kan stimuleras att påskynda högre krav när det gäller
            ursprungsmärkning.
          </p>
          <p xml:id="i-D8oXBF6M5WsBjcekhQuvHp">
            För det fjärde så är lika konkurrensvillkor inom Europa en viktig
            del för att det svenska lantbruket ska växa. Skillnaderna i produktionskostnader
            är idag till fördel för bönder utanför Sverige. Dessvärre går
            förändringarna av EU:s jordbrukspolitik långsamt, och det är därför
            angeläget att Sverige på egen hand ser över hur vi kan förbättra
            villkoren för de svenska bönderna. Regler och skatter i andra
            länder bör övervägas att kontinuerligt jämföras med svenska förhållanden
            så att vi kan upprätthålla vår konkurrenskraft inom lantbruket.
          </p>
          <p xml:id="i-Pcb6yGCyhPTVwSZKy347Jc">
            För det femte är en viktig aspekt här hur energi- och drivmedelsskatter
            påverkar det svenska lantbruket. Det är självklart positivt att
            Sverige bedriver en ambitiös klimatpolitik, men när länder i vår
            omvärld inte åtar sig samma mål riskerar det att fördyra svensk
            livsmedelsproduktion. Det är därför angeläget att vi noga följer
            utvecklingen av energi- och drivmedelsskatter i Europa och försöker
            undvika att svenskt jordbruk åläggs ytterligare konkurrensnackdelar.
            Idag är t ex dieselskatten i Sverige en av de högsta inom EU.
            Samtidigt är det angeläget att det svenska lantbruket också fortsätter
            att utvecklas i riktning mot att använda mer miljövänliga energialternativ,
            men en sådan förändring sker inte över en natt eller inom endast
            några år. Därför vore det önskvärt med en översyn av energi- och
            drivmedelsskatternas inverkan på svenskt lantbruk och om möjligt
            överväga att gå mot en harmonisering av samma skatter i relation
            till övriga europeiska bönder.
          </p>
          <p xml:id="i-MZD9NdMQLvMY9MQYcoALwB">
            För det sjätte vore det önskvärt om svensk matproduktion och
            de kvalitetskrav som ingår i den blir en naturlig del av offentlig
            upphandling av livsmedel. Upphandlare i kommuner och landsting
            kan ställa krav på livsmedlens kvalitet, miljökrav och djurskydd.
            Dessvärre är kunskapen om detta alltför låg, vilket inte gynnar
            kvaliteten på offentlig mat. Kommuner bör möjligtvis kunna ställa
            mer detaljerade krav på livsmedelsleverantörerna, dock med hänsyn
            till EU-lagstiftning. Det vore bra med uppföljning av att matleveranserna
            verkligen följer inköpskraven, vilka med fördel kan samordnas
            mellan kommuner för att klaras av praktiskt och ekonomiskt. Kommunerna
            kan även ha aktuella inköpspolicyer. För detta krävs ökad kunskap.
            Genom att ställa mer specifika kvalitets-, miljö- och djurskyddskrav
            öppnar man för fler lokala små och medelstora producenter att
            delta i upphandlingsprocessen. När livsmedel efterfrågas i stora
            volymer har mindre leverantörer svårt att lägga anbud. Därför
            kan man sträva efter att dela upp upphandlingen i mindre delar,
            t ex en för ägg, en annan för potatis, en tredje för kött osv.
            Annars ökar risken för att endast ett par stora matleverantörer
            dominerar marknaden i Sverige, vilket också i sig långsiktigt
            minskar konkurrensen. Med mer närproducerade livsmedel i offentliga
            måltider minskar också både kostnader och utsläpp från transporter.
            En förbättrad livsmedelsupphandling kan öka kvaliteten på offentlig
            mat och dessutom skapar det goda förutsättningar för en växande
            svensk livsmedelsproduktion.
          </p>
          <p xml:id="i-311KoBFyQUqa2nEyfLep4d">
            Det vore önskvärt med en översyn av svensk livsmedelsproduktion
            och en tydlig livsmedesstrategi för hur Sverige ska klara av livsmedelsproduktionen
            i framtiden. Detta ska kunna bidra till en utveckling av svenskt
            lantbruk, fler arbetstillfällen inom de gröna näringarna och till
            en levande landsbygd.
          </p>
        </div>
        <div xml:id="i-VcLzfCNkVLY73P8dFm9P3C" type="signatureBlock">
          <list xml:id="i-PVmY6L7ib45ctLb49CnYAZ">
            <item xml:id="i-PPEf15cFot3W7oGiQyUAoy" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
