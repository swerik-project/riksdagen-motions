<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-01319">
  <teiHeader>
    <fileDesc>
      <titleStmt>
        <title>Snabbare tåg Oslo–Karlstad–Örebro–Stockholm</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1319 av Stina Bergström m.fl. (MP)</title>
          <idno type="rdwebb">H4021319</idno>
          <rs type="number">1319</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4021319/text</ref>
          <ref type="dokument_url_html">http://data.riksdagen.se/dokument/H4021319</ref>
          <ref type="dokumentstatus_url_xml">http://data.riksdagen.se/dokumentstatus/H4021319</ref>
          <ref type="docx">http://data.riksdagen.se/fil/08AFC9DC-0672-47D5-B714-EC7A2628084C</ref>
          <ref type="pdf">http://data.riksdagen.se/fil/F66AFCF5-ABA1-418F-A2C1-0EA49F49879E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VTLKgEySprEaPWyBhmTu58" type="signed"/>
        <correspContext corresp="i-VTLKgEySprEaPWyBhmTu58">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-H7LbqvG7rCAw9EnagyGzXa" type="submitted">
          <date when="2016-10-04"/>
          <time when="12:35:43"/>
        </correspAction>
        <correspAction xml:id="i-7jdTXrusSdU9HDLxMvnPhm" type="reviewed">
          <date when="2016-10-04"/>
          <time when="13:54:18"/>
        </correspAction>
        <correspAction xml:id="i-LC4W47TX6JumhXKMF35DaD" type="referred">
          <date when="2016-10-14"/>
        </correspAction>
        <correspAction xml:id="i-Hw7xbcztDtyuhupGoNxjgZ" type="assigned">
          <date when="2017-06-13"/>
          <time when="08:40:29"/>
        </correspAction>
        <correspContext corresp="i-Hw7xbcztDtyuhupGoNxjgZ">
          <ref type="assignedTo">Trafikutskottet</ref>
        </correspContext>
        <correspAction xml:id="i-HT4pkLukTK8Gm776BUGkbV" type="behandlas_i"/>
        <correspContext corresp="i-HT4pkLukTK8Gm776BUGkbV">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1319 av Stina Bergström m.fl. (MP)
          Snabbare tåg Oslo–Karlstad–Örebro–Stockholm
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EdFk8oo4tgMKnnGvZ9jmA1">
            Förslag till riksdagsbeslut
          </head>
          <list>
            <item xml:id="i-Jix7DQFEGXvC3r3yXakdpU" sortKey="Yrkande 1">
              Riksdagen ställer sig bakom det som anförs i motionen om betydelsen
              av att investeringar på järnvägssträckan Oslo–Karlstad–Örebro–Stockholm
              finns med i kommande nationella transportplan och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-3B9qUWq49z4b75kppXjo43" type="h1">
            Motivering
          </head>
          <p xml:id="i-Z6xSgDqw9zwGVd3aF2x8V">
            Norge är tillsammans med Tyskland Sveriges största exportland.
            Vi exporterar mer till Norge än till Kina, Ryssland, Brasilien
            och Indien tillsammans. Norge är också en viktig arbetsmarknad
            för många svenskar, inte minst för många unga. Många arbetslösa
            ungdomar från Värmland och Närke har hittat jobb i Osloregionen.
          </p>
          <p xml:id="i-Vq3LkhmodUC7jEPNaU5MgY">
            Mer än 1,3 miljoner flygresor och ett stigande antal flygresenärer
            mellan Stockholm och Oslo visar på ett stort behov av kommunikationer
            mellan Sveriges och Norges huvudstäder. Det är kommunikationer
            som vi alla vill ska vara så miljövänliga och attraktiva som möjligt.
            Regering och riksdag är överens om att Sverige ska minska sina
            utsläpp av klimatpåverkande gaser. När det gäller flygets klimatpåverkan
            går utvecklingen åt helt fel håll. Flyget är inte ett klimatsmart
            transportmedel. För längre resor finns det inget som kan slå tåget
            när det gäller klimatpåverkan, och snabba tågförbindelser har
            visat sig ha en stark förmåga att ersätta flyget.
          </p>
          <head xml:id="i-QCYSfcHA8jgr9NvsdxnTCj" type="h2">
            Tåg istället för flyg
          </head>
          <p xml:id="i-CKXpWYuEZjgdyzLfQugjnE">
            En rapport från analysföretaget Urbanet som togs fram 2010 visar
            att höghastighetståg som sänker restiden mellan de nordiska huvudstäderna
            till lite drygt tre timmar har potential att slå ut flygtrafiken
            helt. En KTH-rapport från 2011 slår fast att restiden mellan städer
            är den i särklass viktigaste faktorn i resenärens val mellan tåg
            och flyg.
          </p>
          <p xml:id="i-5DGr6ASuZycfUCCY5NBYhB">
            Idag tar den snabbaste resan med nyinsatta X 2000-tåg mellan
            Stockholm och Oslo cirka 4,5 timmar med få avgångar och endast
            ett fåtal stopp för att ta upp resenärer. I princip fungerar de
            snabbare tågen endast för resenärer på ändmarknad. Normalt tar
            resan ca 6 timmar när resor i mellanmarknaden ska täckas in. Flertalet
            avgångar Stockholm–Oslo har ännu längre restid.
          </p>
          <p xml:id="i-RPXBHU8LQRZrrYAdaqq9mt">
            Med en modern järnvägsförbindelse skulle dagens restider kunna
            mer än halveras. Med restider under tre timmar, vilket är fullt
            möjligt, utgör en tågförbindelse mellan Stockholm och Oslo ett
            konkurrenskraftigt och klimatsmart alternativ till flyg mellan
            huvudstäderna.
          </p>
          <head xml:id="i-NSbVSn5SNdFcEo6qvaYTvp" type="h2">
            Tåg istället för bil
          </head>
          <p xml:id="i-EyxAo2Hc7RAwnn4btw7R5p">
            Om vi enbart beaktar det förväntade antalet resande på ett snabbtåg
            mellan Stockholm och Oslo kan det med nuvarande kalkylmodeller
            vara svårt att räkna hem de investeringar som krävs. Så var det
            antagligen också när man under järnvägens framväxt räknade på
            och byggde det svenska stambanenätet.
          </p>
          <p xml:id="i-Hjf3yW6RZr248nbzwTKzJC">
            Det är dock viktigt att också väga in andra aspekter såsom framtida
            utvecklingsmöjligheter och kostnader för att inte investera i
            klimatsmart infrastruktur. En väl fungerande, snabb och attraktiv
            järnväg mellan Stockholm, Västerås/Eskilstuna, Örebro, Karlstad
            och Oslo skulle inte bara användas av pendlare som reser mellan
            våra respektive huvudstäder. Längs vägen skulle många andra resenärer
            använda sig av tåget istället för andra färdmedel då det bor mer
            än 4,5 miljoner människor i stråket Stockholm–Oslo. Längs stråket
            på den norska sidan finns även 45 procent av Norges företag med
            fler än 100 anställda. Större arbetsmarknadsregioner och marknader
            för näringslivet skulle skapa en positiv utveckling. Det är inte
            minst viktigt för Värmlands och Örebro län.
          </p>
          <p xml:id="i-5N2DikYeQBVowoxkJUy34M">
            Det finns flera exempel på hur initiala beräkningar av reseutvecklingen
            längs nya tågförbindelser vida överträffats. Ett sådant är ”Tåg
            i Bergslagen” som tiofaldigat antalet resenärer längs delar av
            de sträckor de trafikerar. Även resandeutvecklingen på sträckan
            Göteborg–Stockholm när man införde X 2000 är ett lysande exempel.
          </p>
          <head xml:id="i-MVHQefbVNQNcsLShvXVWot" type="h2">
            Möjliga sträckningar
          </head>
          <p xml:id="i-HF294rJEiTqgVQhqtvdoDL">
            Trafik- och logistikforskaren Oskar Fröidh har tittat på olika
            förslag till utbyggnader. Det handlar om att både trimma befintliga
            banor, införa dubbelspår och att bygga nya sträckor. Förslaget
            innehåller utbyggnader och två helt nya sträckningar: dels Nobelbanan
            Örebro–Karlskoga–Kristinehamn, dels att komplettera den befintliga
            Värmlandsbanan och Konsvingerbanan med en ny sträcka Lillestrøm–Arvika
            och med dubbelspår mellan Arvika och Karlstad. En alternativ dragning
            är söder om Arvika över Årjäng.
          </p>
          <head xml:id="i-KdUBmyPH9wRqhLC4xjEXem" type="h2">
            Restidseffekter
          </head>
          <p xml:id="i-Wza99N3e3VYV6aZ7NTCLkQ">
            Enligt förslaget ovan skulle restiden Stockholm–Oslo kunna halveras
            från knappt 6 timmar till knappt 3 timmar. Det skulle även innebära
            minskad restid mellan flera andra orter, bland annat skulle resan
            Karlstad–Oslo kortas till cirka 1 timme, Karlstad–Stockholm skulle
            ta mindre än 2 timmar, Örebro–Stockholm skulle ta en dryg timme
            och Karlstad–Örebro endast 40 minuter.
          </p>
          <head xml:id="i-QdA6T2So3hddaMYcHWLLvb" type="h2">
            Del i den nordiska triangeln
          </head>
          <p xml:id="i-WMYuasXsmdKytdz7SAPsDg">
            En ny tågförbindelse mellan Stockholm och Oslo skulle utgöra
            en del av den så kallade nordiska triangeln med höghastighetsförbindelser
            mellan de tre huvudstäderna Stockholm, Oslo och Köpenhamn.
          </p>
          <p xml:id="i-7JypXdo1FXUGBhLQ1QdhJ1">
            I dagsläget finns endast planer för de två andra delarna i triangeln:
            Götalandsbanan mellan Stockholm och Göteborg via Jönköping och
            Europakorridoren mellan Jönköping och Malmö/Köpenhamn. De sträckor
            som är beslutade är Ostlänken mellan Järna och Linköping och mellan
            Mölnlycke och Bollebygd.
          </p>
          <head xml:id="i-A6Yv4XEC2KmmwGU21F1trt" type="h2">
            Interkommunalt samarbete i järnvägsfrågan
          </head>
          <p xml:id="i-GxMmzBWbWMmZBs5sBtMLLA">
            De båda kommunerna Karlstad och Örebro har tillsammans med Region
            Värmland och Regionförbundet Örebro bildat ett bolag som i första
            hand arbetar med att bereda förutsättningarna lokalt för en åtgärdsvalstudie
            Stockholm–Oslo. Rejäla ekonomiska resurser är avsatta för ändamålet
            och man har en arbetande vd. E18-gruppen som består av kommunerna
            mellan Karlstad och Örebro arbetar med en studie som ska ligga
            till grund för kommunernas egna översiktsplaner vad gäller Nobelbanan.
          </p>
          <p xml:id="i-41wBcQvTue5JAf9QDzk3RX">
            Snabbare tåg sträckan Stockholm–Örebro–Karlstad–Oslo är av flera
            skäl viktigt. Det är därför angeläget att sträckan finns med i
            regeringens kommande nationella transportplan. Detta bör riksdagen
            ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-TSCSN99tqd7mrgh5thxEqh">
              Stina Bergström (MP)
            </item>
            <item xml:id="i-X9hb5bnu8LsvrKQBnUdEFX">
              Jonas Eriksson (MP)
            </item>
            <item xml:id="i-RuXH9VkjsRn8FE8M5TCfTR">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
