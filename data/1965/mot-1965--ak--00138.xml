<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__138/mot_1965__ak__138-001.pdf"/>
      <div type="motHeader" xml:id="i-Xne4sMFRGA8BF5NFm3sQGW">
        <div type="motTitle" xml:id="i-R9aXMTvGBYGzC3PsCcSYsB"/>
        <div type="motSubmissionInfo" xml:id="i-LDx7vAMdS46vzgMxrQ4Pjz"/>
      </div>
      <div type="motBody" xml:id="i-NoZgnKyT7sWxqPss15iAeD">
        <div xml:id="i-PNDKWjB279eXFGKxQvMf9f">
          <p xml:id="i-MEk7E8UG5PZ4AJ5Yf3bQJB">
            Nr 138—144 - Motioner i Andra kammaren, nr 138 år 1965 1
          </p>
          <p xml:id="i-43Z6Z8WJvUqowZwj7BCmbk">
            Nr 138
          </p>
          <p xml:id="i-Fzkr9bxEw3uJgPjGgpC2Ny">
            Av herr Ohlin m. fl., om en allmän översyn av alkoholpolitiken.
            (Lika lydande med motion nr 110 i Första kammaren)
          </p>
          <p xml:id="i-PXYs2o2A4sf3WvGQ64cXsc">
            Trots att beslutet vid 1954 års riksdag om en omläggning av alkoholpoliti-
            ken förberetts genom ett ovanligt omfattande utredningsmaterial
            byggde den ändrade politiken på detta område på relativt osäkra
            bedömningar och förhoppningar om att de nya samhällsåtgärderna
            skulle vara effektivare än de gamla. Till osäkerheten bidrog svårigheterna
            att skilja effekten av samhällets åt- gärder från förändringar
            som beror av utomlegislativa faktorer (ökad ur- banisering och
            motorisering, stigande levnadsstandard med ökad fritid och större
            möjligheter till utlandsresor, kvinnors och ungdomars emancipation
            etc.). Att avgränsa dessa faktorer från verkningarna av politiska
            beslut är så mycket svårare som de står i en ständig, ömsesidig
            växelverkan. Helt olika bedömningar gjordes t. ex. av det material
            som 1944 års nyk- terhetskommitté samlat in. Enighet rådde dock
            om att vid internationella jämförelser den svenska konsumtionsutvecklingen
            tedde sig ogynnsam. Detta faktum blev ett av huvudargumenten för
            motbokens avskaffande. Motboksreformen var endast ett led i en
            genomgripande omprövning av hela den svenska alkoholpolitiken.
            För första gången hade riksdagen att samtidigt granska och ta
            ställning till samtliga åtgärder som dittills prövats och de alternativ
            som stod till buds. De skilda åtgärdsmomenten kunde där- för,
            hävdade det särskilda utskottet i sitt utlåtande, inpassas såsom
            olika led i en samlad strävan att förebygga och bekämpa alkoholskadorna.
            Tio år har nu hunnit förflyta sedan reformen genomfördes. Tiden
            torde därför vara inne att pröva, om de mer eller mindre vaga
            förhoppningar för- verkligats som låg bakom riksdagens beslut.
            Har reformens grundtanke att lägga större ansvar på den enskilde
            individen mötts av en däremot svaran- de förmåga att bära friheten?
            Har alkoholpolitikens olika led givits resur- ser av den omfattning
            man tänkte sig och har de i praktiken fungerat så harmoniskt tillsammans
            som det särskilda utskottet och riksdagen räknade med? Skulle
            en annan avvägning mellan utformningen av de förebyggande åtgärderna
            kunna antas ha större verkan? De ur nykterhetssynpunkt positiva
            verkningarna av strejken våren 1963 vid AB Vin- och Spritcentralen
            aktualiserade på vissa håll en återgång till någon form av restriktionssystem
            i utminuteringen av rusdrycker. Andra
          </p>
          <p xml:id="i-14kN2rvWx9FKpDW5XmDNQL">
            1 Bihang till riksdagens protokoll 1965. 4 saml. Nr 138—144
          </p>
          <pb facs="riksdagen-motions-pdf/data/1965/mot_1965__ak__138/mot_1965__ak__138-002.pdf"/>
          <p xml:id="i-GJcXeFgQ9BqUSfHycvn38A">
            2 Motioner i Andra kammaren, nr 138 år 1965
          </p>
          <p xml:id="i-VzPy8s9eSMTzv9FwD52bEv">
            hävdar, att grundtanken bakom motboksreformen, att motboken skapade
            en osund attityd till alkoholen och mer irriterade de skötsamma
            brukarna än hindrade missbrukarna, alltjämt är riktig och nu måhända
            kunde få till konsekvens ytterligare lättnader i alkoholförsäljningen.
            Båda dessa stånd-
          </p>
          <p xml:id="i-XnBCEK29LBCHeoANUkk5a7">
            punkter — liksom den att man inte bör vidta någon förändring
            av försälj- ningens betingelser — aktualiserar liksom det ovan
            anförda frågan om en
          </p>
          <p xml:id="i-CYf4vD3kQPqvEVmxEnrbBQ">
            samlad granskning av utvecklingen efter reformens genomförande.
            Ett viktigt inslag i denna reform var att alkoholpolitiken i större
            utsträck- ning skulle präglas av de positiva, förebyggande åtgärderna.
            Statsrådet Sköld hävdade rent av att det viktigaste i hela reformen
            var att alkoholpo- litiken målmedvetet inriktades på att skapa
            bättre resurser för upplysnings- arbetet i alkoholfrågan. Kan
            den ekonomiska och administrativa delen av reformen på detta område
            sägas ha förverkligat avsikten att skapa effekti- vare upplysning
            och undervisning? Har den vetenskapliga alkoholforskning- en i
            Sverige nått tillräcklig bredd och fått erforderligt stöd? Det
            torde vara överflödigt att här närmare presentera alkoholmissbrukets
            allvarliga skadeverkningar på olika områden. Endast i ett avseende
            skall denna problematik här konkretiseras. 1944 års nykterhetskommitté
            hade med stor oro sett på utvecklingen av ungdomsfylleriet. Många
            remissinstan- ser kritiserade denna bedömning, och departementschefen
            fann att denna kritik var berättigad. Han underströk dock, att
            det fanns all anledning att ägna frågan en skärpt uppmärksamhet.
            Utvecklingen har dessvärre bekräftat kommitténs farhågor. Även
            om man tar hänsyn till ungdomarnas ökande andel av den totala
            befolkningen, för- bättrade övervakningsmöjligheter etc., är det
            djupt oroande att fyllerifre- kvensen i åldersgruppen 15—17 år
            mer än tredubblats räknat per 1000 in- vånare. Denna utveckling
            har skett trots de olika åtgärder som riksdagen vid skilda tillfällen
            beslutat med speciellt syfte att motverka ungdomsfylle- riet.
            Denna utveckling måste leda till att man förutsättningslöst omprövar
            frågan om samhällets motåtgärder vad gäller ungdomsfylleriet:
            Har ansla- gen till olika verksamhetsslag varit för små, har insatserna
            utformats på ett psykologiskt riktigt sätt? Samma frågeställningar
            aktualiseras, om än i något mindre påträngande grad, av missbruket
            bland andra kategorier. Är det rimliga proportioner mellan de
            medel som anslås till vård och till förebyggande verksamhet? (81,5
            milj. resp. 3 milj. kr.) I en bedömning av den nuvarande alkoholpolitiken
            innefattas givetvis också de åtgärder som vidtagits efter 1954.
            Särskilt vill vi peka på riksda- gens beslut att slopa utskänkningsskatten.
            Det ligger i alla parters intresse att verkningarna av detta riksdagens
            beslut blir belysta. Naturligtvis bör man beakta möjligheterna
            till förenkling av regler och restriktioner på al- koholpolitikens
            område i den mån det kan ske utan att minska dess effekti- vitet.
            Vad gäller restauranger anser vi oss vidare böra framhålla, att
            det är vik-
          </p>
          <pb facs="riksdagen-motions-pdf/data/1965/mot_1965__ak__138/mot_1965__ak__138-003.pdf"/>
          <p xml:id="i-BHfPbybMzJThnCKPgJupqw">
            Motioner i Andra kammaren, nr 138 år 1965 3
          </p>
          <p xml:id="i-33QXnVrzyAr3SwXwKtGXgK">
            tigt att man tillser att den bestämmelse verkligen efterlevs
            som stadgar att ett med urvalet av alkoholdrycker likvärdigt sortiment
            alkoholfria drycker alltid skall finnas tillgängligt och erbjudas
            gästerna på restauranger med rusdrycksutskänkning. Bland de alkoholpolitiska
            medlen spelar skatteinstrumentet sedan länge en framträdande roll.
            Dess betydelse har nyligen fått en intressant belysning i en undersökning
            som Industriens utredningsinstitut utfört. Där beräknades hur
            konsumtionsutvecklingen skulle blivit om inga andra faktorer inverkat
            än pris- och inkomstnivåernas förändring. Resultatet blev en kurva
            som nä- ra ansluter sig till den faktiska konsumtionen under den
            undersökta trettio- årsperioden. — Alkoholbeskattningen har vid
            flera tillfällen varit föremål för riksdagens prövning. Statsmakterna
            har också ställt sig bakom princi- pen att alkoholskatten skall
            utnyttjas inte som ett finanspolitiskt utan som ett alkoholpolitiskt
            instrument. Vi anser det angeläget att det nu prövas vil- ka konsekvenser
            i olika avseenden detta kan leda till när en samlad alko- holpolitik
            behandlas. Frågan om alkoholhalternas relation till olika dryc-
            kers berusningseffekt bör ävenledes uppmärksammas. Internationella
            jämförelser är på det alkoholpolitiska området visserligen mycket
            svårtolkade men utgjorde ändå ett viktigt argument för motboksre-
            formen. Denna reform har i sin tur underlättat nya jämförelser.
            Skillnader mellan svenskt och utländskt alkoholmissbruk kan givetvis
            inte bero på nå- gon skillnad i allmän mognad, som stundom hävdas.
            Däremot kan en av or- sakerna till föreliggande olikheter sammanhänga
            med skillnader i traditio- ner och psykologisk miljö. Skilda konsumtionsvanor
            men kanske än mer oli- ka attityder till alkoholen torde härvid
            spela en viktig roll. För att få per- spektiv på det svenska alkoholproblemet
            vore det därför värdefullt om man vid en översyn av den alkoholpolitiska
            utvecklingen kunde låta utföra un- dersökningar av olika befolkningskategoriers
            attityder till alkoholen och till existerande restriktioner i
            Sverige och några jämförbara länder. Vid sidan av undersökningar
            av redan etablerade attityder bör man kun- na undersöka vilken
            effekt olika medel att påverka attityderna har. Detta skulle vara
            värdefullt inte bara för uppläggningen av samhällets upplysning
            och undervisning utan även för den fortsatta bedömningen av alkoholrekla-
            men. Den metod som tidigare i viss utsträckning använts för att
            pröva effekten av vissa restriktiva åtgärder, nämligen att bedriva
            försöksverksamhet i be- gränsade områden, bör även i fortsättningen
            kunna tillämpas. Den utredning vi nedan föreslår för att verkställa
            den av oss genom denna motion aktuali- serade översynen av alkoholpolitiken
            bör alltså få i uppdrag att under pågå- ende utredningsarbete
            föreslå sådan försöksverksamhet. Till skillnad från den förebyggande
            verksamheten är frågan om behand- lingen av de alkoholskadade
            för närvarande föremål för två offentliga utred- ningar. Fylleristraffutredningen
            lär behöva ytterligare någon tid innan den kan framlägga sina
            resultat. När under innevarande år 1964 års utredning
          </p>
          <pb facs="riksdagen-motions-pdf/data/1965/mot_1965__ak__138/mot_1965__ak__138-004.pdf"/>
          <p xml:id="i-GphucRLHrnGDhreoB8CQP">
            4 Motioner i Andra kammaren, nr 138 år 1965
          </p>
          <p xml:id="i-XNkSKfZtifUESMtFpwVsEx">
            angående nykterhetsvårdsklientelet slutförts, torde ett material
            föreligga som förbättrar möjligheterna att bedöma och ånyo ompröva
            härmed sam- manhängande frågor. En sådan omprövning torde också
            föranledas av att synen på de alkoholskadade blir alltmer differentierad
            med behov av ökade medicinska vårdresurser som konsekvens. Hela
            detta vårdkomplex kommer alltså snart ånyo upp till prövning.
            Trots det sakliga sammanhanget mellan de två frågekomplexen torde
            de förebyggande åtgärderna vara tillräckligt omfattande och från
            vårdfrågan så artskilda att en utredning synes böra be- gränsas
            till de förebyggande åtgärderna. En sådan avgränsning av utredningsuppdraget
            motiveras också av vårt bestämda önskemål att utredningsarbetet
            bedrives skyndsamt. Det är oss också angeläget betona, att den
            föreslagna utredningen inte får tas till före- vändning att uppskjuta
            förslag till delreformer inom den förebyggande al- koholpolitiken.
            Ovan har tvärtom föreslagits att utredningen själv under på- gående
            arbete bör föreslå viss försöksverksamhet. Vidare måste skattein-
            strumentet ständigt kunna anpassas till förändrade förhållanden
            inom in- komst- och prisnivåerna. Visserligen har nyligen i överskådlig
            form presenterats en sammanfatt- ning av de undersökningar som
            myndigheter och andra organ gjort av alko- holfrågan efter 1955
            — konsumtion, missbruk, vanor och attityder — (ut- redningen »Nyktrare
            nu?» 1964). Hur värdefull en sådan på initiativ av nyk- terhetsrörelsens
            samarbetsorgan för lagstiftningsfrågor tillkommen rapport än är,
            har den inte den omfattning och fullständighet som de svenska
            stats- makterna brukar kräva som underlag för sina ställningstaganden.
            Tvärtom kan denna rapport sägas ha sitt största värde däri, att
            den visar bristerna i vår kunskap om effekten av de olika alkoholpolitiska
            medel som använts under senare år och starkt aktualiserar behovet
            av en statlig översyn av al- koholpolitiken sedan 1954. Med stöd
            av ovanstående får vi hemställa, att riksdagen ville hos Kungl.
            Maj:t anhålla att en parla- mentariskt förankrad utredning tillsättes
            med uppgift att verkställa en skyndsam översyn av nykterhetstillståndets
            utveckling under inflytande av de olika förebyggande åt- gärderna
            i 1954 års alkoholpolitiska reform jämte av däref- ter fattade
            beslut på alkoholpolitikens område samt att prö- va hur i dagens
            läge alkoholskadorna effektivast kan före- byggas och framlägga
            förslag till åtgärder. Stockholm den 22 januari 1965 Bertil Ohlin
          </p>
          <p xml:id="i-QLAefmDvn1RPY8ZuRxPbZp">
            Sven Wedén Henning Gustafsson Sven Gustafson i Skellefteå i Göteborg
          </p>
          <p xml:id="i-FeGqeRDpne645wha9E4vxy">
            Sven Antby Cecilia Nettelbrandt Brita Elmén
          </p>
        </div>
      </div>
    </body>
  </text>
</TEI>
