<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00416">
  <teiHeader>
    <fileDesc>
      <titleStmt>
        <title>Fiske i Vänern och Vättern</title>
        <author corresp="i-5jLvgtZLz4tn3NhaKToY29">av Holger Gustafsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fiske i Vänern och Vättern</title>
          <idno type="rdwebb">GW02MJ416</idno>
          <rs type="number">MJ416</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ416/text</ref>
          <ref type="dokument_url_html">http://data.riksdagen.se/dokument/GW02MJ416</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ416</ref>
          <ref type="doc">http://data.riksdagen.se/fil/3915317F-B5BD-4653-A4DC-29B1401ED8AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CScop4KjsMErLQLgGVQjTA" type="signed"/>
        <correspContext corresp="i-CScop4KjsMErLQLgGVQjTA">
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-Pbu95Jrz46MKLh616wPghy" type="numbering">
          <date when="2008-10-07"/>
        </correspAction>
        <correspAction xml:id="i-DhqDyNavJ45uxDFi4qtEXE" type="submission">
          <date when="2008-10-06"/>
        </correspAction>
        <correspAction xml:id="i-56DYKz3JGRxQE5B8vkGZki" type="transfer">
          <date when="2008-10-03"/>
        </correspAction>
        <correspAction xml:id="i-9oNUzhgTskeToCM71hYFd3" type="assigned"/>
        <correspContext corresp="i-9oNUzhgTskeToCM71hYFd3">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3h3BFaacrxTwT96weXGPLG">
            Förslag till riksdagsbeslut
          </head>
          <p xml:id="i-BLhHqoNRhArJ8vne9akqKT">
            Riksdagen tillkännager för regeringen som sin mening vad som
            anförs i motionen om åtgärder för att utveckla och säkerställa
            fisket i Vänern och Vättern för yrkesfiske, sportfiske och såväl
            svensk som internationell fisketurism.
          </p>
        </div>
        <div type="motContent">
          <head xml:id="i-5kimYHxBiHvqqCxHcLor9m" type="h1">
            Motivering
          </head>
          <p xml:id="i-Q9aH19zbUT4ZVVRhvUWVpq">
            De innanhav och vattendrag som omger Skaraborg är landets största
            och viktigaste område för insjöfiske. Området i Västra Götaland
            väster och öster om Skaraborg är ett naturligt centrum för såväl
            yrkesmässigt insjöfiske som sport- och fritidsfiske. Det är ett
            såväl nationellt som lokalt intresse att utveckla fisketurismen
            i området. Det behövs effektivare riktlinjer för samverkan mellan
            staten och kommunerna samt det oftast småskaliga näringslivet
            för att skapa förutsättningar för ökad svensk och internationell
            fisketurism.
          </p>
          <head xml:id="i-HWvVLiCJ32ZTJVUyyMwc8J" type="h2">
            Vänern ett innanhav
          </head>
          <p xml:id="i-PS7Mm4xFsLqTazbMN9XCJd">
            Vänern är Västeuropas största innanhav och hyser hela 35 olika
            fiskarter, vilket gör den till Sveriges artrikaste insjö.
          </p>
          <p xml:id="i-TMd7dKUsKKpxdzFamcTvmo">
            Vid Vänern finns drygt 80 yrkesfiskare som årligen fångar cirka
            900 ton sötvattenfisk, (enligt Vänerns Vattenvårdsförbund). I
            Vänern bedrivs yrkesfiske med botten- och flytgarn och fasta redskap.
            De viktigaste fiskarterna är lax, sik, gös, gädda och abborre.
            Den ekonomiskt allra viktigaste fisken är siklöjan som främst
            fiskas för framställning av den exklusiva löjrommen. En tredjedel
            av Vänerns fiskare är bosatta i Lidköpings kommun, och av dessa
            har de allra flesta sin hemmahamn i Spiken på Kållandsö, vilket
            gör Spiken till ett av Europas största insjöfiskeläge.
          </p>
          <head xml:id="i-Nm8DTgY1cpjdEogFeiMo3V" type="h2">
            Vättern
          </head>
          <p xml:id="i-WBk4fXVCkfSm6KeCoXfWFy">
            Det finns mellan 10 och 20 yrkesfiskare i Vättern (enligt Länsstyrelsen
            i Västra Götaland). Det huvudsakliga yrkesfisket i Vättern bedrivs
            med nät med fångst av sik, röding och öring som de viktigaste
            arterna. Därutöver förekommer ett fiske med fasta redskap i vilka
            mindre mängder av flertalet arter fångas under de tider på året
            då fisken går strandnära. Under de senaste åren har fisket av
            kräftor ökat kraftigt.
          </p>
          <head xml:id="i-6dXcprVnaN3dvPVFZoVW9g" type="h2">
            Fiskevård i Vänern
          </head>
          <p xml:id="i-5TzrHR2Y94yHwcB3ZSvsoe">
            År 1988 bildades Stiftelsen Laxfond Vänern. Dess primära uppgift
            är att se till att Vänerlaxen bevaras och reproduceras i god naturlig
            miljö samt att en genbank finns säkrad. Parallellt är stiftelsens
            mål att utveckla en upplevelseturism i Vänerområdet med laxfisket
            som spjutspets. Det har inneburit att man under 1990-talet årligen
            satt ut 350 000 yngel av Vänerlaxar i sjön, vilket resulterat
            i ett laxfiske utan motsvarighet i Europa.
          </p>
          <p xml:id="i-yE15t4AFD8XxeeRU4ttMd">
            Målet för laxfiskevården är att bibehålla den genetiska resurs
            som lax- och öringstammarna i Vänern representerar. Reglering
            av fisket för att skydda utsatta arter är ett annat viktigt inslag
            i fiskevårdsarbetet. Ålutsättningar har gjorts. Utsättningarna
            är mycket viktiga för ålfiskets bestånd. Ålen är en internationellt
            hotad fiskart.
          </p>
          <p xml:id="i-MaNGihijoBK4AzHY49oCbU">
            Gösen är mycket eftertraktad av såväl yrkesfiskare som av alla
            former av fritidsfiskare. Gösens lek- och uppväxtområden i Vänern
            är begränsade till grunda och varma vikar. Många av dessa vikar
            hotas av igenväxning på grund av låg vattenomsättning med en försämrad
            gösrekrytering som följd. Därför är behovet av ekonomiska resurser
            för vegetationsbekämpning angeläget. Utsättning av gösungar kan
            också vara lönsamt.
          </p>
          <p xml:id="i-RtbxF2yDxc1PrmGU5H9Xwp">
            Signalkräftor har tidigare satts ut på vissa platser i Vänern.
            Ny utsättning av signalkräfta är en fiskevårdsåtgärd som bör övervägas.
            Åtgärderna bör följas upp.
          </p>
          <head xml:id="i-XkKvktvf22QNToBeHL68tb" type="h2">
            Fiskevård i Vättern
          </head>
          <p xml:id="i-Bka2dRj8sD613PqoqEbPdf">
            Vätterns Fiskevårdsfond är en stiftelse som bildades år 1988
            av Vätterns Fiskareförbund och Vätterns Fritidsfiske- och Fiskevårdsförbund.
            Fondens främsta uppgift är att lämna bidrag till fiske- och miljövårdande
            verksamhet, fisketillsyn, information samt biologisk och limnologisk
            undersökning i Vättern och tillrinnande vattendrag.
          </p>
          <head xml:id="i-DfeJ97XZZFmzj1D9PjgjNq" type="h2">
            Den statliga myndighetens åtgärder
          </head>
          <p xml:id="i-DSgB37siD8dKQHyy5CtEYV">
            Fiskeriverket är den centrala myndighet som beslutar om vilka
            föreskrifter som skall gälla för vården av fiskbestånden. Regionalt
            är det länsstyrelsen som tillsammans med kommuner och fiskets
            organisationer genomför olika fiskevårdande insatser. Exempel
            på sådana åtgärder är vård av biotoper, provfisken, anläggning
            av fiskvägar och fiskutsättningar.
          </p>
          <p xml:id="i-6TRXurT3HRXH3yTUHMBwCd">
            Fiskevård definieras på olika sätt. Med fiskevård kan till exempel
            avses åtgärder som syftar till att öka fiskets avkastning och
            kvalitet, upprätthålla optimal avkastning och motverka skador
            på fiskbestånden. Genom olika åtgärder kan då yrkes- och fritidsfiskets
            behov av en hög avkastning av eftertraktade arter tillgodoses.
            Åtgärderna bör utformas med hänsyn till att naturresursen fisk
            skall bevaras och utvecklas.
          </p>
          <head xml:id="i-KbMG5mD8EBpdtT7mEjraCg" type="h2">
            Sport- och fritidsfiske
          </head>
          <p xml:id="i-SPqe38cEo733rq8GuJZgX5">
            I Vänern och Vättern bedrivs ett omfattande fritids- och sportfiske.
            Fångsten uppgår till cirka 500 ton per år. Trollingfisket i Vänern
            och Vättern har till följd av stora utplanteringar av lax och
            öring expanderat och är ett av landets bästa.
          </p>
          <head xml:id="i-B8t7MU69qpEUGXDUgWULX6" type="h2">
            Ökad kunskap och satsning
          </head>
          <p xml:id="i-AmjKzZc7NyTAsjcrDSn1RZ">
            Det ökade fritidsfisket och dess konsekvenser gör det nödvändigt
            att skapa bättre kunskap om fiske och vattenbruk. Det bör ske
            genom utbildnings- och informationsaktiviteter med anknytning
            till vatten, fiske, redskap och regleringar. De unika områdena
            kring Vänern och Vättern, med sjöarnas rena vatten och rika tillgång
            på fina fiskarter, skulle tillsammans med en svensk satsning på
            internationell marknadsföring ha goda förutsättningar att utvecklas
            till ett betydande turismområde baserat på svenskt insjöfiske.
            För detta krävs en gemensam nationell och regional samverkan.
          </p>
          <head xml:id="i-7i4oj9ea13dawPoBvegof3" type="h2">
            Landsbygdsutveckling
          </head>
          <p xml:id="i-YaoQ2ekibUv9x3n2rVLXiT">
            För att utveckla Väner- och Vätternområdena är det nödvändigt
            att länsstyrelsen intar en samordnande roll mellan kommuner, yrkesfiskare,
            sportfiskeföreningar och båtägarföreningar för att åstadkomma
            en satsning, inom ramen för EU:s landsbygdsutveckling, med utbyggnad
            av anläggningar för fiskets utveckling.
          </p>
          <p xml:id="i-QsAJ2kcLWbBQDLKM2BYPiL">
            Vänern och Vättern har en god tillgång på fisk och goda miljömässiga
            förutsättningar att ta emot en ökad fisketurism. Anläggningsramper
            för i- och upptagning av båtar som sjösätts enstaka dagar måste
            byggas. Också serviceanläggningar där fisken kan tas om hand under
            acceptabla sanitära förhållanden måste byggas ut. En ökad fisketurism
            har förutsättningar att skapa många arbetstillfällen inom service,
            boende m.m.
          </p>
        </div>
        <div type="motSignatures">
          <list>
            <item xml:id="i-4M8Vg4jU5Zrdb1ff6QaW5s" who="i-5jLvgtZLz4tn3NhaKToY29">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
