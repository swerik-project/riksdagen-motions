<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FöU-02789">
  <teiHeader>
    <fileDesc>
      <titleStmt>
        <title>Strålningsfri skola</title>
        <author corresp="i-WpG9sHKB4FrSuW2UWeGK3q">av Emanuel Öz (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2789 av Emanuel Öz (S)</title>
          <idno type="rdwebb">H4022789</idno>
          <rs type="number">2789</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H4022789/text</ref>
          <ref type="dokument_url_html">http://data.riksdagen.se/dokument/H4022789</ref>
          <ref type="dokumentstatus_url_xml">http://data.riksdagen.se/dokumentstatus/H4022789</ref>
          <ref type="docx">http://data.riksdagen.se/fil/7D30718E-5F47-49A3-9A08-2E80639F58C8</ref>
          <ref type="pdf">http://data.riksdagen.se/fil/1C2A1AE2-371B-41EC-9DE0-A7D21BA6C3D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpG9sHKB4FrSuW2UWeGK3q</idno>
            <name>Emanuel Öz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NapXziL66etw8VLEW7gaeR" type="signed"/>
        <correspContext corresp="i-NapXziL66etw8VLEW7gaeR">
          <note type="signatory" corresp="i-WpG9sHKB4FrSuW2UWeGK3q"/>
        </correspContext>
        <correspAction xml:id="i-8bbP2HQkCUVhmtQ2nWPnbh" type="submitted">
          <date when="2016-10-05"/>
          <time when="13:42:00"/>
        </correspAction>
        <correspAction xml:id="i-366osEuBUhdZZnV9R42WYX" type="reviewed">
          <date when="2016-10-05"/>
          <time when="18:12:36"/>
        </correspAction>
        <correspAction xml:id="i-PKWarR8oNxi8y28TVoEiVN" type="referred">
          <date when="2016-10-14"/>
        </correspAction>
        <correspAction xml:id="i-F8krWACBJk3sFpSwkbe5Uu" type="assigned">
          <date when="2018-02-20"/>
          <time when="17:22:31"/>
        </correspAction>
        <correspContext corresp="i-F8krWACBJk3sFpSwkbe5Uu">
          <ref type="assignedTo">Försvarsutskottet</ref>
        </correspContext>
        <correspAction xml:id="i-UBBnAGrNHR9wnTmgfJtUn8" type="behandlas_i"/>
        <correspContext corresp="i-UBBnAGrNHR9wnTmgfJtUn8">
          <ref type="uppgift">2016/17:FöU9</ref>
          <ref type="ref_dok_id">H401FöU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU9</ref>
          <ref type="ref_dok_titel">Åldersgräns för kosmetiska solarier</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QF9dzcjnKfKNnauTxmS67a" type="motHeader">
        <div xml:id="i-H4u4BGkhLbXm751NAsu7f4" type="motTitle">
          Motion till riksdagen 2016/17:2789 av Emanuel Öz (S) Strålningsfri
          skola
        </div>
      </div>
      <div xml:id="i-AeBLJyz2N457gWx8bsy4Mb" type="motBody">
        <div xml:id="i-WoevbVNBdZEw5yLmF4oDJn" type="motSummary">
          <head xml:id="i-LGyvLrkFbDWx5vkijSG1pp">
            Sammanfattning
          </head>
          <p xml:id="i-Xrng1eXdRMeaD6aAKamhg6">
            Mångtaliga studier och utredningar påvisar att idag gällande
            gränsvärden är att anse som utgångna och felaktiga och att strålningen
            har betydande effekter på människors hälsa och miljön redan vid
            betydligt lägre exponeringar än gränsvärdena idag anger. Enligt
            ANSES är riktlinjerna inte anpassade efter barns särskilda känslighet.
            Att den strålning som kan uppmätas i skolor idag understiger de
            gällande gränsvärdena, och därför inte behöver åtgärdas, utgör
            således ett mycket svagt argument.
          </p>
          <p xml:id="i-63wVtTxHnsvNGVkC3QyKZ2">
            Genom relativt enkla åtgärder kan den sammanlagda strålningen
            i skolorna avsevärt begränsas. Att begränsa strålningen på skolområdet
            genom att införa trådbundna nätverk, koppla upp datorer med kabel
            till internet och upprätta restriktioner kring mobilanvändandet
            föranleder inga betydande olägenheter för skolorna. Åtgärderna
            kan således varken anses orimliga eller oproportionerliga med
            hänsyn till de fördelar och positiva effekter som minskad användning
            av mobiltelefoni och trådlösa enheter faktiskt skulle medföra
            för skoleleverna i Sverige. Försiktighetsprincipen säger också
            att då det föreligger skäl att anta olägenhet, vilket nuvarande
            vetenskapliga expertis och flertalet vetenskapliga rapporter på
            området tveklöst visar
            <ref xml:id="i-Qncj2Aq7Suhkd4yDb16kiV" target="i-BPnY9dvHHVS2fdRmySBn3t">
              [1]
            </ref>
            , så ska bästa tillgängliga teknik användas för att undanröja
            de antagna olägenheterna och minska riskerna för skada på miljö
            och hälsa. Denna princip är även i linje med Europarådets rekommendation.
          </p>
          <p xml:id="i-SZ94DUspdSkkfVbdqK1rxP">
            I enlighet med principer i svensk miljölagstiftning samt forskares
            och myndigheters rekommendationer bör åtgärder och försiktighetsmått
            vidtas som begränsar den radiofrekventa strålningen i skolan och
            ersätta den med teknik som reducerar risken för skada på hälsa
            och miljö.
          </p>
          <p xml:id="i-4v2UztA5Qa85JqtVNBgbVw">
            Sverige bör lagstifta så att barns exponering för radiofrekvent
            strålning i skolan och förskolan reduceras genom att ersätta trådlös
            teknik i skolor och förskolor med trådbunden teknik och strikt
            begränsa användning av mobiltelefoner under skoltid genom att
            helt förbjuda dessa eller åtminstone kräva att de hålls avstängda.
            Därutöver bör informationskampanjer riktade till barn och ungdomar
            vidtas för att göra barn och ungdomar medvetna om de potentiella
            hälsoriskerna med långvarig och hög användning av trådlös teknik.
          </p>
        </div>
        <div xml:id="i-6V29YbVdcPo1BenmPjBsqn" type="motProposal" subtype="förslag">
          <head xml:id="i-AadiqUw2EwdYN9vcuj52AY">
            Förslag till riksdagsbeslut
          </head>
          <list xml:id="i-UWr16mnCN1RRUjhcpcprEb">
            <item xml:id="i-SNyeSdSQMVBrF8CEiFMvLN" sortKey="Yrkande 1">
              Riksdagen ställer sig bakom det som anförs i motionen om att
              reducera barns exponering för radiofrekvent strålning i skolan
              och förskolan samt om att regeringen bör vara vaksam på utvecklingen
              beträffande strålningens inverkan och tillkännager detta för regeringen.
            </item>
          </list>
        </div>
        <div xml:id="i-MZrhu2p97ovgSkGfwUA4ou" type="motContent">
          <head xml:id="i-RsQqSeH5BDFf8Dbj84qjaV" type="h1">
            Bakgrund
          </head>
          <p xml:id="i-Bj33ibAKVmNUR5HLtVABvR">
            Användning av olika applikationer av trådlös teknik och enheter
            har ökat kraftigt i samhället de senaste åren, särskilt bland
            barn och ungdomar. Införandet av trådlösa nätverk (wifi) samt
            inköp av bärbara datorer som kopplas upp trådlöst mot dessa (surfplattor
            eller laptops) har ökat markant under framförallt de senaste åren.
            I dag har i stort sett alla förskolor och skolor sändare för trådlöst
            nätverk i sina lokaler och allt fler skolor använder trådlöst
            uppkopplade datorer i undervisningen. Därutöver har de flesta
            barn egen mobiltelefon i dagens samhälle, redan vid mycket unga
            åldrar. Barns exponering för elektromagnetisk strålning från it-teknik
            har följaktligen ökat kraftigt.
          </p>
          <p xml:id="i-6Byyxyv1Hiz2rMZi2wX72M">
            Införandet av trådlösa nätverk och trådlöst uppkopplade datorer
            i skolan och förskolan har skett utan beaktande av den vetenskapliga
            forskning som pekar på att den trådlösa tekniken medför betydande
            hälsorisker samt risk för försämrad inlärning och välbefinnande.
            Besluten om införskaffande av trådlös teknik i skolan och förskolan
            har i regel skett på lokal nivå utan att ha föregåtts av en objektiv
            riskbedömning. Det ska framhållas att det saknas dokumentation
            och undersökningar som visar att det sätt på vilket tekniken i
            dag används av barn i skolan och förskolan är säker medan det
            föreligger forskning som påvisar riskerna med användandet. En
            PISA-undersökning visar att elever som använder internet mer än
            fyra timmar per dag i skolan har de lägsta resultaten i läsförståelse,
            matematik, digital läsning och digital matematik.
            <ref xml:id="i-K7AwaBYX5RaFgDUoEBc1e" target="i-DrGZ6HXkQFTNRKoRVVM2Qg">
              [2]
            </ref>
          </p>
          <head xml:id="i-DW9aLdBgoSKts8aehW2bE8" type="h1">
            Strålning och forskning
          </head>
          <p xml:id="i-Ph3H3XNKhZE84eQgbUHjJ5">
            Det är ostridigt att samtliga trådlösa tekniska medel (wifi-routers,
            surfplattor, trådlöst uppkopplade laptops, mobiltelefoner) sänder
            ut radiofrekvent strålning. En vanlig så kallad smartmobil sänder
            regelbundet ut hög strålning när den är påslagen, även när den
            inte aktivt används för samtal eller surfa på internet. Sändare
            för wifi, så kallade routers, som installerats i skolor och förskolor
            för att möjliggöra användning av trådlöst uppkopplade datorer,
            avger strålning kontinuerligt även när datorer inte aktivt används.
            Det är ostridigt att strålningens befintlighet i samhället och
            i skolor och förskolor ständigt ökar.
          </p>
          <p xml:id="i-BHuYnG424Z6CJf5GiAGcRR">
            Den radiofrekventa strålningen är sedan 2011 klassad som grupp
            2B, vilket innebär ”möjligen cancerframkallande”, av Internationella
            Cancerforskningsinstitutet IARC inom WHO. Bedömningen gjordes
            efter att 30 internationellt ledande experter på området gått
            igenom den då tillgängliga forskningen samt att flera undersökningar
            rapporterat förhöjd risk för hjärntumör på grund av mobilanvändning.
            I samma klass finns lågfrekventa magnetfält.
          </p>
          <p xml:id="i-2m4nR8ofdvHRTLSCVRqjSK">
            220 vetenskapsmän, verksamma inom forskningsområdet, har lämnat
            en gemensam appell till FN och WHO i vilken de begärde stärkt
            skydd mot hälsoriskerna med elektromagnetiska fält och strålning
            från trådlös teknik samt att allmänheten ska informeras om riskerna.
            De uttrycker i appellen sin gemensamma oro för den ständigt ökande
            strålningsexponeringen. De hänvisar till omfattande forskning
            som påvisat att radiofrekvent strålning/elektromagnetisk strålning
            påverkar levande organismer redan vid nivåer som vida understiger
            nu gällande riktlinjer. Effekterna inkluderar ökad risk för cancer,
            neurologiska sjukdomar, cellulär stress, genetiska skador, påverkan
            på reproduktion, psykisk ohälsa och negativ påverkan på minne
            och inlärning.
            <ref xml:id="i-M67hDoC5RkVqVVgt2nSDvD" target="i-AZ9UbmMYuVP5EALYaqpbYt">
              [3]
            </ref>
          </p>
          <p xml:id="i-L24CmMeoVzTmWQUZ43WoHQ">
            Det är idag betydligt vanligare med psykisk ohälsa i form av
            sömnsvårigheter, utbrändhet, stress, huvudvärk och depressioner.
            Enbart mellan år 2012 och 2014 ökade antalet sjukskrivningar på
            grund av psykisk ohälsa med 48 procent och ökningen fortgår enligt
            de senaste siffrorna från Försäkringskassan.
            <ref xml:id="i-17BiXoJi6eTJ7vgTwYeg87" target="i-TiTszk8BRRCtTJ5f9B7vTq">
              [4]
            </ref>
            <ref xml:id="i-LdPeSm5VsxKRzqFLhaaFXh" target="i-TYwK3YEFoaqXQ6zFnXpp6J">
              [5]
            </ref>
            Rapporter visar återkommande att även barn, ungdomar och unga
            vuxna i Sverige i ökande omfattning drabbas av psykisk ohälsa.
            <ref xml:id="i-FhVy8oQThCLQkNss7XHRMT" target="i-79ncwtzatkFDhzPrExgq38">
              [6]
            </ref>
            Psykiska ohälsosymtom har visats ha samband med mobiltelefonanvändning
            och annan användning av trådlösa enheter eller passiv exponering
            för förhöjda nivåer av radiofrekvent strålning.
            <ref xml:id="i-7o1G3FJiy5A7APE5q4XkkH" target="i-Mmz2aea2Ff6ZKnQRqiH9Ld">
              [7]
            </ref>
          </p>
          <p xml:id="i-3p41NAX3nauG1mq5wuax8D">
            I den omfattande rapporten BioInitiative 2012 granskades 1 800
            studier i syfte att se över den forskning som publicerats under
            åren 2007 till 2012 gällande hälsoriskerna med elektromagnetiska
            fält och radiofrekvent strålning. Enligt rapporten visade studierna
            bland annat;
          </p>
          <p xml:id="i-3TnApKcmBUoXsAMHyRaw8z">
            ─ negativ påverkan på såväl kvinnlig som manlig fertilitet
          </p>
          <p xml:id="i-XQa3ptDafqrHz71XymyW8W">
            ─ påverkan på hjärnan – detta kan yttra sig i försämrat minne,
            inlärning, huvudvärk och psykisk ohälsa
          </p>
          <p xml:id="i-U3wTDCvvqbd95WvCppWmab">
            ─ ökad risk för cancer
          </p>
          <p xml:id="i-WD8vkBTombas3rJyiJQBLL">
            ─ ökad risk för degenerativa sjukdomar
          </p>
          <p xml:id="i-CE4sKCv91fJoCRkgnk6naJ">
            ─ skador på cellers DNA
            <ref xml:id="i-R3eDeXUouX64mxuzp9v5Ee" target="i-Lddyo2A3u5avR1qPtu1Ctg">
              [8]
            </ref>
          </p>
          <p xml:id="i-VqAEMNYeqPLSyEdk35FedA">
            Skador på hjärnans utveckling vilket bland annat kan leda till
            beteendestörningar hos barn eller foster som långvarigt exponeras.
          </p>
          <p xml:id="i-8ZvW1hR4A4PCeFkeDbw3M">
            Sambandet mellan exponering av radiofrekvent strålning och hjärntumör/cancer
            har även fastslagits i en stor djurstudie, som kostat 200 miljoner
            kronor att genomföra. Studien är gjord av amerikanska National
            Toxicology Program (NTP), och presenterades den 27 maj 2016.
            <ref xml:id="i-Lr7LJZiCGUzWWKoCndjkaw" target="i-T5Asy2p6sy1wXk3ApvjTKP">
              [9]
            </ref>
            Den har uppgetts vara såväl tillförlitlig som väl utförd och
            den hittills största i sitt slag. Dessutom har en tidigare djurstudie,
            finansierad av den tyska strålsäkerhetsmyndigheten, bekräftat
            att strålning från trådlös teknik kan främja tumörtillväxt redan
            vid nivåer som är 50 gånger lägre (0,04 W/kg) än gällande riktlinjer/gränsvärden
            för tillåten strålning från trådlösa datorer och mobiltelefoner
            (2 W/kg). Det är sannolikt att barn som använder surfplattor och
            mobiler intill eller nära kroppen kan komma att utsättas för dessa
            eller högre strålningsnivåer.
            <ref xml:id="i-Sev3tsoRxFKnpMqgQCPKZJ" target="i-KmjYr6WaTEAWUnsFRdBd9J">
              [10]
            </ref>
            Forskare har också redovisat att det är ”övertygande bevisat”
            att radiofrekvent strålning orsakar oxidativ stress i cellerna
            vilket i sin tur kan leda till många ohälsotillstånd.
            <ref xml:id="i-FzDGVRuhRqFS8rqr1hnAB2" target="i-SScMdjTRxD7BDQKycR6v4M">
              [11]
            </ref>
          </p>
          <p xml:id="i-S3fN4tvh8dzhA6i3NS4KXN">
            I en omfattande och noggrann expertutredning från den franska
            myndigheten för säkerhet inom livsmedel, miljö- och arbetsliv
            (The French Agency for Food, Environmental and Occupational Health
            &amp; Safety), ANSES, som offentliggjordes i juli 2016 drog myndigheten
            slutsatsen att trådlös teknik har negativ påverkan på barns kognitiva
            förmåga (minne, koncentration) samt psykiska hälsa.
            <ref xml:id="i-2oyk1pMkhcV34hZeZD1eeT" target="i-3aeeuJMmaMcAAXW6uot3FU">
              [12]
            </ref>
            Vidare konstaterades att nuvarande gränsvärden inte tagit hänsyn
            till att barn är känsligare och utsätts för större hälsorisker,
            bland annat därför att deras kroppar absorberar mer strålning.
            Enligt ANSES kan ett barn absorbera upp till 3 gånger mer strålning
            i delar av huvudet vid användning av mobiltelefon jämfört med
            en vuxen. Ett barn kan också absorbera 40 procent mer strålning
            vid exponering från mer avlägsna strålningskällor. Nu gällande
            riktlinjer och gränsvärden har inte tagit hänsyn till barnens
            särskilda utsatthet.
          </p>
          <p xml:id="i-TgfnokpVqEL1ehRHfmeVxi">
            ANSES har också låtit genomföra mätningar av strålningen hos
            95 olika mobiltelefonmodeller. Mätningarna visar att då en vuxen
            person håller enheten direkt intill kroppen kan 9 av 10 mobiltelefoner
            överskrida gränsvärdet och att 1 av 4 kan överskrida mer än det
            dubbla gränsvärdet. Att så många mobiltelefonmodeller utsänder
            strålning i sådan omfattning som kan överskrida gränsvärdet beror
            på att mobiltelefoner inte testats för användning direkt mot kroppen,
            utan endast på ett avstånd av 1,5 cm från kroppen. Telefoner hålls
            dock oftast närmre eller i direkt kontakt med kroppen (t.ex. mot
            örat vid samtal eller ben/mage/bröst när mobilen bärs i ficka).
            De flesta användare är inte informerade om mobiltelefoners påverkan
            på hälsan. ANSES konstaterar vidare att gränsvärdet inte är anpassat
            för individer som är under 130 cm. Det är inte heller anpassat
            för hur tekniken används i dag bland vuxna (direkt mot kroppen).
            ANSES anser att nya gränsvärden som skyddar vuxna och barn med
            tillräcklig marginal behöver tas fram. Dessa gränsvärden ska avse
            såväl mobiltelefoner och surfplattor som mer avlägsna källor som
            avger radiofrekvent strålning,
          </p>
          <p xml:id="i-4t1fCBUtQqmxkkh2stXivm">
            De riktlinjer/gränsvärden som finns idag är rekommenderade av
            den privata organisationen ICNIRP
            <ref xml:id="i-4Kvx5qjFRvN9vqMAfKSpgg" target="i-GczE8ZWRExjsPJjbDm7jnV">
              [13]
            </ref>
            och skyddar enbart mot omedelbara effekter och då strålningen
            är så stark att den värmer upp vävnad med 1 grad. EU har i sin
            tur rekommenderat medlemsländerna att anta dessa år 1999 med syftet
            att tillhandahålla en gemensam ram för en hög nivå på skyddet
            mot omedelbara effekter av elektromagnetiska fält på 0 Hz–300
            GHz.
            <ref xml:id="i-XBfd9Gjw18nDnYwuUv17cT" target="i-2bXMVfAAGNoBNn8my95Eke">
              [14]
            </ref>
            De nu gällande riktlinjerna/gränsvärdena saknar därför skydd
            mot effekter av längre tids exponering vid lägre nivåer, exempelvis
            cancer och påverkan på kognitiv förmåga och psykisk hälsa. Gränsvärdena
            har fått omfattande kritik för att de godtar alltför höga nivåer
            <ref xml:id="i-8fSVedbhXK4pttYjRE1isr" target="i-DrYEqZEU5AK3JXH6Fe4MZi">
              [15]
            </ref>
            . Studier har alltså visat att redan betydligt lägre värden kan
            innebära en hög hälsorisk.
            <ref xml:id="i-KrRQTeajgXY2v68gChCCQm" target="i-JqUr2xVauGrk9WE6ADUT7z">
              [16]
            </ref>
            <ref xml:id="i-RrdnbCg91u4F2hDdauC6wJ" target="i-C4pjykDcKziHzDPurWgpN1">
              [17]
            </ref>
            <ref xml:id="i-7i4pfnZfPUt1TuXjXiZNny" target="i-2yAwJwCpX28JhUj2DN8jh4">
              [18]
            </ref>
            <ref xml:id="i-XWx4oeB9D3cm2zhVJSiYFq" target="i-31ZpvgnpKs8jQJFvZqCcwb">
              [19]
            </ref>
            <ref xml:id="i-VoMybvda5159DwUHbeCQvY" target="i-GgiAVGTXyTh41QiRMvns8F">
              [20]
            </ref>
          </p>
          <p xml:id="i-3zzkV2d8uwiUzw1du23N9e">
            I tillägg ska även framhållas att det redan i dag finns många
            som drabbats av de symtom som forskningen visat att exponering
            för trådlös teknik och trådlösa nätverk kan föranleda. Såväl barn
            som personal i skolor har vittnat om och beskrivit svåra symtom
            som lett till att de inte längre kan gå till sin skola.
            <ref xml:id="i-NXBtNLWM7YHD4Xa9MzDMdu" target="i-FJXu1KSh8YPNF9oyKBZYRt">
              [21]
            </ref>
            <ref xml:id="i-TAhCrDdZryNpAEyU3kwVyA" target="i-W1EWZdaz9X7DbmPAwdjFx4">
              [22]
            </ref>
            <ref xml:id="i-9xbqRyMD98zAGDTDeosJSR" target="i-3ULPfAgVdX5pW4r8H2egE8">
              [23]
            </ref>
            Bland de mer välkända offentliga personer som gått ut och berättat
            om hälsoeffekterna de drabbats av till följd av exponering för
            radiofrekvent strålning finns den förra norska statsministern
            och tidigare generaldirektören för WHO, Gro Harlem Brundtlandt.
            <ref xml:id="i-FjLnue5nHBFMvRHFP9fcUY" target="i-5qyncpF4Hd4rrV4ZURMxHY">
              [24]
            </ref>
            Oroväckande är att de psykiska ohälsosymtom som kopplats till
            exponering för strålning från trådlös teknik, nu ökar i Sverige,
            bland både barn och ungdomar.
          </p>
          <head xml:id="i-EREsT9Jkux72kPSxAgjPXD" type="h1">
            Försiktighetsprincipen
          </head>
          <p xml:id="i-WPsJSn1smaJdw9kjmN8xkr">
            Försiktighetsprincipen utgör en förebyggande princip med syfte
            att motverka skada på mänsklig hälsa och miljön. Enligt miljöbalken
            (MB) (1998:808) 2 kap. 3 § andra stycket ämnar den förebygga möjliga
            skador och olägenheter.
            <ref xml:id="i-JzMaGof4rLkDWMi4r56WKp" target="i-S6KFcp9HkevVCcSoMaRspj">
              [25]
            </ref>
            Åtgärder ska vidtas så snart det finns skäl att anta att exponeringen
            kan innebära olägenhet för hälsan. Enligt MB 2 kap. 3 § tredje
            stycket ska alla som bedriver en verksamhet vidta de försiktighetsmått
            och utföra de skyddsåtgärder som behövs för att förebygga skada
            eller olägenhet för människors hälsa eller miljö. I samma stycke
            anges att bästa möjliga teknik ska användas.
          </p>
          <p xml:id="i-Qce35WJNYeX2LUTfv2GHjR">
            Så snart det kan befaras att en viss åtgärd eller visst ämne
            föranleder olägenheter för människors hälsa eller miljön så ska
            förbyggande insatser och andra försiktighetsmått vidtas.
            <ref xml:id="i-9S4Z6EkP16og7qG1DAY35w" target="i-H5Ky5aZGhSoGSBbPKaCNbn">
              [26]
            </ref>
          </p>
          <head xml:id="i-Ju1w1UUmZwu6DXXWDPx14c" type="h1">
            ALARA-principen
          </head>
          <p xml:id="i-X1oGh8uNF5gCzeyRjxEJM5">
            ALARA-principen är en internationellt vedertagen princip som
            innebär att all bestrålning vid användning av strålkällor ska
            begränsas så mycket som det är möjligt, med hänsyn till ekonomiska
            och sociala faktorer. Principen står för As Low As Reasonably
            Achievable, vilket ungefärligen kan översättas till så lågt som
            rimligen är möjligt.
            <ref xml:id="i-51NGRYxybnVetbxs6AKioS" target="i-EeYE3nh5TSDhtQNSax2iTP">
              [27]
            </ref>
          </p>
          <head xml:id="i-8w3ULRPfEwntuWM8QALzdx" type="h1">
            Resolution 1815 (2011) – Europarådet
          </head>
          <p xml:id="i-27RUMCzhMjptTvAtw3ENeo">
            Europarådet har via den parlamentariska församlingen (”Församlingen”)
            år 2011 upprättat Resolution 1815 – ”The potential dangers of
            electromagnetic fields and their effect on the environment”, (svensk
            översättning: De potentiella riskerna med elektromagnetiska fält
            och deras inverkan på miljön).
          </p>
          <p xml:id="i-97Swg1SmmAY9pqAZi5xnVX">
            Församlingen konstaterar att icke-joniserande strålning förefaller
            ha mer eller mindre potentiellt skadliga effekter på djur, människor
            och växter redan vid nivåer som understiger de officiella gränsvärdena.
            Församlingen rekommenderar därför att ovan redovisad ALARA-princip
            tillämpas av samtliga medlemsländer samt att gränsvärdena ses
            över.
          </p>
          <p xml:id="i-XE7HNxxHp9utPPB1oGejU4">
            Medlemsländerna rekommenderas vidare att anordna informations-
            och upplysningskampanjer om riskerna med strålning och elektromagnetiska
            fält för att öka medvetenheten om potentiella hälsorisker och
            långsiktiga biologiska effekter på hälsa och miljö.
          </p>
          <p xml:id="i-FZ3F4WDv8sycaxj46xpD9n">
            Församlingen uppger ett antal åtgärder som medlemsländerna bör
            vidta: minska exponeringen när det gäller barn och ungdomar då
            dessa förefaller utsättas för större hälsorisker samt välja trådbundna
            internetanslutningar i skolor samt att på skolområden strikt reglera
            användningen av mobiltelefoner och liknande trådlösa enheter.
            Medlemsländerna bör dessutom upprätta riktade informationskampanjer
            till lärare, föräldrar och barn rörande riskerna med tidig, långvarig
            och ogenomtänkt användning av trådlösa system och enheter.
          </p>
          <head xml:id="i-RnMW1xFVPLTPMiep6USPqk" type="h1">
            Trådlös teknik och barn
          </head>
          <p xml:id="i-8rg3t9ty7a73f7tVnRZHMD">
            Eftersom kroppen hos barn och ungdomar är under utveckling har
            strålningen en betydligt starkare påverkan på hjärnan och dess
            celler. Ett barns nervsystem utvecklas ständigt upp till 20 års
            ålder. Det är också väletablerat att barn är känsligare än vuxna
            för cancerogena faktorer på grund av sin snabbare cellomvandling.
          </p>
          <p xml:id="i-RgYvoyDV9binWRK3rWH555">
            Många av varandra oberoende studier har konstaterat barnens särskilda
            utsatthet vid strålning och vilka betydande konsekvenser regelbunden
            exponering kan få.
            <ref xml:id="i-MjW6HAYA5APwe8WRxss24e" target="i-P9cpJyguJcUWj4WQ9Bs35g">
              [28]
            </ref>
          </p>
          <head xml:id="i-5QYxrLb13Q54fBNwFXveT9" type="h1">
            Restriktioner kring strålning utanför Sverige
          </head>
          <p xml:id="i-W2vCgPXgsAWSgTdnQzG1o2">
            Sveriges förebyggande åtgärder mot strålning genom elektromagnetisk
            exponering är blygsamma. Runt om i världen har man värderat forskningen
            annorlunda och reaktionerna på varningarna och rekommendationerna
            från vetenskapssamhället har tagits på märkbart större allvar.
            I Frankrike har man i sin skollag infört en föreskrift om att
            skolorna ska prioritera fast internetuppkoppling framför trådlös.
            I Frankrike har man även förbjudit trådlösa nätverk i förskolor
            för barn under 3 år och gällande skolor för
          </p>
          <p xml:id="i-YSA1yJ7d78MxNSHkUkYz3x">
            barn upp till 6:e klass skall enligt samma lag eventuella nätverk
            vara avstängda då de inte aktivt används i undervisningen.
            <ref xml:id="i-4mL1MSAAR6Tc97u75MLPPx" target="i-BvoSGuCyyNUHPRemX6gMpC">
              [29]
            </ref>
          </p>
        </div>
        <div xml:id="i-4gwB3Z2sQ3wqNjaq746WT3" type="signatureBlock">
          <list xml:id="i-SeD2YnVBq2e48PkUtEq1gy">
            <item xml:id="i-2P3KPPvunsAXD9c4yQHMBU" type="signature">
              Emanuel Öz (S)
            </item>
          </list>
        </div>
        <div xml:id="i-6b81wd1d9SDx3BwXnZjLRh" type="motNotes">
          <noteGrp xml:id="i-VkAzXjombcnGwZwqRRhPiF">
            <note xml:id="i-BPnY9dvHHVS2fdRmySBn3t">
              [1] Se forskningssammanställning http://www.stralskyddsstiftelsen.se/forskning/.
            </note>
            <note xml:id="i-DrGZ6HXkQFTNRKoRVVM2Qg">
              [2] Skolverket 2015-09-15 http://www.skolverket.se/om-skolverket/press/pressmeddelanden/2015/ny-pisa-studie-viktigt-att-tanka-till-om-skoldatorer-1.239554
            </note>
            <note xml:id="i-AZ9UbmMYuVP5EALYaqpbYt">
              [3] EMF Scientist Appeal; https://emfscientist.org/index.php/emf-scientist-appeal
            </note>
            <note xml:id="i-TiTszk8BRRCtTJ5f9B7vTq">
              [4] Försäkringskassan: Sjukfrånvarons utveckling 2016 https://www.forsakringskassan.se/wps/wcm/connect/a2001891-5c47-4b8a-b47b-64dfbbd48555/socialforsakringsrapport_2016_07.pdf?MOD=AJPERES
            </note>
            <note xml:id="i-TYwK3YEFoaqXQ6zFnXpp6J">
              [5] Försäkringskassan: Stress vanligaste orsaken till sjukskrivning.
              https://www.forsakringskassan.se/!ut/p/a0/LYyxDsMgDAW_pQMzVN265S_SLMgKVupAHgi75PebSp1Od8P5xc9-AQ3ZyKSCyuWvcz2ejezt7o_JhbXCGKbsQuus-sfBKXEhJIYLar8UB6FcJzWOtStlRjQpJer-yZq7DAg23_J0-wKDJmA_/
            </note>
            <note xml:id="i-79ncwtzatkFDhzPrExgq38">
              [6] SVT Nyheter: Tre gånger mer psykisk ohälsa bland unga; http://www.svt.se/nyheter/vetenskap/tredubblad-psykisk-ohalsa-bland-unga
            </note>
            <note xml:id="i-Mmz2aea2Ff6ZKnQRqiH9Ld">
              [7] Hedendahl, Carlberg och Hardell, Environ Health 2015.
            </note>
            <note xml:id="i-Lddyo2A3u5avR1qPtu1Ctg">
              [8] BioInitiative 2012, http://www.bioinitiative.org/conclusions/
            </note>
            <note xml:id="i-T5Asy2p6sy1wXk3ApvjTKP">
              [9] NTP, 27 maj 2016. Se även: http://mieuxprevenir.blogspot.se/2016/05/national-toxicology-program-finds-cell.html
              samt http://www.saferemr.com/2016/05/national-toxicology-progam-finds-cell.html.
            </note>
            <note xml:id="i-KmjYr6WaTEAWUnsFRdBd9J">
              [10] Strålskyddsstiftelsen: Strålning från mobiler och surfplattor
              främjar cancer visar ny forskning; http://www.stralskyddsstiftelsen.se/2015/03/stralning-fran-surfplattor-och-mobiler-framjar-cancer-visar-ny-forskning/
            </note>
            <note xml:id="i-SScMdjTRxD7BDQKycR6v4M">
              [11] Yakymenko et al. 2015: http://www.tandfonline.com/doi/abs/10.3109/15368378.2015.1043557
            </note>
            <note xml:id="i-3aeeuJMmaMcAAXW6uot3FU">
              [12] Strålskyddsstiftelsen: Fransk myndighet varnar för hälsofaror
              för barn. http://www.stralskyddsstiftelsen.se/2016/08/fransk-myndighet-varnar-for-faror-for-barn-med-tradlos-teknik/
            </note>
            <note xml:id="i-GczE8ZWRExjsPJjbDm7jnV">
              [13] http://www.icnirp.org/cms/upload/publications/ICNIRPemfgdl.pdf
            </note>
            <note xml:id="i-2bXMVfAAGNoBNn8my95Eke">
              [14] http://www.stralskyddsstiftelsen.se/eus-rekommendationer/
            </note>
            <note xml:id="i-DrYEqZEU5AK3JXH6Fe4MZi">
              [15] Strålskyddsstiftelsen: Strålning från mobiler och surfplattor
              främjar cancer visar ny forskning; http://www.stralskyddsstiftelsen.se/2015/03/stralning-fran-surfplattor-och-mobiler-framjar-cancer-visar-ny-forskning/
            </note>
            <note xml:id="i-JqUr2xVauGrk9WE6ADUT7z">
              [16] Deklaration gällande strålningens risker inlämnad och signerad
              av 53 forskare och doktorer; http://www.c4st.org/images/documents/hc-resolutions/scientific-declaration-to-health-canada-english.pdf,
              se även http://www.bioinitiative.org/conclusions/.
            </note>
            <note xml:id="i-C4pjykDcKziHzDPurWgpN1">
              [17] Se exempelvis www.emfscientist.org samt www.bioinitiative.org,
              ref. 7 ovan samt Europarådet resolution 1815 http://www.stralskyddsstiftelsen.se/wp-content/uploads/2014/08/resolution-1815.pdf
            </note>
            <note xml:id="i-2yAwJwCpX28JhUj2DN8jh4">
              [18] Nielsen, ”Krigen om grenseverdiene”, NRK, samt NRK: A Radiant
              Day https://www.youtube.com/watch?v=AHhfjQ1_JVw
            </note>
            <note xml:id="i-31ZpvgnpKs8jQJFvZqCcwb">
              [19] WHO kritiseras för jäv av 40 organisationer; http://www.stralskyddsstiftelsen.se/2014/12/who-kritiseras-for-jav-i-ny-utvardering-av-halsorisker-med-stralning/
            </note>
            <note xml:id="i-GgiAVGTXyTh41QiRMvns8F">
              [20] Deklaration gällande strålningens risker inlämnad och signerad
              av 53 forskare och doktorer; http://www.c4st.org/images/documents/hc-resolutions/scientific-declaration-to-health-canada-english.pdf,
              se även http://www.bioinitiative.org/conclusions/
            </note>
            <note xml:id="i-FJXu1KSh8YPNF9oyKBZYRt">
              [21] NRK: Tobias (10) har ikke vaert på skolen i höst https://www.nrk.no/trondelag/tobias-_10_-blir-syk-av-skolen-1.7830197
            </note>
            <note xml:id="i-W1EWZdaz9X7DbmPAwdjFx4">
              [22] UR 2012: Strålande skola http://urskola.se/Produkter/168031-Skolministeriet-Stralande-skola
            </note>
            <note xml:id="i-3ULPfAgVdX5pW4r8H2egE8">
              [23] Skolvärlden: Utdraget kring elöverkänslighet http://skolvarlden.se/artiklar/utdraget-kring-eloverkanslighet
            </note>
            <note xml:id="i-5qyncpF4Hd4rrV4ZURMxHY">
              [24] Aftenposten 2015. Brundtland: Min kropp har reagerat på
              mobilstrålning i 25 år. http://www.aftenposten.no/norge/Brundtland---Min-kropp-har-reagert-pa-mobilstraling-i-25-ar-30576b.html
            </note>
            <note xml:id="i-S6KFcp9HkevVCcSoMaRspj">
              [25] Prop. 1997/98:45 s. 209 Del 1.
            </note>
            <note xml:id="i-H5Ky5aZGhSoGSBbPKaCNbn">
              [26] Prop. 1997/98:45 s. 210 Del 1.
            </note>
            <note xml:id="i-EeYE3nh5TSDhtQNSax2iTP">
              [27] Nationalencyklopedin.
            </note>
            <note xml:id="i-P9cpJyguJcUWj4WQ9Bs35g">
              [28] http://www.bioinitiative.org/conclusions/; ANSES se sidan
              3-4
            </note>
            <note xml:id="i-BvoSGuCyyNUHPRemX6gMpC">
              [29] Strålskyddsstiftelsen: Frankrike – trådlösa nätverk förbjuds
              i skolan för de minsta
            </note>
          </noteGrp>
        </div>
      </div>
    </body>
  </text>
</TEI>
