<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__412/mot_1936__ak__412-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 412. 13
          </p>
          <p>
            Nr 412.
          </p>
          <p>
            Av herr Sandberg m. fl., angående statsbidrag till av- lönande
            av hemkonsulenter.
          </p>
          <p>
            I årets statsverksproposition, nionde huvudtiteln, redogöres
            under punkt 82, bidrag till hushållningssällskapen, bland annat
            för vissa framställningar åsyftande en lönereglering för jordbrukskonsulenter,
            vandringsrättare och trädgårdskonsulenter, innefattande även förslag
            om att statsbidrag skall utgå till avlöning åt trädgårdskonsulenter.
            Till dessa sistnämndas lön utgår näm- ligen icke för närvarande
            statsbidrag. Departementschefen förordar emellertid att förslagen
            om ändrade av- löningsbestämmelser för de nyssnämnda befattningshavarna
            bör anstå i av- bidan på en allmän reglering av den till hushållningssällskapen
            knutna konsulentverksamheten. Därvid torde även frågan om egnahemskonsulenter
            komma att beaktas. Man vill hoppas att de här berörda frågorna
            med första upptagas till prövning. I detta sammanhang är det emellertid
            skäl i att fästa uppmärksamheten på en gren av konsulentverksamheten,
            som synes vara mindre beaktad, men vilken är särskilt förtjänt
            av att erhålla statsmakterna stöd, nämligen den verksamhet som
            utövas av hemkonsulenterna. Under det att för närvarande statsbidrag
            utgår till 59 jordbrukskonsu- lenter och 84 vandringsrättare samt
            sannolikt inom en nära framtid till 29 trädgårdskonsulenter, om
            lantbruksstyrelsens förslag i denna punkt kommer att följas, så
            nämnes ingenting om hemkonsulenterna. Dylika konsulenter finnas
            för närvarande anställda endast till ett antal av 6, fördelade
            på 5 hushållningssällskap, och till deras avlöning utgår intet
            direkt statsbidrag. I det betänkande angående ordnande av den
            lägre lantbruksundervis- ningen som av de sakkunniga avgavs 1930
            förordade dessa statsbidrag till avlönande av hemkonsulenter och
            framlade ett förslag till kungörelse i ärendet. De sakkunniga
            framhöllo, att den undersökning, som av dem före- tagits, visat
            att ett verkligt behov förefinnes av kvinnliga undervisare i lant-
            hushållning eller särskilda grenar därav, framför allt inom det
            område som är kvinnans huvudsakliga, nämligen hemvård och husligt
            arbete med allt vad därtill hör. Hushållningssällskapen, som beträffande
            hemkonsulenterna besvarat vissa till dem riktade frågor, framhålla
            enstämmigt sin önskan att kunna anställa dylik befattningshavare
            samt den stora betydelsen av en dylik form för undervisning och
            handledning, men hänvisa till att det av ekonomiska skäl icke
            vore möjligt att förverkliga denna sak utan särskilt eller förhöjt
            statsbidrag. Betydelsen av den undervisning, som här åsyftas,
            torde vara för alla uppenbar. Man har rätteligen lagt stor vikt
            vid att stödja produktionen och underlätta produkternas avsättning.
            Det är endast en del av denna
          </p>
          <pb facs="riksdagen-motions-pdf/data/1936/mot_1936__ak__412/mot_1936__ak__412-002.pdf"/>
          <p>
            14 Motioner i Andra kammaren, Nr 412.
          </p>
          <p>
            strävan men en viktig sådan, att söka tillgodose behovet av undervisning
            och handledning på det område av hushållningen där en stor del,
            många gånger det mesta, av vad som produceras vid jordbruket skall
            användas, nämligen i det egna hushållet. Det gäller att där på
            ett för ekonomien och hälsan tillfredsställande sätt tillvarataga,
            bereda och använda vad jorden givit och att överhuvudtaget så
            rationellt som möjligt bedriva hemarbetets mångskiftande uppgifter.
            Man måste nog medgiva att just på husmoderns viktiga arbetsområde
            har utvecklingen icke hållit jämna steg med vad som skett på andra
            områden, ifråga om t. ex. en riktig användning av materialet och
            om arbetsbesparande metoder. En hemkonsulents arbetsuppgifter
            äro många och maktpåliggande. Hon skall, för att citera några
            ord ur ett föredrag av inspektrisen vid lanthus- hållsskolorna,
            fröken Ingrid Osvald, »meddela undervisning i allt, som rör vårt
            födoämnes val, och ge anvisning om, hur man med produkterna från
            den svenska jorden åstadkommer en lämplig kost. Dit hör alltså
            inte bara den dagliga mathållningen utan också bakning, slakt,
            konservering och för- varing av allehanda födoämnen. Hon skall
            vidare förstå sig på och ge råd om hemmets vård, barnavård, sjukvård
            i hemmen, sömnad, vävning, fjäder- fäskötsel, trädgårdsskötsel,
            mjölkhygien, salubjudande av vara, varukänne- dom, bokföring och
            budgetberäkningar.» Hushållningssällskapens mening om behovet
            av hemkonsulentverksam- heten har förut påpekats. I den mån det
            varit sällskapen möjligt att bedriva dylik verksamhet i begränsad
            omfattning såsom t. ex. i fråga om tillredning och konservering
            av grönsaker och tillvaratagande och användningen av slakten,
            har det visat sig vara ett många gånger överraskande stort behov
            av kunskaper i dessa ämnen, och undervisningen har mottagits med
            tacksamhet. I en nyligen i pressen publicerad utredning om jordbruksförhållandena
            i Arvidsjaurs socken i Norrbottens län heter det bland annat på
            tal om den här åsyftade verksamheten: »En särskilt uppskattad
            och värdefull verksamhet är hemkonsulenternas kurser av olika
            slag i slakt och konservering, trädgårdsskötsel och allmänna husmoderskurser.
            Det är fråga om huruvida ej denna verksamhet är bland de nödvändigaste.
            Skall befolkningens levnadsstandard höjas och fylla de ökade sociala
            och hygieniska kraven samtidigt som jordbruken bli mera all- sidigt
            självförsörjande än nu, så måste denna utveckling möjliggöras
            genom fortsatt och utvidgad undervisningsverksamhet bland husmödrarna.
            Fram- stegen på åkerbrukets område bli icke av värde förutom att
            motsvarande framsteg göras där åkerns produkter skola förädlas,
            i ladugård och kök. Intresset för dessa kurser är så stort, att
            alla ansökningar om att få dylika ej hinna tillgodoses med nuvarande
            lärarkrafter.» Ett förslag om statsbidrag till avlönande av hemkonsulenter
            kan ju fram- läggas i samband med förslag om en allmän reglering
            av den till hushåll- ningssällskapen knutna konsulentverksamheten,
            men det synes också kunna och böra ske oberoende av nämnda reglering
            om en sammankoppling med denna skulle onödigt fördröja saken.
          </p>
          <pb facs="riksdagen-motions-pdf/data/1936/mot_1936__ak__412/mot_1936__ak__412-003.pdf"/>
          <p>
            Motioner i Andra kammaren, Nr 412. 15 Med stöd av vad sålunda
            anförts få vi yrka, att riksdagen måtte besluta att hos Kungl.
            Maj:t hemställa,
          </p>
          <p>
            att Kungl. Maj:t måtte snarast utarbeta och framlägga förslag
            om statsbidrag till avlönande av hemkonsulenter.
          </p>
          <p>
            Stockholm den 23 januari 1936.
          </p>
          <p>
            0. E. Sandberg. E. W. Norén. Alfr. Nilsson, Steneberg. N. E.
            Nilsson. Eric Hansson. P. S. Hedlund.
          </p>
          <p>
            P. J. Näslund. Ludwig Brännström. ÅA. Danielsson.
          </p>
          <p>
            Otto Wallén. Elof Lindberg.
          </p>
        </div>
      </div>
    </body>
  </text>
</TEI>
