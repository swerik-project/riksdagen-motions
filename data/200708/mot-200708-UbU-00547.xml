<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00547">
  <teiHeader>
    <fileDesc>
      <titleStmt>
        <title>Högskolan i Stockholmsregionen</title>
        <author corresp="i-A5R84cTmpky3NHJ7nLKaEt">av Bosse Ringholm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolan i Stockholmsregionen</title>
          <idno type="rdwebb">GV02Ub547</idno>
          <rs type="number">Ub547</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub547/text</ref>
          <ref type="dokument_url_html">http://data.riksdagen.se/dokument/GV02Ub547</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub547</ref>
          <ref type="doc">http://data.riksdagen.se/fil/3667BFC5-DCF3-41BB-B024-AE8441EB0036</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N6McpeLaFNFDQJiswD322T" type="signed"/>
        <correspContext corresp="i-N6McpeLaFNFDQJiswD322T">
          <note type="signatory" corresp="i-A5R84cTmpky3NHJ7nLKaEt"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction xml:id="i-CELJe7Bwb6necJ8zk6G1Wj" type="referral">
          <date when="2007-10-16"/>
        </correspAction>
        <correspAction xml:id="i-PVHcoWNpoVNTdDMscPDoc3" type="dismissal">
          <date when="2007-10-16"/>
        </correspAction>
        <correspAction xml:id="i-9rVYzBnzkYvduq5Qy5Dak9" type="numbering">
          <date when="2007-10-09"/>
        </correspAction>
        <correspAction xml:id="i-KLrZZvhCyKSW7Y2mhk3zuF" type="submission">
          <date when="2007-10-05"/>
        </correspAction>
        <correspAction xml:id="i-C3tyVnoNDBDpKr4mKEpMUj" type="transfer">
          <date when="2007-10-02"/>
        </correspAction>
        <correspAction xml:id="i-E1XUEr8aQuVwieGE8sYzNe" type="assigned"/>
        <correspContext corresp="i-E1XUEr8aQuVwieGE8sYzNe">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DQUeBBRrZzR1S1QhfZhWzs">
            Förslag till riksdagsbeslut
          </head>
          <p xml:id="i-WWwpFYTrj8gG6Y4fWrNVTu">
            Riksdagen tillkännager för regeringen som sin mening vad som
            anförs i motionen om satsningar på att utveckla högskolan och
            högre utbildning i Stockholmsregionen.
          </p>
        </div>
        <div type="motContent">
          <head xml:id="i-TfrrH82XhzdsduHGAnLjYU" type="h1">
            Motivering
          </head>
          <p xml:id="i-HyTdHdvpE1qK8umyzU8mdG">
            Stockholm tillhör de mest konkurrenskraftiga kunskapsregionerna
            i hela Europa. Det som framför allt utmärker Stockholm är den
            höga andelen anställda inom kunskapsintensiva verksamheter som
            IT, datortillverkning, forskning och utveckling. I internationella
            jämförelser är Skandinavien och Stockholm också en av tillväxtmotorerna
            i Europa när det gäller den snabba utvecklingen inom den högteknologiska
            sektorn.
          </p>
          <p xml:id="i-XXBkL1Rp7zPZJ4N4DN1qWD">
            I Sverige bildar Stockholm tillsammans med Uppsala och övriga
            Mälardalen ett brett kunskapsbälte. I Mälarregionen finns i dag
            23 framstående högskolor och universitet med en fjärdedel av landets
            högskolestudenter. På institutionerna finns också över en tredjedel
            av landets alla forskare. För att behålla tätpositionen i Europa
            och närma sig det amerikanska försprånget måste ytterligare satsningar
            göras. En fortsatt framgångsrik svensk forskningspolitik kräver
            en kraftfull och tydlig satsning på att förstärka den högre utbildningen
            och utveckla högskolorna. Forskningsperspektivet måste lyftas
            upp och sättas in i ett nationellt perspektiv, för att på så sätt
            kunna utveckla en politik för en sammanhållen kunskapsregion som
            kan mäta sig i den internationella konkurrensen.
          </p>
          <p xml:id="i-Lw2YcgRQafHZP75QBzr4nL">
            En bättre samverkan mellan högskolorna och universiteten i regionen
            är därför nödvändig för att få maximal effekt av den forskning
            och utveckling som bedrivs i Mälarregionen och för att kunna kraftsamla
            kring ett antal strategiska utvecklingsområden. En sådan rollfördelning
            växer sakta fram, men det är viktigt att analysera frågan närmare
            i syfte att få fram vilka delar som bör understödjas med aktiva
            politiska insatser.
          </p>
          <head xml:id="i-GV4U856t25W4Bidd8kN4GZ" type="h2">
            Budgeten ger inga ökade anslag till högskolan
          </head>
          <p xml:id="i-A8fk5v5j3An3JpAutecBUn">
            Vi kan också konstatera att regeringens ambitioner på högskoleområdet
            inte är särskilt stora. 40 miljoner i resursökning för att lösa
            kvalitetsbristen inom högskolan kommer inte få några effekter.
            Sveriges Förenade Studentkårer (SFS) kallar regeringens satsning
            för en lek med siffror vilket vi håller med om. Om regeringen
            menar allvar med den oro som beskrivs i budgeten krävs det större
            åtgärder. För Stockholmsregionen kommer detta inte få några effekter.
          </p>
          <p xml:id="i-YR4CpTdX46uJd3DT7AEteZ">
            I den forskningspolitiska proposition som regeringen ska lämna
            till riksdagen under 2008 är det viktigt att det finns en tydlig
            strategi för att kraftsamla kring ett antal strategiska forskningsområden.
            Ett av målen måste vara att sammantaget förbättra regionen och
            därmed landets konkurrenskraft och tillväxtmöjlighet. Vi anser
            att högre utbildning och forskning bör vara nästa tillväxtområde
            där en gemensam strategi behöver utarbetas.
          </p>
          <head xml:id="i-Kr9PN3JxVHJ53epMV1FotN" type="h2">
            Fler högskoleplatser till regionen
          </head>
          <p xml:id="i-CWuLJdHkhBqi1hyF9JTc3f">
            Utbyggnaden av högskolan i Stockholmsregionen måste fortsätta.
            Sverige behöver fler akademiker och forskare för att hålla kvar
            tätpositionen i den internationella konkurrensen. Det behövs fler
            högskoleplatser till Stockholm för att tillgodose näringslivets
            behov. Idag är den högre utbildningen underdimensionerad i regionen.
            Brist på utbildningsplatser och forskningsanslag är ett hot mot
            tillväxten.
          </p>
          <p xml:id="i-KycuTLQsGmWdj1PhC5gSGR">
            Att den socialdemokratiska utbildningspolitiken har inneburit
            att snedrekryteringen minskat de senaste åren är tillfredsställande
            men inte tillräckligt. Fler behöver ta steget till högskola och
            universitet. Den socialdemokratiska regeringens mål om att hälften
            av varje ungdomskull studerar vidare är på väg att uppnås men
            äventyras av den borgerliga skolpolitiken. För att inte en fortsatt
            utbyggnad av högskolan ska urholka forskningsresurserna är det
            viktigt att nya statliga pengar satsas.
          </p>
          <p xml:id="i-ASukhyEbQvimiakgoBjq5B">
            Det behövs fler högskoleplatser till Stockholm för att tillgodose
            näringslivets behov och skapa en tillräckligt konkurrenskraftig
            forskningsmiljö. I dag är den högre utbildningen underdimensionerad
            i regionen. Bristen på högskoleplatser och forskningsanslag hotar
            tillväxten.
          </p>
          <p xml:id="i-E8T36dHasSV7WLJxe8NEa4">
            För att vara en huvudstadsregion har Stockholm få årsstudieplatser
            i förhållande till sin befolkning. Stockholms län har 20 % av
            rikets befolkning men bara 15 % av utbildningsresurserna. Jämför
            man Stockholms län med de andra universitetslänen har Stockholm
            endast hälften så många årsplatser i förhållande till befolkningen.
            Det leder till att sökandetrycket på den högre utbildningen är
            betydligt större i Stockholm än i andra delar av landet. Endast
            30 % av förstahandsvalen kan tillgodoses i Stockholm, vilket i
            sin tur innebär att 70 % av dem som studerar inte läser det de
            helst vill. Detta kan vara en orsak till att övergångsfrekvensen
            från gymnasium till högskola är lägre än rikssnittet.
          </p>
          <p xml:id="i-4bQw8g2WsFh7gETphj23F5">
            Om Stockholm ska fortsätta att vara en tillväxtmotor för Sverige
            måste antalet högskoleplatser öka. På kort sikt måste antalet
            utbildningsplatser öka med 10 000 i Stockholm inom efterfrågade
            utbildningar. Över en tioårsperiod handlar det om minst 25 000
            nya platser för att möta befolkningstillväxten. För att förbättra
            balansen mellan den norra och den södra delen av regionen är det
            viktigt att åtskilliga av dessa nya platser förläggs till Södertörn.
          </p>
          <p xml:id="i-PQvPmwjYS8oUSmF2F9fiVm">
            Också mot bakgrund av att ungdomskullarna som lämnar gymnasieskolan
            de kommande åren kommer att växa är det viktigt att fler platser
            inom den högre utbildningen skapas om inte konkurrensen ska hårdna
            ytterligare och andelen som går vidare till universitet och högskola
            ska minska i stället för att öka. Regionen måste ha en planering
            och beredskap för detta. Och staten måste ta sitt ansvar och skapa
            tillräckligt många nya platser.
          </p>
          <p xml:id="i-6v1iReME7hrhGFg5RwEByz">
            I budgeten föreslår den borgerliga regeringen en omfördelning
            av 200 miljoner från anslaget till studieplatser, vilket visar
            att regeringens politik går i motsatt riktning. Enligt Högskoleverket
            ökar antalet sökande till högskolorna. Ett annat exempel på att
            regeringen inte tar behoven på allvar är Karolinska Institutets
            (KI) äskande om fler utbildningsplatser för specialistsjukvården.
            Bristen på specialistsjuksköterskor inom intensivvård och operation
            är stor med inställda operationer som följd. Trots detta avser
            regeringen inte att göra något åt problemet.
          </p>
          <head xml:id="i-4spSqRMYTUMm4RxgUufguu" type="h2">
            Skapa förutsättningar för Södertörns högskola att bli universitet
          </head>
          <p xml:id="i-6xANTeLFeYs7gLZAgfnWUN">
            För den regionala balansen och för att tillväxtpotentialen i
            hela Stockholmsregionen ska kunna utnyttjas maximalt är det oerhört
            viktigt att Södertörns högskola fortsätter att utvecklas. Kravet
            är att högskolan ska bli ett universitet. Detta är en viktig del
            i en långsiktig strategi där Södertörns högskola ges möjlighet
            att fortsätta ta emot fler studenter, få ökat akademiskt anseende
            och mer forskningsmedel. Den entreprenörsanda som präglar Södertörn
            måste tillvaratas och utvecklas.
          </p>
          <p xml:id="i-A1iPVqgfK36DvPWWvReYTT">
            Det handlar om ökat kommunalt samarbete för att öka rekryteringen
            till vissa utbildningar, erbjuda bra boendemiljöer för utländska
            forskare, förstärka samverkan mellan näringslivet, högskolan och
            forskningen, öka antalet studentbostäder och praktikplatser samt
            förbättra kommunikationerna. Vidare behövs insatser för att underlätta
            kommersialiseringen av forskningsresultat, Biocity m.m. Södertörnskommunerna
            och landstinget bör även försöka medverka till ett ökat samarbete
            mellan Södertörn, KI och KTH, vilket kan leda till fler utbildningsplatser
            på Södertörn.
          </p>
          <p xml:id="i-Q4NvS8G3QKheoCEH81gBqq">
            Sammanslagningen av Huddinge universitetssjukhus och KS innebär
            en förbättring för Södertörn. Om man lyckas med målsättningen
            att sjukhuset ska bli ett av världens tio ledande universitetssjukhus,
            kommer sjukhuset att dra till sig en rad världsledande forskare,
            vilket kommer att få en stor betydelse för möjligheten att förlägga
            mer kvalificerad forskning till Södertörnsområdet.
          </p>
          <head xml:id="i-2NsnCzRctWip9xmkvqHcif" type="h2">
            Bredda rekryteringen till högre utbildning
          </head>
          <p xml:id="i-WyK2jStePvvoY14nvXPuUR">
            Grunden för framgångsrik forsknings- och högskoleutbildning läggs
            i grund- och gymnasieskolan. Åtgärder för att bredda rekryteringen
            och bryta snedrekrytering till högre studier måste inledas redan
            i grundskolan. Särskilt viktigt är att ge barn och ungdomar som
            har problem med svenska språket stöd och hjälp.
          </p>
          <p xml:id="i-NhU8A7qM4ZPoCsXaKiAv6y">
            I Stockholmsregionen går drygt 70 % av ungdomarna ut gymnasiet
            med behörighet till högre studier och knappt 50 % övergår till
            högskolan inom tre år. Skillnaderna mellan kommunerna är dock
            väldigt stora. I vissa kommuner är det mindre än en tredjedel
            som går vidare till högre studier medan det i andra kommuner är
            nästan två tredjedelar.
          </p>
          <p xml:id="i-4Lm5JvWpQXwC6GbjRzUJNf">
            Kommuner med en låg övergångsandel har ett särskilt ansvar att
            med riktade insatser och samarbetsprojekt minska obalansen. Kontakterna
            mellan grundskolan, gymnasieskolan och högskolevärlden måste förbättras.
            Ett annat problem för regionen är att det finns ett lågt intresse
            för naturvetenskapliga och tekniska ämnen i grundskolan och gymnasiet.
            För att Stockholmsregionen ska nå upp till den nationella målsättningen
            om att hälften av alla 25-åringar ska gå vidare till högre utbildning
            krävs ett målmedvetet arbete. Men det krävs också nationella insatser
            i form av fler högskoleplatser till regionen.
          </p>
          <p xml:id="i-2q4BDzLWH65ghukFirtdY2">
            Även här måste kommunerna tillsammans med högskolorna skapa exempelvis
            attraktiva naturvetenskapliga utbildningar inom gymnasieskolan.
            Det behövs också ett ökat samarbete mellan de högteknologiska
            företagen i regionen och de kommunala skolorna. Även samarbetet
            med Nutek måste fortsätta. Tillsammans med tio kommuner i landet
            har Nutek utvecklat en kommunal teknikskola, Komtek, med ett mycket
            bra resultat. I Stockholmsregionen har Järfälla medverkat. Efter
            försöksverksamheten har den permanentats och är nu mer en del
            i kommunens skolverksamhet.
          </p>
        </div>
        <div type="motSignatures">
          <list>
            <item xml:id="i-TW1JtPJuamnmGnMa7wEQ4a" who="i-A5R84cTmpky3NHJ7nLKaEt">
              Bosse Ringholm (s)
            </item>
            <item xml:id="i-N9KSwohaECkZ6x5NSWYDJ4" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-BURkfSf6YJuQuWa3hRQNtG" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-YYHrTnM1FyCrjzCWo4cTmC" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
