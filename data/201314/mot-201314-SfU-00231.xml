<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00231">
  <teiHeader>
    <fileDesc>
      <titleStmt>
        <title>Barnfattigdom</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnfattigdom</title>
          <idno type="rdwebb">H102Sf231</idno>
          <rs type="number">Sf231</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf231/text</ref>
          <ref type="dokument_url_html">http://data.riksdagen.se/dokument/H102Sf231</ref>
          <ref type="dokumentstatus_url_xml">http://data.riksdagen.se/dokumentstatus/H102Sf231</ref>
          <ref type="doc">http://data.riksdagen.se/fil/6B4467D7-6358-4EA0-98A0-80301EBCF61E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X2vxChFx3w3p3w6LW6ymt8" type="signed"/>
        <correspContext corresp="i-X2vxChFx3w3p3w6LW6ymt8">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-BweTZCS7rhWdmp65eSpbEM" type="numbering">
          <date when="2013-10-02"/>
        </correspAction>
        <correspAction xml:id="i-23Ec1gLo8o8SypzbURBL93" type="submission">
          <date when="2013-10-01"/>
        </correspAction>
        <correspAction xml:id="i-ALfPuQWL3MHGQp8RurjuPf" type="transfer">
          <date when="2013-10-01"/>
        </correspAction>
        <correspAction xml:id="i-Hpv6zmZA9JfCijk3rAPrPs" type="assigned"/>
        <correspContext corresp="i-Hpv6zmZA9JfCijk3rAPrPs">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J47foDrRhiKCqmkLwgDyEW" type="motHeader"/>
      <div xml:id="i-2hWrwDNsekrMvavti77Rsn" type="motBody">
        <div xml:id="i-YDtGR1Bf1NBPenEDrGw12k" type="motProposal" subtype="förslag">
          <head xml:id="i-Y8qVZZmCTPNzVt4BBJmDmy">
            1 Förslag till riksdagsbeslut
          </head>
          <list xml:id="i-NvygKUJKAbNuufaSJNyk9W" style="ol">
            <item xml:id="i-Qnoo42n6Z23goQkbDJNff8">
              Riksdagen tillkännager för regeringen som sin mening vad som
              anförs i motionen om att regeringen omgående bör lägga fram förslag
              till en handlingsplan mot barnfattigdom.
            </item>
            <item xml:id="i-K8xrRAU9XAV2WhQXems92c">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över samtliga bidrag som riktas till barnfamiljer och
              återkomma med förslag till ändringar som syftar till att förbättra
              situationen för ekonomiskt utsatta barnfamiljer.
            </item>
            <item xml:id="i-AiMT2BFeuYU3s8KNhkMLuA">
              Riksdagen tillkännager för regeringen som sin mening vad som
              anförs i motionen om att riksnormen för försörjningsstöd bör höjas
              med 300 kronor i månaden per barn. 1
            </item>
            <item xml:id="i-APkR5kETvL5Eonb77YnWLB">
              Riksdagen tillkännager för regeringen som sin mening vad som
              anförs i motionen om att i skollagen ska införas ett förbud mot
              avgifter i skolan. 2
            </item>
            <item xml:id="i-CXPeX4YJVTWKk9X1hoLEem">
              Riksdagen tillkännager för regeringen som sin mening vad som
              anförs i motionen om att det bör införas ett tillägg till skollagens
              4 kap. 4 a § om skolmåltider som ger skolorna skyldighet att erbjuda
              kostnadsfri frukost för elever i grundskolan. 2
            </item>
            <item xml:id="i-2MYNj7Mwd6wuKN4AfCY8cu">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över kommunernas utbud av avgiftsfria sommaraktiviteter
              för barn i syfte att föreslå förbättringar. 1
            </item>
            <item xml:id="i-GXPgWKh7oa2whiCVmhRj1L">
              Riksdagen tillkännager för regeringen som sin mening vad som
              anförs i motionen om att glasögon för barn med synfel ska subventioneras.
              3
            </item>
            <item xml:id="i-Ws1dFyoH1Ms2MME17L4GLC">
              Riksdagen tillkännager för regeringen som sin mening vad som
              anförs i motionen om att det inte ska vara möjligt att avhysa
              barnfamiljer innan de har ett bra boende att flytta till. 1
            </item>
          </list>
          <p xml:id="i-3bp2S7un3EnhEPaUHZ5BZt">
            1 Yrkandena 3, 6 och 8 hänvisade till SoU.
          </p>
          <p xml:id="i-7QLVPCepT2bNH62ukMmWYZ">
            2 Yrkandena 4 och 5 hänvisade till UbU.
          </p>
          <p xml:id="i-RHi9Yqp3zk32geDweojzek">
            3 Yrkande 7 hänvisat till FiU.
          </p>
        </div>
        <div xml:id="i-6naSByzQd2fGrzqBK65ziE" type="motContent">
          <head xml:id="i-UMPVzSmbsNP96fxKegWXRc" type="h1">
            2 En handlingsplan mot barnfattigdom
          </head>
          <p xml:id="i-MZtPECMgNLnykUJfdActdc">
            I dag tickar en fattigdomsbomb i Sverige. Klyftorna mellan barn
            till fattiga föräldrar och barn till rika föräldrar ökar. Samtidigt
            som en grupp har fått det bättre och bättre ekonomiskt sett, har
            andra grupper fått det mycket sämre. På sikt leder den ökande
            barnfattigdomen till ett klassamhälle där välfärden inte längre
            omfattar dem som inte har råd att betala för sig. Vi i Vänsterpartiet
            arbetar i stället för ett framtida, modernt samhälle där alla
            människor kan leva ett värdigt liv i trygghet.
          </p>
          <p xml:id="i-CdN2J2tFFALXcwWJk3UJDm">
            De senaste årens nedmontering av de gemensamt finansierade trygghetssystemen
            som a-kassa och sjukförsäkring har drastiskt försämrat den ekonomiska
            situationen för många vuxna. Detta drabbar barnen. Föräldrarnas
            ekonomiska utsatthet blir barnens krassa uppväxtvillkor. Föräldrarnas
            ekonomiska standard påverkar på ett mycket påtagligt sätt barnens
            villkor och livsmöjligheter. Att leva i fattigdom har en mängd
            negativa konsekvenser för barn. Det är väl belagt att en fattig
            barndom ökar risken för social utsatthet senare i livet. Det finns
            ett samband mellan föräldrars inkomster och barns inkomster som
            vuxna. Sannolikheten att hamna i de lägre inkomstskikten ökar
            ju lägre inkomster föräldrarna hade under uppväxten. Forskning
            visar att barn i bostadsområden med låg inkomstnivå löper tre
            gånger så hög risk att utsättas för våld i hemmet än genomsnittet
            och löper dubbelt så stor risk att bli utsatta för mobbning. Studier
            har även tydligt visat på samband mellan fattigdom och t.ex. utbildningsresultat,
            etablering på arbetsmarknaden samt hälsa och trygghet i det egna
            bostadsområdet.
          </p>
          <p xml:id="i-H86EPJvMECUZ2nAmRk5ZcS">
            Ansökningarna till hjälporganisationen Majblomman ger en tydlig
            bild av fattiga barns villkor i dagens Sverige. Breven vittnar
            om tonåringar som aldrig ägt en egen cykel, om barn som inte kan
            delta i fotbollsträningen och om barn som aldrig får gå på bio
            med kompisarna. Många gånger tvingas ekonomiskt utsatta familjer
            att göra omöjliga prioriteringar som att välja mellan att betala
            elräkningen eller att ha råd med vinterkläder. Stadsmissionen
            vittnar om att barnfamiljerna som tar emot hjälp i form av matkassar
            blir fler och fler. Att hjälporganisationer som Majblomman och
            Stadsmissionen finns är bra men vi anser att barnfattigdomen först
            och främst ska bekämpas genom ökad ekonomisk jämlikhet och inte
            genom välgörenhet.
          </p>
          <p xml:id="i-Ejm6CMndrf6CzBDCSw9xS">
            I dag lever en fjärdedel av alla barn i Sverige med en ensamstående
            förälder. Ändå är kärnfamiljen norm för såväl lagstiftning som
            de verksamheter barnen deltar i. Det leder till att de ekonomiska
            villkoren för barnfamiljer är ojämlika och orättvisa. Detta drabbar
            barnen, som inte kan delta i aktiviteter som barn vanligtvis förväntas
            delta i, t.ex. skolutflykter som kostar pengar. I Sverige finns
            det i dag barn som inte kan äta sig mätta hemma och som inte får
            riktiga vinterkläder därför att föräldrarna inte har råd. Enligt
            statistik från Försäkringskassan levde 17 procent av alla barn
            2012 i relativ fattigdom (dvs. i hushåll där den disponibla inkomsten
            per konsumtionsenhet är lägre än 60 procent av medianvärdet).
            Det är en ökning med nära fyra procentenheter sedan 2006. Störst
            risk att växa upp i en fattig familj löper barnen till ensamstående
            föräldrar. Att barnfattigdomen ökar är både upprörande och helt
            oacceptabelt.
          </p>
          <p xml:id="i-QdbYPrB7jg1aDKHxnV1iFV">
            Enligt Rädda Barnens rapport Barns ekonomiska utsatthet (Årsrapport
            2012:2) var barnfattigdomen 2010 drygt tre gånger så hög bland
            barn med ensamstående föräldrar som bland barn med sammanboende
            föräldrar. Barn till ensamstående föräldrar med utländsk bakgrund
            är dubbelt utsatta. Enligt Rädda Barnen lever över hälften (54
            procent) av barnen i den gruppen i fattigdom.
          </p>
          <p xml:id="i-PpKU3X2inBEVUeHZj6s3Dm">
            Lösningen på problemet med den ökande barnfattigdomen är dels
            generella satsningar på arbete åt alla, rätt till arbete på heltid,
            bättre arbetslöshetsförsäkring, sjukförsäkring, föräldraförsäkring
            och rätt till barnomsorg även på obekväm arbetstid. Dels behövs
            specifika satsningar på ekonomiskt utsatta barnfamiljer, som höjt
            underhållsstöd, förbättrat bostadsbidrag och förbud mot avgifter
            i skolan.
          </p>
          <p xml:id="i-HdVLCuyBgbtQvmizZujBdU">
            Regeringen bör omgående lägga fram förslag till en handlingsplan
            mot barnfattigdom. Detta bör riksdagen som sin mening ge regeringen
            till känna.
          </p>
          <p xml:id="i-B4gEawBjxqLVUvrD7jRTX9">
            Här nedan presenterar vi ett antal förslag som vi menar bör ingå
            i en handlingsplan mot barnfattigdom.
          </p>
          <head xml:id="i-25iCm96NaKUpY3czJ7Tc9N" type="h1">
            3 Se över bidragen som riktas till barnfamiljer
          </head>
          <p xml:id="i-5oYJiH9eicYkmtjLrRbzrw">
            För de mest ekonomiskt utsatta barnfamiljerna är barnbidrag,
            bostadsbidrag och eventuellt underhållsstöd helt avgörande för
            att klara vardagen. Ett stort problem är att vissa typer av bidrag
            räknas som inkomst, vilket gör att de avräknas mot varandra. Ett
            exempel är barnbidrag som avräknas från försörjningsstöd. Även
            vårdbidrag som föräldrar kan få för barn med funktionsnedsättningar
            påverkar andra bidrag. Konsekvensen blir att de mest ekonomiskt
            utsatta familjerna inte kan tillgodogöra sig en eventuell ökning
            av bidragen. Detta drabbar barnen. För att bekämpa barnfattigdomen
            bör hela systemet med bidrag som riktas till barnfamiljer ses
            över. Regeringen bör därför tillsätta en utredning som ser över
            samtliga bidrag som riktas till barnfamiljer samt komma med förslag
            till ändringar som syftar till att förbättra situationen för ekonomiskt
            utsatta barnfamiljer. Detta bör riksdagen som sin mening ge regeringen
            till känna.
          </p>
          <head xml:id="i-Y2rSPFwse1dkD5oBCsnytQ" type="h1">
            4 Bättre ekonomiskt bistånd
          </head>
          <p xml:id="i-U9GNHAghXyHdp5To9GjhQX">
            De som lever med ekonomiskt bistånd har ofta svårt att få pengarna
            att räcka till annat än de dagliga eller återkommande utgifterna.
            Biståndet är tänkt att vara en kortvarig insats men antalet som
            tvingas leva långvarigt på ekonomiskt bistånd ökar. Många barn
            i familjer som är beroende av försörjningsstöd tvingas leva i
            ekonomisk utsatthet under en stor del av sin uppväxt. Barn i ekonomiskt
            utsatta familjer får inte tillgång till fritidsaktiviteter i tillräcklig
            utsträckning, vare sig sådana som föräldrar och barn gör tillsammans
            eller sådana som barnen utövar på egen hand. På så sätt stängs
            dessa barn ute från det de flesta andra barn tar för självklart.
          </p>
          <p xml:id="i-Rua4JW2KApRsP9gyPMjHkT">
            Regeringen föreslår i budgetpropositionen för 2014 att införa
            en s.k. fritidspeng på högst 3 000 kronor om året till barn i
            årskurserna 4–9 i hushåll som är mottagare av ekonomiskt bistånd
            sedan sex månader. För att få pengarna ska det visas upp intyg
            för att kontrollera att de använts rätt.
          </p>
          <p xml:id="i-CtcdwAtucoH5imYoGLw6o7">
            Det är en modell Vänsterpartiet förkastar. Barn ska inte behöva
            be särskilt om att få ha en meningsfull fritid utan det ska vara
            en rättighet. Det ska också vara en norm till alla barn så den
            inte bara når barn till de föräldrar som har kunskap och resurser
            att efterfråga fritidspengen. De åldersgränser som föreslås är
            dessutom helt godtyckliga. Barn eller deras föräldrar ska inte
            heller behöva be om intyg från t.ex. föreningsverksamhet för att
            visa att de använt pengarna rätt. Det är ett synsätt som tillhör
            den gamla fattigvården.
          </p>
          <p xml:id="i-VYAAC5hBzNS9EcnczwNA5g">
            För att alla barn i alla åldrar ska kunna delta i fritidsaktiviteter
            på lika villkor behöver det ekonomiska biståndet en generell förstärkning.
            Därför bör riksnormen för försörjningsstöd höjas med 300 kronor
            i månaden per barn. Detta bör riksdagen besluta.
          </p>
          <p xml:id="i-61nJCzHLrJAXhjt4GxymgU">
            I vår motion för utgiftsområde 9, 2013/14: So539, avsätter vi
            pengar till genomförandet av detta förslag.
          </p>
          <head xml:id="i-14Ssa4mtnssqyJP4cCAy7E" type="h1">
            5 Barnomsorg på obekväm arbetstid
          </head>
          <p xml:id="i-4VGkqRWkJSqyNCL9HRN3ZD">
            För att föräldrar ska kunna arbeta måste barnomsorgen fungera.
            Det är svårt att kombinera föräldraskap med arbete på obekväm
            arbetstid, särskilt när tillgången till barnomsorg inte motsvarar
            föräldrarnas behov. Värst är det för ensamstående föräldrar som
            ofta tvingas tacka nej till arbete på kvällar, nätter och helger
            då barnomsorg saknas. Få föräldrar i yrken med låga löner har
            råd att betala för privat barnpassning. I vår motion 2013/14:Ub397,
            Förskola och fritidshem, föreslår vi att föräldrar ska få bättre
            möjligheter till barnomsorg på obekväm arbetstid.
          </p>
          <head xml:id="i-W7c7f9ZQC6j8jyxHVbtJ2U" type="h1">
            6 Förbjud avgifter i skolan
          </head>
          <p xml:id="i-T7jTSDSwzBW2fxK689f5Au">
            Alla barn ska ha lika möjligheter i skolan oavsett föräldrarnas
            ekonomi. Skolan ska vara avgiftsfri enligt skollagen men i praktiken
            är den inte alltid det. I dag har skolorna rätt att ta ut enstaka,
            obetydliga avgifter för t.ex. teaterbesök eller andra utflykter
            som barnen förväntas delta i. Skolinspektionen har definierat
            vilka obetydliga kostnader som kan accepteras vid enstaka tillfällen:
          </p>
          <list xml:id="i-32ragmsbmi2bPBd385An9B" style="ul">
            <item xml:id="i-KDRzqyRZjPehYbULCMZPKi">
              700 kr för läromedel, inklusive miniräknare, i gymnasieskolan.
            </item>
            <item xml:id="i-SDZxZNxKAU5P1iEWLhi1eJ">
              300 kr för en studieresa.
            </item>
            <item xml:id="i-RgHgW11oXZvBx4e789btn5">
              Kostnader för måltider under studieresa.
            </item>
            <item xml:id="i-L6MdPS2r2kWbnrJxyqRwok">
              100 kr för studiebesök.
            </item>
            <item xml:id="i-5Wu6cmQ1bBtEy8cTqMFqMt">
              100 kr för aktiviteter kopplade till idrott och hälsa (friluftsdag).
            </item>
          </list>
          <p xml:id="i-WbDGAijKAHf9UqNw5CVt78">
            För de flesta familjer kan summorna tyckas små, men för dem som
            är fattiga kan smärtgränsen för oförutsedda utgifter gå redan
            vid 20 kronor. Konsekvensen blir att barn till fattiga föräldrar
            ofta tvingas avstå från att delta vid dessa tillfällen. Detta
            gäller speciellt om det finns flera barn i familjen som förväntas
            ha med sig pengar, frukt och matsäck till skolan.
          </p>
          <p xml:id="i-DXk1bU4m1cfk1PcEcck5ex">
            Högerregeringen har också gjort s.k. frivilliga insamlingar till
            skolresor och liknande aktiviteter tillåtna. Även om regeringen
            föreskriver att aktiviteter som bekostas genom frivilliga insamlingar
            ska vara öppna för alla oavsett om man bidragit eller inte, och
            att det inte är godtagbart att erbjuda kostnadsfria alternativ
            för den som inte bidragit, kan konsekvensen ändå bli att förekomsten
            av avgifter ökar. Någon utvärdering eller uppföljning av den nya
            lagstiftningen har ännu inte genomförts. Signalen från regeringen
            till skolsektorn och det omgivande samhället är hur som helst
            att man inte ska dra sig för att finansiera skolverksamheten genom
            avgifter. En sådan utveckling kan vi inte acceptera. Det bör införas
            ett förbud i skollagen för skolor att ta ut avgifter. Detta bör
            riksdagen besluta.
          </p>
          <head xml:id="i-3yFs2jvPkM99DsgeW6AvCS" type="h1">
            7 Frukost i skolan
          </head>
          <p xml:id="i-BbJZjtQqaVEjxZVzCnCyU">
            Många barn och ungdomar äter inte frukost hemma. Det kan bero
            på att tiden inte räcker till eller på dåliga matvanor. Det finns
            emellertid också barn som möts av ett tomt kylskåp på morgonen.
            Föräldrarna har helt enkelt inte råd att köpa mat. Dessa barn
            är beroende av den fria skollunchen för att kunna äta sig mätta.
          </p>
          <p xml:id="i-3DkRu36BFrNBCqhc7pNgBX">
            Ungefär en tredjedel av landets skolor erbjuder även frukost
            i skolan. Skolor som testat frukostservering upptäcker snabbt
            fördelarna. Det blir lugnare i klassrummen, frånvaron minskar,
            eleverna blir pedagogiskt tillgängliga, och deras intresse för
            kost och hälsa ökar.
          </p>
          <p xml:id="i-CmhaSg6dTvbqFWiMxSteTr">
            Av de skolor som serverar frukost i dag är det tyvärr många som
            tar betalt. Frukost är något som ska erbjudas alla elever och
            då får kostnaden inte vara ett hinder för de elever som inte har
            råd, men som ofta är de som har störst behov. Det bör därför införas
            ett tillägg till skollagens 4 kap. 4 a § om skolmåltider som ger
            skolorna skyldighet att erbjuda kostnadsfri frukost för elever
            i grundskolan. Detta bör riksdagen som sin mening ge regeringen
            till känna.
          </p>
          <head xml:id="i-MgAN48F2MGymeCZmUS3DMe" type="h1">
            8 Barns rätt till en meningsfull fritid
          </head>
          <p xml:id="i-Ej2PNPVhPswGkosj4PBnmp">
            I dagens Sverige finns det barn som får stå och titta på när
            kompisarna är på fotbollsträning därför att föräldrarna inte har
            råd med avgiften. Att åka på semester under sommarlovet är helt
            otänkbart. Vissa familjer har inte ens råd att ta bussen för att
            besöka en badstrand. I stället får barnen tillbringa ledigheten
            på tomma lekplatser och framför tv:n. Bristen på aktiviteter för
            barn till fattiga föräldrar visar sig särskilt under sommarmånaderna
            då skola, fritidsgårdar och andra verksamheter för barn håller
            stängt. Att kommunerna drar in på eller struntar i att erbjuda
            kostnadsfria aktiviteter för barn under sommaren kanske ger ett
            kortsiktigt positivt resultat i budgeten. Men på lång sikt riskerar
            barns och ungdomars brist på meningsfull sysselsättning att leda
            till ökad social utslagning. Forskning visar att risken är särskilt
            stor för barn som växer upp i fattigdom.
          </p>
          <p xml:id="i-3bDhaF5NNhAv2BuuVmR9sD">
            Regeringen bör därför tillsätta en utredning som ser över kommunernas
            utbud av avgiftsfria sommaraktiviteter för barn i syfte att föreslå
            förbättringar. Detta bör riksdagen som sin mening ge regeringen
            till känna.
          </p>
          <p xml:id="i-NnNWD2ELXW7GxRp9JoMLi9">
            I motion 2013/14:Kr225, Fritidsgårdar, föreslår vi också att
            regeringen ska utreda frågan om huruvida kommunerna ska vara skyldiga
            att bedriva fritidsgårdsverksamhet, bl.a. eftersom fritidsgårdar
            är särskilt viktiga för unga i riskzonen. Det gör också att kommunerna
            får möjlighet att arbeta med lokala inflytandeforum för att ge
            dessa ungdomar inflytande och delaktighet som en del i en demokratisk
            fördjupning.
          </p>
          <head xml:id="i-FfmhwKrBNezdeNnD8GyhbY" type="h1">
            9 Maxtaxa i kulturskolan
          </head>
          <p xml:id="i-Vtyx1jsqvwCBbBUEgdT79L">
            Kulturskolan, tidigare känd som kommunala musikskolan, har spelat
            en mycket viktig roll för svenska barns och ungdomars möjlighet
            att själva pröva på musik och andra kulturformer. Målsättningen
            måste vara att alla barn ska få möjlighet att pröva på olika kulturyttringar.
            För att uppnå detta behöver Kulturskolan göras tillgänglig för
            alla. En avgörande tillgänglighetsfråga är avgifterna till Kulturskolan.
            I flera kommuner är avgifterna så höga att många familjer saknar
            möjlighet att betala dem. Vänsterpartiet anser att barn från alla
            familjer, oavsett ekonomi eller social ställning, ska ges möjlighet
            att delta i Kulturskolans verksamhet. För att detta ska bli möjligt
            måste avgifterna till Kulturskolan på sikt tas bort. I ett första
            steg vill Vänsterpartiet införa en maxtaxa på 300 kronor per termin
            för kulturskolan, vilket vi föreslår i motion 2013/14: Kr310,
            Kulturskolan.
          </p>
          <head xml:id="i-CuJvdZQxBogDKATZZGFUE4" type="h1">
            10 Glasögon till barn
          </head>
          <p xml:id="i-S6hfCwYTAYY4fEmeb8ogRF">
            Glasögon till barn är dyrt. Ansökningar till organisationen Majblomman
            vittnar om att många fattiga föräldrar tvingas avstå från att
            köpa glasögon, trots att de är nödvändiga för barnen. Inget barn
            med synfel ska behöva vara utan glasögon p.g.a. föräldrarnas dåliga
            ekonomi. I dag är det självklart att hörselskadade barn får tillgång
            till hörapparat för att kunna tillgodogöra sig skolundervisning
            och delta i gemenskapen med andra barn på fritiden. Detta gäller
            inte barn med synfel trots att deras begränsningar är att likställa
            med hörselskadades. Nedsatt syn och synfel bör därför betraktas
            på samma sätt som nedsatt hörsel eller annan funktionsnedsättning.
            Det är nödvändigt för att barn ska kunna utvecklas, hänga med
            i skolan och delta i gemenskapen med sina kamrater. Barn som inte
            ser bra får svårt att hänga med i undervisningen och lider ofta
            av besvär som huvudvärk, trötthet och koncentrationssvårigheter.
            För mindre barn kan ett synfel dessutom förvärras för livet om
            de inte har rätt glasögon. Eftersom barn växer och synen förändras
            behövs nya glasögon i princip varje år och i perioder ännu oftare
            när barnet växer mycket.
          </p>
          <p xml:id="i-VBmiRauFJbk1V7pEwSVg2p">
            Socialstyrelsen har gjort en kartläggning av antalet barn 0–18
            år som har behov av glasögon samt i vilken utsträckning landstingen
            erbjuder dessa barn stöd inom sin hjälpmedelsverksamhet. Skillnaderna
            är stora mellan landstingen. Alla landsting, utom Stockholm läns
            landsting, ger bidrag till standardglasögon eller kontaktlinser
            efter recept av ögonläkare till barn i åldern 0–7 år. För barn
            över 8 år och upp till 19 år ger fem landsting bidrag till standardglasögon
            med belopp som varierar mellan 300 kronor och 1 000 kronor.
          </p>
          <p xml:id="i-BtUgXfn6FBuXuFDQhnvZNc">
            I en undersökning som Majblomman lät utföra år 2008 uppgav fyra
            av tio tillfrågade föräldrar att de inte haft råd med glasögon
            trots att deras barn varit i behov av dem (Majblommans rapport
            Brillor och barn 2008).
          </p>
          <p xml:id="i-3eHYF552Uv9sQDDPqU3ctJ">
            De flesta föräldrar som inte har råd att köpa nya glasögon till
            sina barn hänvisas till socialtjänsten. Att få behovsprövat stöd
            är dock svårt. Vi vill därför subventionera glasögon för barn
            i åldern 2–15 år med 800 kronor för ett par glasögon (standardglas
            och bågar). Vi avsätter 300 miljoner kronor per år för en glasögonreform
            i vårt förslag till statsbudget för 2014. Glasögon för barn med
            synfel ska subventioneras. Detta bör riksdagen som sin mening
            ge regeringen till känna.
          </p>
          <head xml:id="i-XsugQhCdDPGYF14JGD6bXu" type="h1">
            11 Fria läkemedel för barn
          </head>
          <p xml:id="i-35cBU4i4TJpEPwVZvnsrBg">
            Enligt en intervjuundersökning som genomfördes av Majblomman
            2009 var det en tiondel av föräldrarna som svarade ja på frågan
            om de hade väntat med att hämta ut läkemedel till sina barn av
            ekonomiska skäl. Alla barn har rätt till en god vård inklusive
            medicin. För att barn i fattiga familjer ska få samma tillgång
            till läkemedel som andra föreslår vi i vår motion 2013/14: So400,
            En jämlik och jämställd hälso- och sjukvård, att läkemedel för
            barn ska vara kostnadsfria.
          </p>
          <head xml:id="i-147G1CUY925PP21ysSgYPE" type="h1">
            12 Vräkningar av barnfamiljer
          </head>
          <p xml:id="i-8Xq3hVpW13DWQjZKD8uJxU">
            Föräldrarnas fattigdom kan leda till att barn blir hemlösa. Försenade
            eller uteblivna hyresinbetalningar leder ofta till att hela familjer
            vräks. Kronofogdemyndighetens statistik visar att 569 barn vräktes
            under 2012. För riket som helhet är det en nedgång med 14 procent.
            Första halvåret 2013 har minskningen fortsatt med 19 procent jämfört
            med 2012. Ännu är det dock för tidigt att säga om utvecklingen
            kommer att fortsätta. Det är också fortfarande långt ifrån målet
            om att inga vräkningar av barn ska ske.
          </p>
          <p xml:id="i-NJ2BrdFWkAxciQNN4rritZ">
            Hyresskulder är i 90 procent av fallen den formella orsaken till
            vräkningen. Hyresskulderna var för över 80 procent av de vräkningshotade
            lägre än 20 000 kronor. Hälften av hushållen var ensamstående
            mammor och 16 procent ensamstående män. (Rapport Kronofogden 2010,
            Varför vräks barn fortfarande?) Vräkningarna har dessvärre stöd
            i hyreslagen. Och konsekvenserna för barnen är mycket negativa.
            Deras boendesituation försämras dramatiskt, de förlorar sitt sociala
            sammanhang, tvingas byta skola och mår dåligt av den kris deras
            föräldrar hamnat i (Rapport KFM 2010).
          </p>
          <p xml:id="i-MC892EWs5Z3MMPfyrYYctM">
            Regeringen har en nollvision för vräkningar av barnfamiljer.
            Trots det fortsätter vräkningarna. Det är uppenbart att socialtjänstens
            skyddsnät inte räcker till för att förhindra att barn blir hemlösa.
            Kronofogdemyndigheten uppger också att vid hälften av alla vräkningar
            där barn är inblandade närvarar inte socialtjänsten. Socialtjänstens
            och Kronofogdemyndighetens ansvar för att inga barnfamiljer ska
            bli hemlösa måste förtydligas. Det ska inte vara möjligt att avhysa
            barnfamiljer innan dessa har ett bra boende att flytta till. Detta
            bör riksdagen som sin mening ge regeringen till känna.
          </p>
        </div>
        <div xml:id="i-7jrmskHGXAPyV5pD2zGvkL" type="signatureBlock">
          <list xml:id="i-T96uxbxRjXdNpQ889Dhu97">
            <item xml:id="i-4ZmNjMF7xUzJFQiwfcrsop" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-7D2NyFLx6m94CJPUXssgve" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-QGenbDkahGbmx2S4obbTxu" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-BqD62mWy64NgFkWQo2Nsau" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-K27MEPeQZMHKoe6tchDg6Q" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-4rnLtNYgaQYMzcqE4jyYFH" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
