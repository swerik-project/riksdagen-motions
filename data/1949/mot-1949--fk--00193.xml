<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00193">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__193/mot_1949__fk__193-001.pdf"/>
      <fw xml:id="i-LRdM355mJVZ8UGxEYxpDVk">
        Motioner i Första kammaren, nr 195. 13
      </fw>
      <div xml:id="i-CQjYcVusg92L6MbcJJdDnA" type="motHeader">
        <div xml:id="i-HjxHmc582YtvX3zFTyQ2ax" type="motTitle"/>
        <div xml:id="i-FdAutkDZEDqap1AAV44pfB" type="motSubmissionInfo"/>
      </div>
      <div xml:id="i-FWKpCUyVWVSp458fM58qMG" type="motBody">
        <div xml:id="i-7Yh8wjBJTm7byKin8r3si2">
          <p xml:id="i-N7Uufp9CeyM76LduCiDeNu">
            Nr 193.
          </p>
          <p xml:id="i-WFYbHHQZYgh9Yz7qLW8WKW">
            Av herrar Hällgren och Näsgård, om användning av proportionell
            valmetod vid landstingens val av ledamöter och supple- anter i
            hushållningssällskapens förvaltningsutskott.
          </p>
          <p xml:id="i-AU1Fsjmtp3rvLNGJc7pKdb">
            Vid 1947 års riksdag fattades definitivt beslut angående omorganisation
            av hushållningssällskapen. I fråga om de allmänna grunderna för
            hushåll- ningssällskapens organisation beslöts att hushållningssällskaps
            beslutande- rätt skall, i den mån den ej tillkommer sällskapets
            förvaltningsutskott, utövas å hushållningssällskapets sammanträden
            av valda ombud jämte för- valtningsutskottets ledamöter. Utseende
            av dessa ombud, vilka benämnas lantbruksombud, bör enligt uttalanden
            vid 1944 och 1947 års riksdagar obligatoriskt verkställas enligt
            proportionell metod. Enligt kungl. kungörelsen med allmänna grunder
            för hushållningssäll- skaps organisation föreskrives, att om hushållningssällskap
            finner vid sam- manträde ärende vara av den beskaffenhet att före
            avgörandet ytterligare beredning erfordras, må ärendet för sådan
            beredning överlämnas till sär- skilt utsedda personer. Om två
            eller flera personer utses för sådan bered- ning, sker valet proportionellt,
            därest sådant äskas i enlighet med de regler som äro uppställda
            för proportionellt valsätt inom landsting, kommunal- stämma m.
            m. Enligt samma författning skall hushållningssällskaps förvalt-
            ningsutskott bestå av 11 ledamöter. Självskrivna sådana äro hushållnings-
            sällskapets ordförande, sällskapets sekreterare samt lantbruksdirektören.
            Av återstående 8 ledamöter utses halva antalet av hushållningssällskapet
            och den andra hälften av landstinget. I enahanda ordning utses
            minst en suppleant för varje av de icke självskrivna ledamöterna
            i förvaltningsut- skottet. Rörande hushållningssällskapets val
            av ledamöter och suppleanter i förvaltningsutskottet heter det,
            att valet skall ske proportionellt, därest sådant äskas av minst
            så många närvarande röstberättigade, som motsvara det tal, vilket
            erhålles, om samtliga närvarande röstberättigades antal delas
            med det antal personer valet avser, ökat med 1. Då valet sker
            proportionellt, skall iakttagas vad om proportionellt valsätt
            vid val inom landsting, å kommunalstämma m. m. är föreskrivet.
            Möjlighet föreligger sålunda till förrättande av proportionellt
            val av de 4 ledamöter jämte suppleanter i hushållningssällskapets
            förvaltningsutskott, som skola utses av hushåll- ningssällskapet.
            Samma möjligheter föreligga emellertid inte vid val av de 4 ledamöter
            jämte suppleanter i hushållningssällskapets förvaltnings- utskott.
            som skola utses av landstinget. I denna fråga yttrade departements-
          </p>
          <pb facs="riksdagen-motions-pdf/data/1949/mot_1949__fk__193/mot_1949__fk__193-002.pdf"/>
          <fw xml:id="i-4QW3UqcDAWU8Sww1SXuToU">
            14 Motioner i Första kammaren, nr 193.
          </fw>
          <p xml:id="i-73UcZBXpVVmqLrgKBqkAZ3">
            chefen i Kungl. Maj:ts prop. nr 76 till 1947 års riksdag: »Man
            torde kunna utgå ifrån att landstingen vid val av ledamöter och
            suppleanter i hushåll- ningssällskapens förvaltningsutskott söka
            att liksom vid andra liknande val inom landstingen tillgodose
            olika meningsriktningar. Särskilda bestäm- melser om dessa vals
            förrättande enligt proportionell metod synas därför icke behövliga».
            I såväl första som andra kammaren väcktes motioner om att landstingens
            val av ledamöter och suppleanter i hushållningssällskapens förvaltningsutskott
            skulle kunna ske enligt proportionell valmetod. Det sär- skilda
            utskott, sem behandlade propositionen och de i anledning därav
            väckta motionerna, uttalade att »angående förfaringssättet vid
            valet av de ledamöter, som skola utses av landstingen, vill utskottet
            understryka, att utskottet finner det angeläget, att landstingen
            vid val av ledamöter och suppleanter i sällskapets förvaltningsutskott
            skola söka tillse, att olika meningsriktningar och intressegrupper
            bliva representerade. Såsom i pro- positionen framhållits synes
            man emellertid kunna utgå ifrån att så kom- mer att ske vid dessa
            val liksom vid andra liknande val inom landstingen. Utskottet
            finner därför i likhet med departementschefen särskild föreskrift
            om att ifrågavarande val skola ske efter proportionell metod icke
            erfor- derlig och avstyrker förty de motionsvis framställda yrkandena
            härom». Reservation till förmån för att nämnda val inom landstingen
            skulle kunna förrättas proportionellt förelåg, men riksdagen biföll
            utskottets förslag. Härigenom ha vi sålunda kommit i den situationen,
            att hälften av de valda ledamöterna och suppleanterna i hushållningssällskapens
            förvalt- ningsutskott kunna utses enligt proportionell valmetod
            medan den andra hälft, som skall utses av landstingen, icke får
            väljas proportionellt. Olika regler gälla sålunda för val av ledamöter
            jämte suppleanter uti en och samma styrelse. Såsom ett exempel
            på hur det nuvarande valsystemet verkar kan näm- nas, att inom
            ett landsting en gruppkonstellation av 18 landstingsmän till-
            satte 3 ledamöter i hushållningssällskapets förvaltningsutskott,
            under det att en partigrupp på 16 landstingsmän icke tillerkändes
            mer än 1 ledamot. Därtill kommer att en inom länet betydande näringsgren
            icke erhöll någon representant inom hushållningssällskapets förvaltningsutskott.
            Med nuva- rande valsystem kan en partigrupp, som har majoritet
            i landstinget, till- sätta samtliga landstingsvalda ledamöter
            i hushållningssällskapets förvalt- ningsutskott. För åstadkommande
            av en mera friktionsfri utveckling på det näringsli- vets område,
            som hushållningssällskapen ha att taga befattning med, synes det
            ur principiella och praktiska synpunkter vara riktigast, att de
            lands- tingsvalda ledamöterna och suppleanterna i hushållningssällskapens
            för- valtningsutskott må kunna utses efter samma proportionella
            valmetod som
          </p>
          <pb facs="riksdagen-motions-pdf/data/1949/mot_1949__fk__193/mot_1949__fk__193-003.pdf"/>
          <fw xml:id="i-5BxqxJ6rcNz5pWRHqsyJej">
            Motioner i Första kammaren, nr 193. 15
          </fw>
          <p xml:id="i-XfRDcEdGgVdYskHqYmoAKw">
            gäller för de av hushållningssällskapet självt valda ledamöterna
            och supp-
          </p>
          <p xml:id="i-Qvn2VfzD2BTwfdn6mTqz5F">
            leanterna. I anledning av vad sålunda anförts hemställes,
          </p>
          <p xml:id="i-Ty5Y78ips8Wmvt5mLp7sor">
            att riksdagen i skrivelse till Kungl. Maj:t måtte anhålla om
            utredning och förslag till sådana bestämmelser, att landstingens
            val av ledamöter och suppleanter i hushåll- ningssällskapens förvaltningsutskott
            må kunna förrättas enligt proportionell valmetod.
          </p>
          <p xml:id="i-3gTQK7fcgLrPEMpsD22WTU" type="date">
            Stockholm den 23 januari 1949.
          </p>
          <div xml:id="i-8t9SChnMCV5jg2sc5kiu62" type="signatureBlock">
            <p xml:id="i-8KcoPFRGg2dzx1eEoaqg8q" who="i-GED3hUY5Hk56K8FukEWTuy" type="signature">
              Elof Hällgren
            </p>
            <p xml:id="i-VzmN5rc1vyzamThvNMFzZj" who="i-TaW174KWoVEkH4KpnMRVNc" type="signature">
              Bernhard Näsgård
            </p>
          </div>
          <p xml:id="i-4mg1RSJrX1W8Mtc4kbdy7d">
            Statens Reproduktionsanstalt, Stockholm 1949 9549
          </p>
        </div>
      </div>
    </body>
  </text>
</TEI>
