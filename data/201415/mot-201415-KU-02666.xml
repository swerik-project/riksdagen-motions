<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-02666">
  <teiHeader>
    <fileDesc>
      <titleStmt>
        <title>Upphävande av EU i grundlagen</title>
        <author corresp="i-NXkJirA9Eh3xDV8PPU3eVE">av Kent Ekeroth (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2666 av Kent Ekeroth (SD)</title>
          <idno type="rdwebb">H2022666</idno>
          <rs type="number">2666</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2022666/text</ref>
          <ref type="dokument_url_html">http://data.riksdagen.se/dokument/H2022666</ref>
          <ref type="dokumentstatus_url_xml">http://data.riksdagen.se/dokumentstatus/H2022666</ref>
          <ref type="docx">http://data.riksdagen.se/fil/F8B48C99-7C89-424E-B053-EBC0D9D5699C</ref>
          <ref type="pdf">http://data.riksdagen.se/fil/1086D2EE-2CE2-4405-92C7-87608E1A9CA2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MQDbUgTkG7Nqib3JeVSNqQ" type="signed"/>
        <correspContext corresp="i-MQDbUgTkG7Nqib3JeVSNqQ">
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction xml:id="i-LacdWMMKh2ZRC7B7bRXKn4" type="submitted">
          <date when="2014-11-10"/>
          <time when="16:46:23"/>
        </correspAction>
        <correspAction xml:id="i-8ToCTXMsxJw7i8m8i3p5fq" type="reviewed">
          <date when="2014-11-10"/>
          <time when="21:41:49"/>
        </correspAction>
        <correspAction xml:id="i-9pBPgTP2FLeLfF8fwPufgo" type="referred">
          <date when="2014-11-12"/>
        </correspAction>
        <correspAction xml:id="i-UPBYMjP5rYBqm2endCYK6n" type="assigned">
          <date when="2018-06-04"/>
          <time when="09:10:57"/>
        </correspAction>
        <correspContext corresp="i-UPBYMjP5rYBqm2endCYK6n">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-W4vvovwRy3FvTBh1UiG8r2" type="behandlas_i"/>
        <correspContext corresp="i-W4vvovwRy3FvTBh1UiG8r2">
          <ref type="uppgift">2015/16:KU14</ref>
          <ref type="ref_dok_id">H301KU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU14</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9dSZFDVoDnTGoEBaRcK991" type="behandlas_i"/>
        <correspContext corresp="i-9dSZFDVoDnTGoEBaRcK991">
          <ref type="uppgift">2015/16:KU16</ref>
          <ref type="ref_dok_id">H301KU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MJX3ZuwaFpWeeQ3npkTpgV" type="motHeader">
        <div xml:id="i-XAzkoRxoe8z5M9czzVskRP" type="motTitle">
          Motion till riksdagen 2014/15:2666 av Kent Ekeroth (SD) Upphävande
          av EU i grundlagen
        </div>
      </div>
      <div xml:id="i-DqeCRUDUaJcNQm7gQ6YB7E" type="motBody">
        <div xml:id="i-YThbnpdYkCh5mZ1Z15oege" type="motProposal" subtype="förslag">
          <head xml:id="i-TCjwgZpvV4QwGiYqV2iEDg">
            Förslag till riksdagsbeslut
          </head>
          <list xml:id="i-J7rmNB59AiLzaveCqPfk2m" style="ol">
            <item xml:id="i-8HAxS5c4yVCghinkhyAdK">
              Riksdagen beslutar att upphäva bestämmelsen i regeringsformens
              2 kap. 10 § om Sveriges medlemskap i EU.
            </item>
          </list>
        </div>
        <div xml:id="i-23FGv1BGSSVru7YNHLsfL3" type="motContent">
          <head xml:id="i-UGMzuUkSZ6QXuTE97X3w9Y" type="h1">
            Motivering
          </head>
          <p xml:id="i-UzxamPtsVfNxTsUpJUuiHg">
            Den 1 januari 2011 trädde de nya grundlagsändringarna i kraft.
            Det ändrade bland annat rättighetsreglerna för att utöka utlänningars
            skydd, gjorde det möjligt för utlänningar att inneha känsliga
            positioner inom det svenska statsväsendet, och grundlagsfäste
            vårt EU-medlemskap genom att skriva in det i det svenska statsskicket.
            Det sistnämnda har i grunden förändrat hur Sverige styrs och det
            står i direkt konflikt till portalparagrafen i regeringsformen
            som talar om att all offentlig makt i Sverige utgår från folket.
            Innan EU-inträdet 1995 så gjordes en utredning om hur EU skulle
            påverka våra grundlagar, EG och våra grundlagar (SOU 1993:14).
            Deras slutsats nedan:
          </p>
          <p xml:id="i-8y9Ld3DjwNCG6BB5BWsUpF">
            ”En tredje utgångspunkt för utredningen var att det, om möjligt,
            borde undvikas att ett medlemskap och dess konsekvenser gavs grundlagsskydd
            redan i samband med ett svenskt tillträde. Man kunde inte utesluta
            möjligheten att gemenskaperna i en avlägsen framtid utvecklades
            på ett sådant sätt att Sverige fann anledning att dra sig ur ett
            samarbete. Det fanns vidare en risk för att svenska domstolar,
            trots ett riksdagsbeslut om utträde, skulle anse sig skyldiga
            att fortsätta ge gemenskapsrätten företräde om medlemskapet var
            grundlagsreglerat. Således borde riksdagen genom ett beslut med
            enkel majoritet kunna återta de beslutsbefogenheter som hade överlåtits
            till EG. Mot bakgrund av dessa resonemang – och en juridisk analys
            av de krav som gemenskapsrätten ställde på medlemsstaterna föreslog
            utredningen att följande bestämmelse om medlemskapet borde införas
            som en ny 1 kap. 10 § i regeringsformen.
          </p>
          <p xml:id="i-NXGacWvDtMLvNjcKqqT2cr">
            Har överenskommelse träffats om Sveriges anslutning till Europeiska
            gemenskaperna och riksdagen beslutat överlåta beslutsbefogenhet
            till gemenskaperna, gäller de förpliktelser som följer av anslutningen
            utan hinder av vad som föreskrivs i grundlag eller annan lag.
            Förslaget kritiserades av flera remissinstanser och i den politiska
            debatten (bl.a. myntades beteckningen ”plattläggningsparagrafen”
            om bestämmelsen). Regeringen framhöll i prop. 1993/94:114 s. 15
            f. att regeringsformen inte skulle ändras så att Sverige band
            sig självt vid ett ”godtagande av gällande rättsläge inom EU”.
            Sverige borde i stället bevara sin frihet att tillsammans med
            övriga suveräna medlemsländer utforma principerna för det framtida
            samarbetet. Mot den bakgrunden borde, enligt regeringen, den föreslagna
            bestämmelsen inte tas in i regeringsformen.”
          </p>
          <p xml:id="i-4KXU93MjgEdRQjCsQqDjaH">
            EU har som bekant utvecklats i en helt annan riktning än det
            medlemskap som det svenska folket med knapp marginal röstade för
            1994. Då var det tal om ett frivilligt mellanstatligt samarbete
            som marknadsfördes som en större integration av handel och lättare
            för vanligt folk att resa utan pass. Någon gemensam utrikespolitik
            eller överstatlig säkerhetspolitik var det inte tal om. Mycket
            vatten har flutit under broarna och i Grundlagsutredningen, En
            reformerad grundlag (SOU 2008:125) beskrivs EU-medlemskapet på
            ett helt annat sätt:
          </p>
          <p xml:id="i-5UgmpmmzLAzot4QrpRyHv5">
            ”Vårt medlemskap i EU är det internationella samarbete som har
            störst direkt påverkan på det svenska samhället, något som bl.a.
            kommer till uttryck genom den omfattande överlåtelse som har skett
            av svensk beslutanderätt från riksdag och regering till EU:s institutioner.
            En stor andel av de bestämmelser som svenska medborgare har att
            följa har numera sin grund i regler meddelade på EU-nivå och inte
            enligt regeringsformens bestämmelser om normgivning. De grundläggande
            bestämmelserna meddelas i dessa fall inte av riksdag eller regering
            utan av organ på EU-nivå.
          </p>
          <p xml:id="i-HS9JrBCKbrg9r9p2e3zCSS">
            Gemenskapsrätten har på dessa områden företräde framför konkurrerande
            nationella bestämmelser, däribland i princip även regeringsformen
            och våra andra grundlagar. Den slutliga uttolkningen av sådana
            bestämmelser görs av EG-domstolen och inte av de domstolar som
            i regeringsformen utpekas som högsta dömande instanser, dvs. Högsta
            domstolen och Regeringsrätten. På de områden som berörs av en
            överlåtelse kan Sverige inte längre på egen hand ingå internationella
            överenskommelser med andra stater eller med internationella organisationer.
            På samarbetsområden som inte förutsätter överlåtelse av beslutanderätt
            – något som i princip gäller vid polissamarbete och på straffrättens
            område samt inom utrikes- och säkerhetspolitiken – har samarbetet
            formellt inte samma påtagliga inverkan på det svenska rättssystemet.
            I realiteten innebär dock även dessa samarbetsformer långtgående
            politiska och juridiska bindningar för Sverige.”
          </p>
          <p xml:id="i-R9pCgLBBtaYX6bHC9LarkG">
            Svart på vitt framgår att EU-rätten går före svensk rätt, att
            EU:s domsrätt står över svensk domsrätt, att Sveriges rätt att
            ingå internationella överenskommelser begränsas av EU. Sedan Grundlagsutredningen
            gjordes så har även omfattande samarbete inletts rörande utrikespolitiken
            och säkerhetspolitiken. Vi har till exempel ett europeiskt UD
            med egen utrikesminister.
          </p>
          <head xml:id="i-4Y5Uhx6M5VjSf45yReJPfA" type="h1">
            Remissinstansers invändningar
          </head>
          <p xml:id="i-RqaFd6PdVcL4FYART7pRQW">
            SIEPS, Svenska institutet för europapolitiska studier, ansåg
            att den föreslagna bestämmelsen i 1 kap. 10 § RF innebar att EU-medlemskapet
            blir en del av det svenska statsskicket, vilket medför att gränserna
            för hur omfattande överlåtelse av beslutanderätt som är möjlig
            enligt 10 kap. 5 § RF blir än mer oklara.
          </p>
          <head xml:id="i-5buW1hDTfAGx54BE2TTkkZ" type="h1">
            Vår inställning
          </head>
          <p xml:id="i-Yb6T5n9wJN2mLc9vX83bJ5">
            Tiden talar emot EU. Europrojektet håller att rasa samman och
            endast kraftiga interventioner från Europeiska Centralbanken i
            kombination med frikostiga lån till stater som inte klarar av
            sin budget håller det vid liv. Euron är en del av EU även om man
            försökt profilera det som något som inte berör andra EU-medlemmar
            som inte är med i Euron. Sverige har gått in med huvudet före
            i ett medlemskap som inte påvisar några reella positiva effekter.
            Medlemskapet hur nu mer kommit att handla om solidaritet med andra
            länder än att Sverige faktiskt gynnas av de dryga 33 miljarder
            vi betalar in varje år till Bryssel.
          </p>
          <p xml:id="i-7PE5xkLV4rRCzAXfv7Nt4X">
            Man kan invända och säga att regeringsformen ska spegla de faktiska
            förhållandena för Sveriges statsskick. Att EU-medlemskapets grundlagsfästning
            bara visar på hur det faktiskt ser ut. Att EU har en särställning
            och många av våra lagar har sin grund i EU, det är inte mer än
            naturligt att det också framgår av RF. Att handlingen är symbolisk.
            Och att ett utträde ur EU kommer i vilket fall ta lång tid och
            ske stegvis, en grundlagsändring kommer inte att göra detta förfarande
            långsammare. Men då glömmer man också bort varför vi valde att
            inte grundlagsfästa EU-medlemskapet i och med tillträdet till
            EU.
          </p>
          <p xml:id="i-333J2jZ1YGW42Ky2MNQqvu">
            Anledningen till varför man inte gjorde detta från början var
            just av säkerhetsskäl, för det fall att samarbetet inte fungerade
            eller för det fall att man ansåg att detta inte skulle vara något
            beständigt så ville man ge Sverige en möjlighet till ett snabbt
            utträde. Goda argument som om möjligen klingar sannare idag än
            då. Nej, motiven till att införa EU i grundlagen är inte att man
            vill spegla statsskicket, det har fungerat väl utan att tydliggöra
            detta. Den bakomliggande orsaken har varit att binda upp Sverige
            för en lång tid framöver i ett projekt som allt snabbare bryts
            sönder. Detta har man gjort utan någon som helst debatt om själva
            grundlagsändringen, mycket beroende på att Sverigedemokraterna
            inte satt i riksdagen när man klubbade igenom ändringen första
            gången. Utan någon debatt har man genomfört de mest grundläggande
            förändringarna i svensk grundlag på över 30 år där man vitalt
            ändrat villkoren för vårt svenska statsskick. EU då är inte vad
            EU är nu.
          </p>
          <p xml:id="i-3pnCkrXiLc9FDiLQdb7ry3">
            Numera utgår inte all offentlig makt från folket och detta vill
            vi ändra på. Riv upp grundlagsfästningen av EU-medlemskapet och
            ge svenskarna ett val och frihet.
          </p>
        </div>
        <div xml:id="i-ACCEyZ56ZHyLK1cERFpSRF" type="signatureBlock">
          <list xml:id="i-UZQTsY9ZLsTBivyKPEtbgx">
            <item xml:id="i-CV3KX99PqVaM7hE9L5L6Q8" who="i-NXkJirA9Eh3xDV8PPU3eVE" type="signature">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
