<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SkU-00352">
  <teiHeader>
    <fileDesc>
      <titleStmt>
        <title>Nya arbeten i tjänstesektorn</title>
        <author corresp="i-VQ8e4QWrW7Gvhr9MwK6fQ9 i-6kLJbGLpwB9hYxDrVrkcqF i-VQ8e4QWrW7Gvhr9MwK6fQ9 i-6kLJbGLpwB9hYxDrVrkcqF">av Isa Halvarsson och Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya arbeten i tjänstesektorn</title>
          <idno type="rdwebb">GK02Sk352</idno>
          <rs type="number">Sk352</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GK02Sk352/text</ref>
          <ref type="dokument_url_html">http://data.riksdagen.se/dokument/GK02Sk352</ref>
          <ref type="dokumentstatus_url_xml">http://data.riksdagen.se/dokumentstatus/GK02Sk352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VQ8e4QWrW7Gvhr9MwK6fQ9</idno>
            <name>Isa Halvarsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-VQ8e4QWrW7Gvhr9MwK6fQ9</idno>
            <name>Isa Halvarsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LG6vPyfCryjTeKDwyjtM8o" type="signed"/>
        <correspContext corresp="i-LG6vPyfCryjTeKDwyjtM8o">
          <note type="signatory" corresp="i-VQ8e4QWrW7Gvhr9MwK6fQ9"/>
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-VQ8e4QWrW7Gvhr9MwK6fQ9"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-5AoJDhkM75kMwkZgpEnwFe" type="referral">
          <date when="1996-10-11"/>
        </correspAction>
        <correspAction xml:id="i-BnunwrmEeWVqUWbCPDruS5" type="dismissal">
          <date when="1996-10-11"/>
        </correspAction>
        <correspAction xml:id="i-TEzWkyBQV7Lf9teGwfyawP" type="submission">
          <date when="1996-10-07"/>
        </correspAction>
        <correspAction xml:id="i-A6avbMPbjXX5fopv7eKtEa" type="referral">
          <date when="1996-10-11"/>
        </correspAction>
        <correspAction xml:id="i-JRj2XFWFtd3vPVYsd1CpW4" type="dismissal">
          <date when="1996-10-11"/>
        </correspAction>
        <correspAction xml:id="i-8VYTuFXDNxJqiFhuwmrLeu" type="submission">
          <date when="1996-10-07"/>
        </correspAction>
        <correspAction xml:id="i-9br8HmHo23m9jarxRw2nD3" type="assigned"/>
        <correspContext corresp="i-9br8HmHo23m9jarxRw2nD3">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SK_0352/mot_199697_SK_0352-0001.pdf"/>
      <div xml:id="i-5rFKk3cxaBfY3DC2dLCu1f" type="motHeader">
        <div xml:id="i-TFd599Lu7i3QbSc7mjf4yW" type="motTitle"/>
        <div xml:id="i-89ftMhyAdJtWfs4bX9cWUD" type="motSubmissionInfo"/>
      </div>
      <div xml:id="i-VAbW6wfzMmrKK3HkSsgNAf" type="motBody">
        <div xml:id="i-K7jdfHLNgdqgdDhf2hWpFf">
          <p xml:id="i-PAbQo2LXGoHzhMG3h7DTfe">
            1996/97 Sk352 Sk351-357
          </p>
          <p xml:id="i-WvFdBRTkYvEfPvRKLaFfkc">
            Motion till riksdagen
          </p>
          <p xml:id="i-JM8zRXih3yRVqYS7XF8aRv">
            FöSERf:Sk352
          </p>
          <p xml:id="i-2RfApQ3HpGc8AXGPDsPBNT">
            av Isa Halvarsson och Karin Pilsäter (fp) Nya arbeten i tjänstesektorn
          </p>
          <p xml:id="i-FSdeR3b626kdqhZLEA1NFD">
            Ingen uppgift är viktigare än kampen mot arbetslösheten. Varje
            insats som kan ge fler jobb är värdefull och de flesta idéer är
            värda att pröva. Det duger inte att sitta och säga nej när 700
            000 människor står utan arbete. I denna motion föreslår vi kraftfulla
            åtgärder för att skapa nya jobb inom tjänstesektorn. Utifrån antagandet
            att det höga kostnadsläget utgör en allvarlig hämsko på sysselsättningen
            går vi vidare och föreslår en betydande kostnadssänkning inom
            två strategiska branscher. Vi vill se avskaffade arbetsgivaravgifter
            för tjänster inom hushållssektorn och kraftigt sänkt turistmoms.
            Dessutom vill vi — vilket utvecklas i separat motion — införa
            ett system med servicecheckar som kraftigt förenklar köp av vita
            tjänster. Skattelättnaderna inom hushållssektorn bör till en början
            ses som ett fyraårigt försöksprojekt medan momssänkningen på turismen
            och servicecheckarna bör vara permanenta lösningar. Tjänstesektorn
            har potentialen att stå för en mycket stor del av de nya jobb
            som krävs för att lyfta Sverige ur arbetslösheten. Men detta kräver
            att vi undanröjer en del av de hinder som idag står i vägen för
            nya riktiga jobb. Sänkta kostnader och förenklade regler är några
            sådana åtgärder.
          </p>
          <p xml:id="i-A7BDxJnJyVpS4zwwx3a1eo">
            Tjänster i tillväxt
          </p>
          <p xml:id="i-S1P5Jckmk2vN7Hej7R4jvB">
            Tjänstesektorn utgör en betydande del av den svenska ekonomin.
            Privat och offentlig tjänsteproduktion uppgår till ca 70 procent
            av BNP och svarar tillsammans för ungefär två tredjedelar av den
            totala sysselsättningen. Tjänstesektorn har expanderat under lång
            tid såväl i Sverige som i vår omvärld. Och många prognoser för
            framtiden pekar på att detta är en trend som ser ut att fortsätta.
          </p>
          <p xml:id="i-WgzNthTnEBWpGymPWCixtK">
            En viktig källa för diskussioner om förändringar på arbetsmarknaden
            är bilaga 6 till 1994 års långtidsutredning, ”Näringslivets tillväxtförutsättningar
            till 2010”, som utarbetats av personal inom NUTEK. Den skriften
            beskriver ett positivt scenario där Sverige till år 2010 kunnat
            återvända till något som påminner om full sysselsättning. Alla
            som tagit del av olika långtidsutredningars förutsägelser vet
            att de i backspegeln många gånger visat sig fullständigt felaktiga,
            men det finns knappast något bättre material att utgå ifrån om
            man vill ha gissningar om vad som skall hända på arbetsmarknaden
            de närmaste åren. Enligt LU-bilagan kommer den procentuellt största
            tillväxten av jobb att ske i sektorn ”Övriga privata tjänster”.
            De senaste årens debatt om nya jobb
          </p>
          <pb facs="riksdagen-motions-pdf/data/199697/mot_199697_SK_0352/mot_199697_SK_0352-0002.pdf"/>
          <p xml:id="i-UaHvf3GFrF6U9NKZir7xv">
            har också handlat mycket om tjänstesektorn, men inte mycket har
            gjorts för att stödja den önskvärda utvecklingen. Den fortsatta
            expansionen av tjänstesektorn är ingen självklarhet. Det finns
            faktorer som pekar i en annan riktning. Ett problem är att produktivitetsutvecklingen
            inom tjänstesektorn som genomsnitt är lägre än inom den varuproducerande
            sektorn. Framför allt gäller detta de typer av persontjänster
            där själva tiden som läggs ned utgör en viktig del av tjänsten.
            Detta gör att tjänsterna blir dyrare relativt varor. En annan
            tillbakahållande faktor är att när man som privatperson skall
            köpa persontjänster uppstår ett fenomen med dubbla skattekilar.
            Om någon till exempel vill anställa en fönsterputsare betalar
            man dennes lön och sociala avgifter samt moms med sin egen lön
            som redan belastats med avdrag för skatt och sociala avgifter.
            Detta gör naturligtvis att andra alternativ ligger nära till hands.
            Ett viktigt kännetecken för många tjänster är att alternativet
            självbetjäning finns med i bilden. Uttrycket ”Gör det själv, gör
            det svart eller gör det inte alls” belyser ganska väl vad det
            handlar om. Dessa skäl gör att det kan finnas anledning att på
            olika sätt försöka underlätta för expansionen av privata tjänster.
            Detta gäller tjänster i allmänhet men hushållstjänster i synnerhet.
            När det gäller turistsektorn kan en särbehandling dessutom motiveras
            av att det ur bytesbalansperspektiv faktiskt är en exportnäring,
            som till skillnad från andra exportsektorer måste belasta sina
            priser med moms. Vid ett urval av de tjänster som skall omfattas
            av skattelindringar finns det även andra skäl som talar för att
            just hushållssektorn och turism utgör lämpliga områden. För det
            första är branscherna väl lämpade för småföretagande. Om vi skall
            nå bestående framgångar i arbetet för ökad sysselsättning är det
            viktigaste medlet ett större antal småföretag. Jämförelser mellan
            svenska kommuner visar entydigt att det är de kommuner med hög
            andel småföretag som klarar sysselsättningen bäst. För det andra
            finns det en betydande potential för nya jobb. I utredningen ”Uppskattad
            sysselsättning” (SOU 1994:43) räknar utredaren Lars Vinell med
            att hans förslag till lättnader för hushållstjänster skulle kunna
            ge mellan 20 000-60 000 nya jobb. (Den kostnadsreduktion vi föreslår
            nedan är större än den Vinell antog.) Och om den svenska turistnäringen
            kunde återvinna sin storlek från 1989 eller nå den storlek turistbranscherna
            har i våra grannländer skulle tiotusentals nya jobb tillkomma.
            För det tredje kan man på goda grunder anta att andelen svartjobb
            inom båda branscherna är relativt hög. Förutom de andra vinsterna
            av ökad hederlighet finns det alltså en potential för ökade skatteinkomster
            om man kan få några av de svarta tjänsterna att bli vita. Även
            om vi gärna skulle vilja sänka kostnaderna för hela tjänstesektorn
            finns det alltså enligt vår mening mycket goda skäl att åtminstone
            till en början rikta in sig på hushållstjänster och turism.
          </p>
          <p xml:id="i-7ME6PsHnwwk3qRfs61Ejfm">
            Mot. 1996/97Sk352
          </p>
          <pb facs="riksdagen-motions-pdf/data/199697/mot_199697_SK_0352/mot_199697_SK_0352-0003.pdf"/>
          <p xml:id="i-YJDV2gy6r94fzxNERDUNrd">
            Mot.
          </p>
          <p xml:id="i-Ndj81Fm1fYAaqKiQncXSGz">
            1996/97Sk352
          </p>
          <p xml:id="i-QpWaPSrdKziGwzuWBVGhe4">
            En modern syn på hushållssektorn
          </p>
          <p xml:id="i-KQjewuMo21xSmjqWmFWrP1">
            Den så kallade pigdebatten har visat att synen på hemarbete hos
            vissa har en djupt känslomässig dimension. Minnet av behandlingen
            av hembiträden i seklets början i medel- och överklassfamiljer
            lever kvar. Avskaffandet av denna yrkeskår kunde förvisso för
            den tiden ses som ett socialt framsteg men vi delar inte synen
            att det arbete som utfördes skall betraktas som mindre värt. I
            ett sekellångt perspektiv har hemarbetessektorn förändrats dramatiskt
            genom främst de gifta kvinnornas inträde på arbetsmarknaden, avskaffandet
            av hembiträden som yrkeskategori, utbyggnaden av daghem och utvecklingen
            av hushållsmaskiner. Sammantaget är detta en samhälls- förändring
            med många vinnare. Att kvinnors valmöjligheter främjats är till
            exempel uppenbart. Samtidigt är det många som tycker att livskvaliteten
            inte ökat som den borde. Många familjer med föräldrar där båda
            arbetar känner att tiden med barnen blir för kort. Särskilt i
            storstäderna, där arbetsresorna ofta tar mycket tid, och gentemot
            familjer där övertidsarbete är vanligt, har ett ökat utbud av
            hushållstjänster växt fram. ”Svarta” städerskor är vanligt förekommande.
            Pizzerior har börjat med hemleveranser. Hemglass introducerade
            ett mer hushållsnära distribu- tionssätt för frysvaror. Efter
            att matvarubutikernas cykelbud har varit helt avskaffade i många
            år återinför nu många affärer hemkörningsservice mot en särskild
            avgift. Man måste vara mycket dogmatisk för att se stora problem
            med denna utveckling. Det är också viktigt att komma ihåg att
            vad som är högstatusjobb och lågstatusjobb varierar över tiden.
            Ett yrke som både vad gäller lön och arbetsuppgifter ligger hemservicen
            nära men som alltid haft hög status är flygvärdinnans. I ungdomsgenerationen
            tillhör många tjänsteyrken, som frisör, dörrvakt och servitris,
            yrken med hög status. Det finns ingenting som säger att människor
            som idag skulle utföra tjänster åt andra i deras hem får särskilt
            låg status. Moderna och framgångsrika tjänsteföretag i till exempel
            städbranschen eller säkerhetsbranschen lägger ner stort arbete
            på att höja personalens motivation och trivsel i arbetet. Bra
            utrustning, vidareutbildning och lagerarbete bidrar till att personalen
            trivs och stannar. Det höjer också arbetenas status i andra människors
            ögon. Faktum är att utvecklingen av en ny hushållssektor påminner
            väldigt lite om forna dagars pigor. En viktig aspekt av möjligheterna
            att stimulera tjänster inom hushållssektorn är de äldres möjligheter
            att få en service som kommunerna inte är beredda att erbjuda.
            Egentligen oavsett eventuella nedskärningar har de flesta kommuner
            prioriterat den tyngre hemtjänsten och avstått från lättare tjänster
            till de äldre som inte har fullt så stora behov. Detta är nog
            en rimlig avvägning men det innebär också att det kan finnas en
            stor efterfrågan hos många äldre att få hjälp hemma. Ett system
            med subventionerade
          </p>
          <pb facs="riksdagen-motions-pdf/data/199697/mot_199697_SK_0352/mot_199697_SK_0352-0004.pdf"/>
          <p xml:id="i-EMmrfKJ3HbqqEUbS2nvbK6">
            hushållstjänster skulle kunna ge dem en chans att utan orimliga
            kostnader också få det. Det framförs ibland invändningar att subventioner
            till jobb inom hushållssektorn skulle ta i anspråk resurser som
            istället skulle kunna ha använts inom den kommunala hemtjänsten.
            Vi menar att den oron är obefogad. Vårt förslag finansieras inte
            alls genom neddragningar inom kommunerna, istället har vi utformat
            vårt förslag så att det på två sätt gynnar den kommunala hemtjänsten
            och hemsjukvården. Vårt förslag är att också kommunalt anställd
            personal i dessa sektorer skall befrias från arbetsgivaravgift.
            Det är nödvändigt för att garantera neutralitet vid kostnadsjämförelser
            vid entreprenadupphandling mellan egen regi- alternativet och
            externa budgivare. Nettoeffekten i de ekonomiska relationerna
            mellan staten och kommunerna avses neutraliseras genom att statsbidraget
            sänks med samma belopp som kommunerna slipper betala i arbetsgivaravgift.
            Det innebär att hemtjänstens ställning i det interna kommunala
            budgetarbetet stärks genom att insatser där blir billigare än
            i andra delar av kommunen. En andra, på sikt säkert mer betydelsefull,
            effekt som gynnar kommunernas äldreomsorg är att ett rikt utbud
            av företag i hemtjänstsektorn ger möjligheter att upphandla hemtjänst
            till pensionärer billigare än hittills, liksom att få del av idéutveckling
            som säkert kommer att äga rum i dessa branscher som kan göra hemtjänsten
            både bättre och billigare. Vårt förslag bygger på att underlätta
            köp av hushållstjänster såväl ekonomiskt som praktiskt. Praktiskt
            vill vi göra det möjligt att slippa all den byråkrati som hänger
            ihop med att vara arbetsgivare. Detta kan uppnås genom ett nytt
            betalningsmedel där byråkratin så att säga redan är inkluderad.
            Hur detta skall utformas i detalj beskriver vi i vår kommittémotion
            ”Servicecheckar”. Ekonomiskt vill vi underlätta genom att slopa
            arbetsgivaravgifterna för hushållstjänster. Till en början bör
            denna nedsättning ses som ett försök som år pågå under fyra år.
            Detaljerna kring slopandet av arbetsgivaravgifterna med avseende
            på gränsdragningar gentemot andra tjänster och liknande måste
            givetvis utredas. Det är därför glädjande att regeringen sent
            om sider har tillsatt en utredning ör att se över tjänstesektorns
            utveckling. Utredaren har tyvärr givits allt för luddiga direktiv.
            Det föreligger inget tydligt uppdrag att utforma ett system ör
            lättnader inom hushållssektorn, och en mycket allvarlig begränsning
            har lagts in om nu utredaren skulle föreslå någon form av subvention.
            Lättnaderna skall i så fall endast gälla uppdragstagare vilka
            redovisar inkomsten som inkomst från näringsverksamhet och har
            F-skattebevis. Detta utesluter just de okomplicerade anställningsförhållanden
            som är tanken med de servicecheckar vilka ju regeringen själv
            har gett RSV i uppdrag att studera. Utredaren bör därför ges förtydligade
            direktiv där regeringen helt enkelt beställer en modell för lättnader
            inom hushållssektorn av den typ som vi har föreslagit och ger
            utredaren i uppdrag att utforma ett detaljerat förslag om detta.
            Detta bör regeringen ges till känna.
          </p>
          <p xml:id="i-4xvPR9aarEGwnE1zLgQBCF">
            Mot. 1996/97Sk352
          </p>
          <pb facs="riksdagen-motions-pdf/data/199697/mot_199697_SK_0352/mot_199697_SK_0352-0005.pdf"/>
          <p xml:id="i-9n9eRq7kbUwhAsX4Db5cVw">
            Mot.
          </p>
          <p xml:id="i-TkskFvw9Z8NufkvMtEtJTR">
            1996/97Sk352
          </p>
          <p xml:id="i-LfrokPQzVVR6zXhk8hsyzs">
            Varför har Sverige en mindre turistsektor än våra grannländer?
          </p>
          <p xml:id="i-JWWD8WVQbRdHTkHVHjJjKz">
            Turismen anges ofta som världens snabbast växande bransch. Men
            Sverige har traditionellt haft svårt att hävda sig som turistland.
            Den svenska turistbranschen är mindre än motsvarande branscher
            i andra länder. Vädret anges som en grundläggande orsak. Men det
            förklarar inte varför vi också har en mindre turistsektor än Danmark,
            Norge och Finland. Enligt en uppsats skriven av den tidigare chefen
            vid Styrelsen för Sverigebilden Jan Brännström omfattar den svenska
            turistnäringen 20 000 företag med en sammanlagd årsomsättning
            på nära hundra miljarder kronor. Staten tjänar i genomsnitt ca
            12 miljarder kronor på de utländska turisterna. Enligt en annan
            bedömning, återgiven i Dagens Nyheter den 18 februari i år, är
            den svenska besöksnäringens andel av BNP en procentenhet mindre
            än i våra nordiska grannländer. Turismen i Sverige — av både svenskar
            och utlänningar — har självfallet vunnit på den låga kronkursen.
            Turismen ökade både 1993 och 1994. Men enligt samma källa har
            vi fortfarande inte nått upp till toppåret 1989. Därefter slog
            den breddade momsen, som följde av skatteuppgörelsen, igenom.
            Uppgången 1993 och 1994 understöddes också av att den dåvarande
            borgerliga regeringen i en uppgörelse med Ny demokrati sänkte
            den så kallade turistmomsen. Turismen kan, som nämnts, anses skattemässigt
            missgynnad om den betraktas som export. Andra exportföretag kan
            lyfta av momsen. Men turistföretag måste vältra över den på sina
            kunder. Ur bytesbalanssynpunkt är turism självfallet en exportbransch.
            Utlänningar som kommer hit och gör av med utländsk valuta inverkar
            på den svenska bytesbalansen på samma sätt som om de köpt en svensk
            vara i sitt hemland för samma summa. Dessutom är det givetvis
            så att om svenskar väljer att stanna i landet i stället för att
            turista utomlands blir effekten på bytesbalansen även då positiv.
            För att ta vara på den expansionsmöjlighet som borde finnas inom
            turistbranschen vill vi sänka turistmomsen till 6 procent. Även
            om kostnadsläget inte är det enda problemet är vi övertygade om
            att en sådan åtgärd skulle ha en mycket positiv effekt på sysselsättning
            och tillväxt inom en mycket viktig bransch. Möjligheten till,
            och konsekvenserna av, en momssänkning bör utredas.
          </p>
          <p xml:id="i-82uuSZpxA49tYZNPaTJ8nU">
            Hemställan
          </p>
          <p xml:id="i-MNWxqHYWqR73fFBXpuqEtY">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            en ändring av direktiven till utredningen Förutsättningarna för
            tjänstesektorns utveckling, 2. att riksdagen som sin mening ger
            regeringen till känna vad i motionen anförts om en utredning om
            sänkning av turistmomsen.
          </p>
          <pb facs="riksdagen-motions-pdf/data/199697/mot_199697_SK_0352/mot_199697_SK_0352-0006.pdf"/>
          <p xml:id="i-WfW5zyA2GWgTQjCjQhAw49" type="date">
            Stockholm den 8 november 1996 Mot. 1996/97Sk352 Isa Halvarsson
            (fp) Karin Pilsäter (fp)
          </p>
        </div>
      </div>
    </body>
  </text>
</TEI>
