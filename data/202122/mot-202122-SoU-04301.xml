<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04301">
  <teiHeader>
    <fileDesc>
      <titleStmt>
        <title>med anledning av skr. 2021/22:62 Fortsatt giltighet av covid-19-lagen och lagen om tillfälliga smittskyddsåtgärder på serveringsställen</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4301 av Karin Rågsjö m.fl. (V)</title>
          <idno type="rdwebb">H9024301</idno>
          <rs type="number">4301</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024301/text</ref>
          <ref type="dokument_url_html">http://data.riksdagen.se/dokument/H9024301</ref>
          <ref type="dokumentstatus_url_xml">http://data.riksdagen.se/dokumentstatus/H9024301</ref>
          <ref type="docx">http://data.riksdagen.se/fil/FAB557C3-B6AD-4B0C-A223-2AA08F2CE0C0</ref>
          <ref type="pdf">http://data.riksdagen.se/fil/FE214A69-C559-4ADD-B522-6E47AF860332</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-WjgrqFBc7768LbW9FHSz6A"/>
        <correspContext corresp="i-WjgrqFBc7768LbW9FHSz6A">
          <ref>Skrivelse 2021/22:62</ref>
        </correspContext>
        <correspAction xml:id="i-9JxDN4FGBLGuroFKqPQ3SW" type="signed"/>
        <correspContext corresp="i-9JxDN4FGBLGuroFKqPQ3SW">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-XMDbd6wSGNAdPpNzKYpvMW">
          <date when="2021-11-18"/>
          <time when="15:12:19"/>
        </correspAction>
        <correspAction type="dismissed" xml:id="i-LWHAgbUjsRLCy3NAonK6tx">
          <date when="2021-11-22"/>
        </correspAction>
        <correspAction type="reviewed" xml:id="i-NSKW7aRsS2tvGktzSpTmLZ">
          <date when="2021-11-22"/>
          <time when="12:56:38"/>
        </correspAction>
        <correspAction type="referred" xml:id="i-Rhh95rDAR4tT2vCeX71ayR">
          <date when="2021-11-23"/>
        </correspAction>
        <correspAction type="assigned" xml:id="i-C7VagETGBdap7kWafXBaoA">
          <date when="2022-10-12"/>
          <time when="11:11:18"/>
        </correspAction>
        <correspContext corresp="i-C7VagETGBdap7kWafXBaoA">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-NgQFfcFprGeoFVbbE2ct9o"/>
        <correspContext corresp="i-NgQFfcFprGeoFVbbE2ct9o">
          <ref type="uppgift">2021/22:SoU8</ref>
          <ref type="ref_dok_id">H901SoU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU8</ref>
          <ref type="ref_dok_titel">Fortsatt giltighet av covid-19-lagen och lagen om tillfälliga smittskyddsåtgärder på serveringsställen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4301 av Karin Rågsjö m.fl. (V) med anledning av skr. 2021/22:62 Fortsatt giltighet av covid-19-lagen och lagen om tillfälliga smittskyddsåtgärder på serveringsställen</div>
      </div>
      <div type="motBody">
        <div type="motProposal" subtype="förslag">
          <head xml:id="i-GXgEaFGeutXufcCVRLRLjJ">
            1 Förslag till riksdagsbeslut
          </head>
          <list style="ol">
            <item xml:id="i-ANXCZYfNmBUgeavtEKBRRv">
              Riksdagen ställer sig bakom det som anförs i motionen om att
              tiden som regeringen har på sig för att underställa de föreskrifter
              som har meddelats med stöd av lagen (2021:4) om särskilda begränsningar
              för att förhindra spridning av sjukdomen covid-19 en prövning
              i riksdagen bör förkortas till ”omgående” och tillkännager detta
              för regeringen.
            </item>
            <item xml:id="i-3ULn6w3a4wnmYZU8Lwght6">
              Riksdagen ställer sig bakom det som anförs i motionen om att
              ändra formuleringen ”andra åtgärder för att förhindra smittspridningen”
              till ”andra åtgärder av liknande karaktär för att förhindra smittspridningen”
              under 7–10 §§ lagen (2021:4) om särskilda begränsningar för att
              förhindra spridning av sjukdomen covid-19 och tillkännager detta
              för regeringen.
            </item>
            <item xml:id="i-12PXAB7797JoQPLknvqZPJ">
              Riksdagen ställer sig bakom det som anförs i motionen om att
              12 § lagen (2021:4) om särskilda begränsningar för att förhindra
              spridning av sjukdomen covid-19 bör strykas ur lagstiftningen
              och tillkännager detta för regeringen.
            </item>
            <item xml:id="i-7Bwmaf7AsKsHnvEBvdv9ia">
              Riksdagen ställer sig bakom det som anförs i motionen om att
              regeringen och dess myndigheter i genomförandet av lagen särskilt
              ska beakta medborgarnas demonstrationsfrihet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TxW85UN1qEafp6XdYM7VWR">
            2 Inledning
          </head>
          <p xml:id="i-8hn1sseNCHJmBSGAgKhWuQ">
            Covid‑19-pandemin har prövat och prövar alltjämt vårt samhälle
            på en rad sätt. Även om smittspridningen i skrivande stund är
            begränsad i samhället lurar sjukdomen fortfarande och riskerar
            att åter öka i intensitet. En god vaccinationsgrad är av största
            vikt för att vi ska kunna mota smittan och dess konsekvenser.
            Vänsterpartiet har under hela pandemin hävdat att det krävs en
            noga avvägning mellan effektiva smittskydds­åtgärder och invånarnas
            fri- och rättigheter. Det är i tider av prövning som vårt samhälles
            beslutsamhet att framhärda i dessa fri- och rättigheters okränkbarhet
            vittnar om styrkan i vår demokrati. Vänsterpartiet framhärdar
            därför i kravet om att en rad aspekter av den tillfälliga covid-19-lagen
            behöver justeras. Inskränkningar av de grundläggande fri- och
            rättigheterna är mycket allvarliga i sig men förvärras av att
            inskränkningarna kvarstår över lång tid. Mot bakgrund av detta
            vill vi slå fast att de bestämmelser som föreslås i den föreliggande
            lagen inte utan vidare bör eller kan användas som grund för mer
            allmän lagstiftning om extraordinära befogenheter och begränsningar
            vid kriser i fredstid.
          </p>
          <p xml:id="i-6PmTDCbDbfhZ8s6VZY4drW">
            Frågan om proportionalitet är och förblir mycket svårbedömd i
            den här lagstift­ningen, något som flera remissinstanser påpekat,
            varpå en försiktig tillämpning blir av yttersta vikt. Riskerna
            som är associerade med den här lagen är många och följd­verkningarna
            således potentiellt svåra. Risken för en negativ påverkan på folkhälsan
            måste beaktas när inskränkningar införs med stöd i lagen. Särskild
            hänsyn bör tas till barns och ungas rätt till en god hälsa och
            de särskilda behov som kan föreligga personer med fysiska eller
            psykiska funktionsnedsättningar. Vi vill också framhålla att tillämpningen
            av lagen riskerar att få fler negativa och mer långtgående konsekvenser
            för ekonomiskt utsatta grupper i samhället. Personer som bor och
            lever trångt drabbas hårdare när aktiviteter och sociala mötesplatser
            stängs ned. För många människor är tillgången till ett bibliotek
            en förutsättning för att kunna studera eller göra sina ärenden
            på internet. Även dessa överväganden föranleder en försiktig tillämpning
            där socioekonomiska faktorer beaktas noggrant.
          </p>
          <head type="h1" xml:id="i-SiQnc6vNhEwhsAxmrP2fcC">
            3 Skyndsam hantering
          </head>
          <p xml:id="i-RyhRqYr7Lyg4hajP7yvo7o">
            Av lagen framgår att vissa av regeringens föreskrifter som har
            meddelats med stöd av den nya lagen inom en vecka, genom proposition
            i varje enskilt fall, ska underställas riksdagens prövning. I
            likhet med ett stort antal remissinstansers initiala utlåtanden
            förordar Vänsterpartiet en kort tidsfrist. Som lagen är konstruerad
            kommer riksdagens möjlighet att påverka regeringens beslut att
            vara mycket begränsad. I syfte att öka riksdagens möjlighet att
            göra en proportionalitetsbedömning vid beslut om stora begränsningar
            av människors rörelsefrihet bör tiden som regeringen har på sig
            för att underställa de föreskrifter som har meddelats med stöd
            av den tillfälliga lagen en prövning i riksdagen förkortas till
            ”omgående”. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-3Av3ZVgFcpQYkzW4BdvCNF">
            4 Tydlighet i implementeringen
          </head>
          <p xml:id="i-Gg9wAag4kEvAWHbRqJB5fL">
            Vänsterpartiet delar kammarrättens kritik som framkom i den initiala
            remissrundan mot formuleringen ”andra åtgärder för att förhindra
            smittspridningen”. I förslaget till lagtext under paragraferna
            7–11 finns en exemplifierande uppräkning av vilka krav som föreskrifter
            om särskilda begränsningar får innehålla och som regeringen, eller
            den myndighet som regeringen bestämmer, får meddela. I respektive
            paragraf anges ”andra åtgärder för att förhindra smittspridningen”.
            I syfte att göra lagstiftningen tydligare och mer förutsägbar
            bör formuleringen ändras till ”andra åtgärder av liknande karaktär
            för att förhindra smittspridningen” under paragraferna 7–10. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-RMffZ4WNGkMb8SLk6gnetZ">
            5 En integritetssäker implementering
          </head>
          <p xml:id="i-Y5HnFFf7Y3rdvo3TwZHzjP">
            I propositionen föreslås att regeringen ska få meddela föreskrifter
            om förbud mot att samlas i ett sällskap av en viss storlek på
            platser dit allmänheten har tillträde. Sådana föreskrifter ska
            dock inte innebära ett förbud som omfattar sällskap som tillhör
            samma hushåll. Vänsterpartiet delar inte regeringens bedömning
            att de integritetsrisker som kan uppstå, när tillsynsmyndigheten
            ska klargöra vilka relationer olika personer har till varandra
            för att kunna bedöma om en sammankomst är befogad eller inte,
            bör tolereras. Mot bakgrund av att föreskriften inte går att överklaga
            och att paragrafen kan innebära långtgående inskränkningar i den
            personliga friheten anser vi – i likhet med Folkhälso­myndigheten
            och juridiska fakultetsnämnden vid Lunds universitets initiala
            uttalande – att 12 § Förbud mot att samlas i ett sällskap av en
            viss storlek, ska strykas ur lagstift­ningen. Detta bör riksdagen
            ställa sig bakom och ge regeringen till känna.
          </p>
          <p xml:id="i-RNYn8GqFT9vbqk8mmDbGWS">
            Regeringen föreslår även en motsvarande möjlighet att införa
            förbud mot att vistas i en park, på en badplats eller på någon
            annan liknande särskilt angiven plats, om det på platsen finns
            en påtaglig risk för trängsel. För många människor är möjligheten
            att komma ut och röra på sig i exempelvis en park eller annat
            grönområde nödvändig för att kunna bibehålla sin hälsa. Detta
            kan vara särskilt viktigt för barn och unga och för personer som
            bor och lever trångt. Om stranden, lekparken eller grönområdet
            i ett visst område stängs ned helt kan det leda till att personer
            med begränsade resurser och utan tillgång till bil blir fast i
            det egna hemmet utan möjlighet till lek eller motion. Vänsterpartiet
            ser även problem med hur man ska kontrollera att ett sådant förbud
            efterföljs samt vem inom området som kan anses straffansvarig.
            Risken finns att personer som redan lever i ekonomisk utsatthet
            blir extra utsatta för påföljd, genom exempelvis böter, eftersom
            de i regel har sämre förutsättningar att följa förbud och restriktioner
            som dessa.
          </p>
          <head type="h1" xml:id="i-4pkSXaby3FsqSqiztf7o7j">
            6 Rätten till samlad opinionsyttring
          </head>
          <p xml:id="i-FszjVHjBKoqwReGsVp581o">
            En av de mest grundläggande fri- och rättigheterna i vårt samhälle
            är rätten att samlas för att uttrycka sin åsikt och att försöka
            bilda opinion. Manifestationer och demonstra­tioner är en naturlig
            del av varje demokrati. Den tillfälliga pandemilagstiftningen
            innebär att regeringen kan begränsa möjligheterna att samlas till
            en koordinerad och samlad opinionsyttring på gator och torg. Vänsterpartiet
            försvarar medborgarnas rätt att uttrycka sig i form av manifestationer
            och demonstrationer och värnar denna grund­läggande rättighet
            i vår demokrati. Därför vill vi att regeringen och dess myndigheter
            särskilt ska beakta medborgarnas rätt till demonstrationsfrihet
            vid implementeringen av lagstiftningen. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-KptvfxhokwXABLCB62J9iN">
              Karin Rågsjö (V)
            </item>
            <item xml:id="i-RiPdXVSUQkvXLooBSNa1HT">
              Ida Gabrielsson (V)
            </item>
            <item xml:id="i-QjmGDywHwD7xPEPtgSxSTp">
              Momodou Malcolm Jallow (V)
            </item>
            <item xml:id="i-HDMyyezxdeCd8ThgfuUt7V">
              Maj Karlsson (V)
            </item>
            <item xml:id="i-K5RZVTFRwVqQozncngd8t8">
              Daniel Riazat (V)
            </item>
            <item xml:id="i-AqkmKstUezdgCrNZxaswMN">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
