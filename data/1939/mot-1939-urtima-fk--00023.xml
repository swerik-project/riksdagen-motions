<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939_urtima_fk__23/mot_1939_urtima_fk__23-001.pdf"/>
      <div type="motHeader" xml:id="i-TrigTYEE9gSzAZ6ZYbGtdN">
        <div type="motTitle" xml:id="i-7cPjRFVepSSVHwbmybAKfH"/>
        <div type="motSubmissionInfo" xml:id="i-KtyA6TnsnyVA8zpZm8AdeB"/>
      </div>
      <div type="motBody" xml:id="i-9km9har9Q4KwiUy2a4Qrwq">
        <div xml:id="i-8F9Gar1YTqCeeYKgqqQQpx">
          <p xml:id="i-S38B67jk1N1iDNvTtmzHwQ">
            Motioner i Första kammaren, Nr 23. 3
          </p>
          <p xml:id="i-CUakvMq4K5M9ED9CMgYsFu">
            Nr 28.
          </p>
          <p xml:id="i-BAHyUcYX9JB3ydcHPcRmTv">
            Av herr Ohlin, i anledning av Kungl. Maj:ts proposition angå-
            ende prisreglerande åtgärder på jordbrukets område.
          </p>
          <p xml:id="i-Hu1GSPZV3WSDyGUXYZQuJ6">
            Vid ett studim av Kungl. Maj:ts proposition nr 66 faller det
            i ögonen, att den där föreslagna omläggningen av jordbruksregleringen
            i ett avseende skulle innebära en väsentlig försämring ur det
            svenska småbrukets synpunkt. Kungl. Maj:t föreslår nämligen, att
            det vid årets lagtima riksdag beslutade pristillägget för intill
            450 kg mjölk per månad och producent — även kallat »producentbidrag»
            — icke som hittills skall utgå med 2 öre per kg, utan med »lägst
            1 öre per kilogram». Några skäl för denna försämring anföras icke.
            Enligt min mening kunna icke några vägande sådana förebringas.
            Tvärtom synes en viss justering av regleringssystemet till det
            mindre jordbrukets fördel vara välmotiverad. Jag erinrar om att
            — den hittillsvarande regleringen till trots — det mindre jordbrukets
            utövare i vårt land under senare år haft att kämpa med mycket
            allvarliga svårigheter. Frågan om åtgärder till mildrande av dessa
            svårig- heter har därför med rätta varit föremål för mycken offentlig
            diskussion. Den har emellertid fått vila i avvaktan på att den
            i fjol tillsatta jordbruks- utredningen skulle bli färdig med
            sin översyn av hela regleringsapparaten. En ökning av stödet åt
            det mindre jordbruket har ansetts svår att genom- föra, särskilt
            därför att den lätt skulle medföra en tendens till produktions-
            ökning och avsättningssvårigheter. Dessa båda skäl mot omedelbara
            åtgär- der till hjälp åt det mindre jordbruket kunna ej längre
            tillmätas samma vikt som förr. Genom det europeiska krigets utbrott
            ha förutsättningarna för svensk livsmedelsproduktion i hög grad
            förändrats. Frågan om en all- män omläggning av regleringen på
            längre sikt torde hava tills vidare avförts från dagordningen.
            En mångfald partiella reformer utan samband med en dylik omläggning
            tvinga sig fram. Härtill kommer att — även om för när- varande
            ett visst överskott finnes av smör — det är mycket troligt att
            pro- duktionen av viktiga livsmedel ganska snart kommer att nedgå
            på grund av minskad tillförsel av utländska fodermedel. Det hinder
            för åtgärder till småbrukets fromma, som risken för »överproduktion»
            ansetts utgöra, kan därför snart nog komma att försvinna. Det
            viktigaste skälet, varför en revision av regleringen till det
            mindre jord- brukets fördel i nuvarande av krigsförhållandena
            påverkade läge är än mera välmotiverad än tidigare, torde emellertid
            vara följande. Den minskade till- gången på utländska fodermedel
            och höjda priser på svenskt och utländskt foder återverka ogynnsamt
            särskilt på småbrukets ekonomi. Denna är näm- ligen i stora delar
            av landet beroende av att produktionen av animaliska livsmedel
            kan upprätthållas med hjälp av köpt foder. Frågan om statliga
          </p>
          <pb facs="riksdagen-motions-pdf/data/1939/mot_1939_urtima_fk__23/mot_1939_urtima_fk__23-002.pdf"/>
          <p xml:id="i-PZrzpKYmKYcjdKYWkrPeRE">
            4 Motioner i Första kammaren, Nr 23.
          </p>
          <p xml:id="i-TxRgydNYzZddr47qgof72S">
            åtgärder till tryggande av just småbrukets fodertillgång och
            till bevarande av foderpriser, som småbrukarna ha möjlighet att
            betala, torde därför snart bliva brännande. För dess lösning torde
            anslag av skattemedel få övervägas. Jag skall ej i detta sammanhang
            närmare ingå på detta spörsmål utan be- gränsar mig till uttalandet,
            att man här har en verklig »nyckelposition»&gt; av största betydelse
            för prisnivån å jordbrukets produkter samt för levnadskost- nadernas
            utveckling. I avvaktan på att detta frågekomplex upptages till
            behandling av Kungl. Maj:t i dess nationalekonomiska, prispolitiska
            och sociala sammanhang, synas omedelbara åtgärder både kunna och
            böra vidtagas till förhindrande av att Jordbruksregleringen i
            det av krigsförhållandena framkallade läget kommer att ge ett
            än mindre stöd än tidigare åt den jordbrukargrupp, som hittills
            i relativt ringa grad kommit i åtnjutande av dess fördelar. Det
            är anmärknings- värt att Kungl. Maj:ts proposition nr 66 alls
            icke berör denna fråga och den skärpning av svårigheterna just
            för det mindre jordbruket, som redan inträtt och som kan väntas
            fortsätta, om intet göres för att förhindra det. Den måhända enklaste
            och lättast framkomliga vägen att uppnå en visser- ligen rätt
            blygsam men icke därför betydelselös »kompensation» för det mindre
            jordbrukets utövare torde vara att bibehålla producentbidraget
            vid 2 öre per kg men utöka den månatliga kvantitet, för vilken
            detsamma får åtnjutas. En ökning från nuvarande 450 kg till 900
            kg per månad synes vara väl motiverad. Medel till täckande av
            det belopp som härför skulle åtgå kunna erhållas genom att mjölkavgift
            även i fortsättningen uttages. Med hänvisning till ovanstående
            får jag vördsamt hemställa,
          </p>
          <p xml:id="i-WvvSW5EaVS6yHq7YUs3rpV">
            att riksdagen vid behandling av Kungl. Maj:ts proposition nr
            66 måtte besluta att mjölkavgift fortfarande skall uttagas, att
            producentbidraget bibehålles vid 2 öre per kg, samt att detsamma
            utgår för en från 450 kg till 900 kg per månad utökad kvantitet.
          </p>
          <p xml:id="i-9sbhPGQ28RkPmGNFNZsL69">
            Stockholm den 15 november 1939.
          </p>
          <p xml:id="i-LPDr7aBtsn8zCtEYcHkiFX">
            Bertil Ohlin.
          </p>
        </div>
      </div>
    </body>
  </text>
</TEI>
