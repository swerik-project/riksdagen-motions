<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01645">
  <teiHeader>
    <fileDesc>
      <titleStmt>
        <title>Åtgärder för utveckling av turism och rekreation</title>
        <author>Stig Alftin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för utveckling av turism och rekreation</title>
          <idno type="rdwebb">G7021645</idno>
          <rs type="number">1645</rs>
          <ref type="dokument_url_text">http://data.riksdagen.se/dokument/G7021645/text</ref>
          <ref type="dokument_url_html">http://data.riksdagen.se/dokument/G7021645</ref>
          <ref type="dokumentstatus_url_xml">http://data.riksdagen.se/dokumentstatus/G7021645</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WjwKEdqXu9hDUS6P9Ua9R</idno>
            <name>STIG ALFTIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-5EdJCmuTNZWXW2ejgrVXUt</idno>
            <name>OLLE ÖSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9SqyWHQCE2TQTMebB2Em3P</idno>
            <name>WIVI-ANNE CEDERQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-LZdNGrmmJX4wroMwK6YEa3</idno>
            <name>IRIS MÅRTENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>AXEL ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JeGHEvt2VVFZkN67J5u8ZK" type="signed"/>
        <correspContext corresp="i-JeGHEvt2VVFZkN67J5u8ZK">
          <note type="signatory" corresp="i-WjwKEdqXu9hDUS6P9Ua9R"/>
          <note type="signatory" corresp="r-0"/>
          <note type="signatory" corresp="i-5EdJCmuTNZWXW2ejgrVXUt"/>
          <note type="signatory" corresp="i-9SqyWHQCE2TQTMebB2Em3P"/>
          <note type="signatory" corresp="i-LZdNGrmmJX4wroMwK6YEa3"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1645/mot_198384__1645-001.pdf"/>
      <fw xml:id="i-ATwfTKeHAMdHvB1WTXMcZN">
        Motion 1983/84:1645
      </fw>
      <div xml:id="i-BbUEJ6t3UFQkSCA4nxHxV4" type="motHeader">
        <div xml:id="i-S553qEPxNvuNwrBjSskbEQ" type="motTitle"/>
        <div xml:id="i-K8WLBFe9KyDtztuSQXgZv2" type="motSubmissionInfo"/>
      </div>
      <div xml:id="i-FFaLvQyMitQiep3Mjyntkc" type="motBody">
        <div xml:id="i-FP6VNYA2gEHyss89kUTC4N">
          <p xml:id="i-Qk9RxH4DVHkwytJQw7ShtG">
            12
          </p>
          <p xml:id="i-7mL63iUMojfUcmXehmPow8">
            Stig Alftin m. fl. Åtgärder för utveckling av turism och rekreation
          </p>
          <p xml:id="i-EqnhiqzLHqum9q71n35hcK">
            År 1975 tog riksdagen beslut om planering och samordning av samhällets
            insatser för rekreation och turism. Ett av huvudmålen var att
            tillskapa förutsättningar för så många människor som möjligt att
            tillbringa fritid och semester i attraktiva områden till en rimlig
            kostnad. I samband med beslutet utpekades 25 större områden i
            landet som primära rekreationsområden. Ljusnandalen inom Bollnäs
            och Ljusdals kommuner i Hälsingland och Nedre Dalälven inom Sandvikens
            och Gävle kommuner i Gästrikland är två av dessa områden. Både
            Ljusnandalen och Nedre Dalälven är lättillgängliga och kan utnyttjas
            under förhållandevis lång säsong. De har stor genomfartstrafik
            och ett stort befolkningsunderlag inom bekvämt reseavstånd. Områdena
            ligger några tiotal mil och ca två till fyra timmars tågresa från
            Stockholm. Följden av kostnadsutvecklingen med stigande bensinpriser
            innebär ett betydligt större intresse för dessa två områden från
            fjärrturismens sida, något som man bör ta hänsyn till i det fortsatta
            prioriteringsarbetet. I Turism och friluftsliv 2 har turist- och
            rekreationspolitiska utredningen behandlat frågor om fritidspolitikens
            allmänna inriktning. Ett genomgående drag i utredningens redovisning
            är att vissa grupper på grund av olika typer av hinder (ekonomiska,
            sociala, psykologiska) har sämre möjligheter att utnyttja sin
            fritid än andra. Utredningen framhåller att barnfamiljernas, de
            handikappades och låginkomsttagarnas situation måste uppmärksammas
            särskilt när det gäller att skapa likvärdiga förutsättningar för
            fritidens användning. Rekreationsberedningen har i Områden för
            turism och rekreation behandlat frågor om utveckling av landets
            s. k. primära rekreationsområden. Rekreationsberedningen har valt
            ut åtta primära rekreationsområden som enligt beredningens mening
            bör få speciella statliga stöd för att utveckla turismen. Avsikten
            är att geografiskt koncentrera de statliga resurserna till redan
            väl utvecklade turistorter och -områden, som enligt beredningen
            bör konsolideras, kompletteras och vidareutvecklas, innan satsningar
            på andra områden sker. Som skäl för valet anger beredningen bl.a.
            att de åtta områdena har särskild betydelse från rekreationspolitisk
            synpunkt och att områdena i huvudsak sammanfaller med områden
            där särskilda sysselsättningsskapande åtgärder är motiverade.
          </p>
          <pb facs="riksdagen-motions-pdf/data/198384/mot_198384__1645/mot_198384__1645-002.pdf"/>
          <fw xml:id="i-T5pf4YkSU3byuxqSAnQRM7">
            Mot. 1983/84:1645 13
          </fw>
          <p xml:id="i-SGm2KXVDnUgZEA9m4pzzDe">
            Beredningen anser att insatser i de prioriterade områdena ger
            det bästa utbytet för den svenska allmänheten. Enligt beredningens
            mening får förslaget inte innebära att utveckling av initiativ
            och projekt inom andra rekreationsområden motverkas eller hämmas.
            Vid riksdagsbehandlingen inför 1975 års rekreationspolitiska beslut
            anförde departementschefen bl.a. ”--- att samhällets insatser
            för rekreation och turism bör ges sådan inriktning att det blir
            möjligt för alla att utnyttja områden och anläggningar —---. Det
            gäller såväl i fråga om anläggningarnas konstruktion och utformning
            som deras lokalisering. Inte minst viktigt är att låginkomsttagarnas,
            barnfamiljernas och de handikappa- des behov beaktas —---.” Liknande
            synpunkter har framförts bl.a. av landsorganisationen. I TUREK:s
            betänkande konstateras att ”De mål som anges i 1975 års rekreationspolitiska
            beslut har inte uppfyllts i alla delar. Särskilt missgynnade grupper
            är barnfamiljer, handikappade och låglönegrupper.” Mot denna bakgrund
            kan det starkt ifrågasättas om styrning av begränsade statliga
            resurser mot några av de prioriterade områdena, framför allt fjällområdena,
            kan motiveras med rekreationspolitiska skäl. Kostnaderna för resor,
            uppehälle och utnyttjande av anläggningar till och inom dessa
            områden är inte anpassade till de svaga grupperna. Gästerna i
            dessa områden hämtas inte i någon större utsträckning från de
            grupper i samhället som är i behov av någon form av rekreationspolitiskt
            stöd. De föreslagna stödåtgärderna kommer med all sannolikhet
            inte heller att ha någon väsentlig inverkan på prissättningen.
            Beredningen anför vidare att viktiga rekreationsområden sammanfaller
            med områden där sär:
          </p>
          <p xml:id="i-VXM9ei5vSDieEngVkgFFdk">
            kilda insatser är motiverade för att öka sysselsättningen. Detta
            är säkert riktigt, då sådana insatser numera kan motiveras på
            de flesta håll i landet. Vid en närmare granskning kan emellertid
            konstateras att endast två kommuner inom de prioriterade områdena
            återfinns bland de 25 av arbetslösheten hårdast drabbade kommunerna
            i landet, enligt arbetsförmedlingarnas statistik för september
            1983. Bland de 25 befinner sig emellertid Ljusdals och Sandvikens
            kommuner, båda med primära rekreationsområden inom sina gränser.
            Sysselsättningsskapande åtgärder är ytterst betydelsefulla var
            de än sätts in, men flertalet av de prioriterade områdena har
            i varje fall just nu en jämförelsevis bättre arbetsmarknadssituation
            än t.ex. Ljusnandalen eller Nedre Dalälven. Beredningen föreslår
            att statens insatser inriktas mot redan etablerade turistområden.
            De prioriterade områdena har i dag 70 Z av det totala antalet
            gästnätter inom de primära rekreationsområdena. Dessa områden
            skall ytterligare konsolideras och utvecklas med statligt stöd.
            innan andra områden kan komma i fråga. Beredningen anför bl. a.
            att åtgärderna främst
          </p>
          <pb facs="riksdagen-motions-pdf/data/198384/mot_198384__1645/mot_198384__1645-003.pdf"/>
          <fw xml:id="i-2NC74mtumVR3YJEAV7oRUm">
            Mot. 1983/84:1645 14
          </fw>
          <p xml:id="i-XFnz8zpZbqpzgqWDqgjdJH">
            bör syfta till ”-—— att undanröja köproblem och olägenheter som
            blivit en följd av den hittillsvarande utvecklingen”. Vi anser,
            att inom de prioriterade områdena återfinns de mest ekonomiskt
            bärkraftiga företagen inom turistbranschen. Det förhållandet att
            man redan nu har en så dominerande marknadsandel borde ge förutsättningar
            för områdena att av egen kraft konsolidera och utveckla verksamheten.
            Om köproblem uppstått borde detta uppfattas som ett ytterst positivt
            problem att lösa för en expansiv näring och inblandade kommuner.
            Det kan starkt ifrågasättas om ett speciellt riktat statligt stöd
            är berättigat inom de områden, som har de bästa förutsättningarna
            att på företagsekonomiskt baserade grunder utveckla turismen.
            Beredningen uppmanar dessutom myndigheter att särskilt uppmärksam-
            ma de prioriterade områdenas behov av stödinsatser. Bland dessa
            myndigheter nämns Sveriges turistråd. Man kan således med fullt
            fog vänta sig, att också Sveriges turistråd kommer att i sin verksamhet
            ytterligare prioritera dessa områden. Detta kan då komma att ske
            i form av förstärkta marknadsföringsinsatser för de områden som
            redan nu har de ojämförligt största marknadsföringsresurserna.
            Beredningen anför visserligen att förslaget inte får motverka
            eller hämma utvecklingen inom andra rekreationsområden. Turismen
            kännetecknas bl.a. av en mycket hård konkurrenssituation. Lönsamheten
            inom turistnäringen är på många håll ytterst svag. Det riktade
            stöd som beredningen föreslår kommer givetvis att betyda ojämlika
            villkor för turistnäringen och därför väsentligt försämra förutsättningarna
            för och motverka utvecklingen av turismen bl.a. i de övriga 17
            primära rekreationsområdena. Turismen i Ljusnandalen och Nedre
            Dalälven är av betydelse bl.a. ur sysselsättningssynpunkt, trots
            att turistnäringen där är en utpräglad småföretagarnäring. Dessa
            små företag behöver kompletteras och utvecklas och bli ekonomiskt
            bärkraftiga. Möjligheterna till detta kommer givetvis att kraftigt
            försämras om redan marknadsdominerade områden ytterligare förstärks
            på bekostnad av övriga områden. Därtill kommer att länets kommuner
            lagt ned ett betydande arbete på planeringen och stora belopp
            på investeringar i de primära rekreationsområ- dena. Det arbetet
            har bedrivits utifrån förutsättningen att det skall vara möjligt
            att få statligt stöd för det fortsatta genomförandet. Om de möjligheterna
            nu begränsas är det tveksamt om kommunerna får möjlighet att driva
            utvecklingsarbetet vidare. Mot den ovan angivna bakgrunden vill
            vi starkt ifrågasätta beredningens slutsatser som går ut på att
            de statliga insatserna skall riktas till åtta områden. De förändringar
            som beredningen föreslår beträffande utformningen av reglerna
            för lokaliseringsstödet och stödet till beredskapsarbeten är i
            och för sig ändamålsenliga för de områden som får del av dem.
            Vi anser emellertid
          </p>
          <pb facs="riksdagen-motions-pdf/data/198384/mot_198384__1645/mot_198384__1645-004.pdf"/>
          <fw xml:id="i-WSNvGa82NVZdF5GjuFuhpv">
            Mot. 1983/84:1645 15
          </fw>
          <p xml:id="i-FCRUkjKBWZhr4gVv9ETgCG">
            att dessa stödformer bör få användas även i Ljusnandalen och
            Nedre Dalälvsområdet. När det gäller Ljusnandalen anför beredningen
            bl. a. att anläggningarna för alpin skidsport har en turistisk
            prägel med en uttalad ambition att ta upp konkurrensen med fjällvärlden.
            Beredningen anser vidare att Ljusnandalen tillhör ett fåtal områden
            med särskild kulturell prägel och att kulturvärdena i ett rekreationspolitiskt
            perspektiv givetvis är stora tillgångar värda att vårda och göra
            tillgängliga för fler. Enligt beredningens uppfattning är Ljusnandalen
            hårt konkurrensutsatt och satsningarna kräver stor målmedve- tenhet
            för att bli lyckosamma. Mesta delen av besökarna förväntas komma
            från närbelägna regioner. Vi vill understryka att det f.n. pågår
            en målmedveten utveckling av skidanläggningarna i Ljusnandalen.
            Norrlandsporten och Bolleberget har försetts med snökanonanläggningar
            och nya nedfarter. Vid Öjeberget i Järvsö planeras en större om-
            och nybyggnad av skidanläggningen bl. a. för att bredda underlaget
            för hotellnäringen. Kultur och turism i Ljusnandalen, den av beredningen
            uppmärksammade studien över kulturens roll och utvecklingsmöjligheter
            inom turismen, ger utmärkta exempel och konkreta förslag på hur
            de kulturella tillgångarna kan göras tillgängliga för fler. De
            redan korta avstånden och goda allmänna kommunikationerna med
            de befolkningstäta områdena i Uppsala-, Stockholms- och Mälarområdet
            är positiva fakta i sammanhanget. Vi anser därför, att det även
            i riksperspektiv borde vara intressant att med statliga medel
            medverka till en utveckling av detta tvåsäsongområde. Nedre Dalälven
            har av beredningen hänförts till de områden som är intressanta
            för friluftsliv i allmänhet. Beredningen menar att områdets närhet
            till storstadsområdena motiverar satsningar för att underlätta
            kortare vistelser i området. Satsningarna bör bl. a. inriktas
            på enkla övernattningsan- läggningar. För att förbättra rekreationsmöjligheterna
            för de missgynnade grupperna är det naturligt att man satsar i
            enkla former inom närbelägna områden. Nedre Dalälven bör vara
            ett intressant område i ett sådant sammanhang. Såväl Gävle som
            Sandvikens kommuner har långt framskridna planer på att utveckla
            campingplatser och enkla boendeformer inom området. Sandvikens
            kommun gör betydande insatser för att utveckla Gysinge som en
            av baspunkterna. Gävle kommun planerar f. n. en mycket stor satsning
            på Furuvik, som, om den kommer till utförande, kommer att rikta
            uppmärksamheten också norr om Nedre Dalälven. Svårigheterna att
            uppnå lönsamhet inom enkla boendeanläggningar i ett ensäsongsområde
            i denna del av landet är betydande. Kommunerna. som vanligen är
            huvudmän för denna typ av anläggningar, bör därför erhålla ett
            sådant stöd, som gör det möjligt att utveckla Nedre Dalälven som
            rekreationsområde.
          </p>
          <pb facs="riksdagen-motions-pdf/data/198384/mot_198384__1645/mot_198384__1645-005.pdf"/>
          <fw xml:id="i-M3d9VhnAhLTcDyBAVvz1Ew">
            Mot. 1983/84:1645 16
          </fw>
          <p xml:id="i-Tr1szvMudUCApER6Rb8CNe">
            De samlade satsningarna som nu görs och planeras inom Nedre Dalälvsområdet
            bör emellertid kunna utveckla turismen under större delen av året,
            både för när- och fjärrturism. Beredningens slutsatser om att
            det statliga stödet skall koncentreras till åtta utvalda områden
            där flera redan är högexploaterade måste ifrågasättas både av
            rekreationspolitiska och arbetsmarknadspolitiska skäl. Med hänvisning
            till vad i motionen anförts hemställs att riksdagen som sin mening
            ger regeringen till känna vad som i motionen anförts om statliga
            insatser för rekreation och turism i Ljusnandalen och Nedre Dalälven.
          </p>
          <p xml:id="i-Qed8jZ47i5czFZrvSKLqkv">
            Stockholm den 24 januari 1984
          </p>
          <p xml:id="i-5TfhLx7wfNsUiMxstwJ4D9">
            STIG ALFTIN (s) OLLE WESTBERG (s) IRIS MÅRTENSSON (s) OLLE ÖSTRAND
            (s) AXEL ANDERSSON (s) WIVI-ANNE CEDERQVIST (s)
          </p>
          <p xml:id="i-SUPf4f2UfMHFG5ge1obfgC">
            minab/gotab Stockholm 1984 77720
          </p>
        </div>
      </div>
    </body>
  </text>
</TEI>
