<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02889">
  <teiHeader>
    <fileDesc>
      <titleStmt>
        <title>med anledning av skr. 2023/24:111 Strategi för företag i kulturella och kreativa branscher</title>
        <author corresp="i-DAzwuDmrMCAk4CXBrm86y5 i-PAgTpr3nkZRPEoiqjPKQAf">av Elin Söderberg och Amanda Lind (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2889 av Elin Söderberg och Amanda Lind (båda MP)</title>
          <idno type="rdwebb">HB022889</idno>
          <rs type="number">2889</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022889/text</ref>
          <ref type="dokument_url_html">https://data.riksdagen.se/dokument/HB022889</ref>
          <ref type="dokumentstatus_url_xml">https://data.riksdagen.se/dokumentstatus/HB022889</ref>
          <ref type="pdf">https://data.riksdagen.se/fil/91EA51D1-0849-4C89-9547-D36263DAEBE8</ref>
          <ref type="docx">https://data.riksdagen.se/fil/2A8185EB-EC82-4931-A9DA-48B981050B57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Vxw2mjrHR3hv9MtknnHTts" type="basedOn"/>
        <correspContext corresp="i-Vxw2mjrHR3hv9MtknnHTts">
          <ref>Skrivelse 2023/24:111</ref>
        </correspContext>
        <correspAction xml:id="i-WHkLzyrqMGohDdZMgFDpmF" type="signed"/>
        <correspContext corresp="i-WHkLzyrqMGohDdZMgFDpmF">
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-PAgTpr3nkZRPEoiqjPKQAf"/>
        </correspContext>
        <correspAction xml:id="i-5k5X1sEgX8ZaWSVauiTyxg" type="submitted">
          <date when="2024-04-24"/>
          <time when="18:18:49"/>
        </correspAction>
        <correspAction xml:id="i-Ho89ZC7eSXZJeiXCzgJXex" type="dismissed">
          <date when="2024-04-26"/>
        </correspAction>
        <correspAction xml:id="i-LsxUg6pyUHDzPgcvMAyCp9" type="reviewed">
          <date when="2024-04-26"/>
          <time when="09:41:23"/>
        </correspAction>
        <correspAction xml:id="i-7cWkDnakUHXyvqqJhrFX8M" type="referred">
          <date when="2024-04-29"/>
        </correspAction>
        <correspAction xml:id="i-QGdkGziFTvHcn7vY12NZgS" type="assigned">
          <date when="2024-04-29"/>
          <time when="14:37:32"/>
        </correspAction>
        <correspContext corresp="i-QGdkGziFTvHcn7vY12NZgS">
          <ref type="assignedTo">Näringsutskottet</ref>
        </correspContext>
        <correspAction xml:id="i-2UsDnRkqw6925cpdRtXPpP" type="behandlas_i"/>
        <correspContext corresp="i-2UsDnRkqw6925cpdRtXPpP">
          <ref type="uppgift">2023/24:NU19</ref>
          <ref type="ref_dok_id">HB01NU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU19</ref>
          <ref type="ref_dok_titel">Strategi för företag i kulturella och kreativa branscher</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2889 av Elin Söderberg och Amanda
          Lind (båda MP) med anledning av skr. 2023/24:111 Strategi för
          företag i kulturella och kreativa branscher
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AD2CbfTAMsDzRhQXs7cb33">
            Förslag till riksdagsbeslut
          </head>
          <list>
            <item xml:id="i-Cynzwb1MVNvCuDfyLBzJeP" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt ska återkomma till riksdagen med en uppdaterad
              strategi för kulturella och kreativa branscher som tydligt stärker
              näringarnas och kulturskaparnas utveckling, exportfrämjande och
              trygghet på arbetsmarknaden, och detta tillkännager riksdagen
              för regeringen.
            </item>
          </list>
          <list>
            <item xml:id="i-FxEPpF5stbhQ9Ugo4QSgRs" sortKey="Yrkande 2">
              Riksdagen ställer sig bakom det som anförs i motionen om att
              regeringen ska höja sin ambitionsnivå när det gäller både reformer
              och finansiering för de kulturella och kreativa branschernas fortsatta
              utveckling och tillkännager detta för regeringen.
            </item>
          </list>
          <list>
            <item xml:id="i-KAboGg1vXETouK1zU2NGsi" sortKey="Yrkande 3">
              Riksdagen ställer sig bakom det som anförs i motionen om att
              utreda förutsättningarna för att inrätta ett institut för kulturella
              och kreativa näringar, för främjande av spel, musik, film samt
              andra kulturella och kreativa branscher, och tillkännager detta
              för regeringen.
            </item>
          </list>
          <list>
            <item xml:id="i-BsBdh4ffPyFEpeZbnprRvz" sortKey="Yrkande 4">
              Riksdagen ställer sig bakom det som anförs i motionen om att
              förbättra de sociala skyddsnäten för människor med olika sysselsättningsformer,
              såsom kombinatörer, gigarbetare och enskilda firmor, och tillkännager
              detta för regeringen.
            </item>
          </list>
          <list>
            <item xml:id="i-RyVU8n2Db1q2DKDKVYGipZ" sortKey="Yrkande 5">
              Riksdagen ställer sig bakom det som anförs i motionen om att
              stärka konstnärsperspektivet i strategin och tillkännager detta
              för regeringen.
            </item>
          </list>
          <list>
            <item xml:id="i-DfneZEPPjEHeE2tBdDu15a" sortKey="Yrkande 6">
              Riksdagen ställer sig bakom det som anförs i motionen om att
              utveckla och förtydliga stycket om konstnärlig frihet i strategin
              och tillkännager detta för regeringen.
            </item>
          </list>
          <list>
            <item xml:id="i-UxBJJ2MwRDaMaGhsDPvGU4" sortKey="Yrkande 7">
              Riksdagen ställer sig bakom det som anförs i motionen om att
              omgående tillsätta en utredning i syfte att säkra upphovspersonernas
              och de utövande konstnärernas rättigheter i ljuset av AI-utvecklingen
              och tillkännager detta för regeringen.
            </item>
          </list>
          <list>
            <item xml:id="i-Y5UAHk8TmiLeZX8CW8wPWu" sortKey="Yrkande 8">
              Riksdagen ställer sig bakom det som anförs i motionen om att
              agera pådrivande inom EU för översyn av upphovsrättslagstiftningen
              och tillkännager detta för regeringen.
            </item>
          </list>
          <list>
            <item xml:id="i-14AeteZkjpDvk1p8WsLxkv" sortKey="Yrkande 9">
              Riksdagen ställer sig bakom det som anförs i motionen om att
              arbetet med stärkt medie- och informationskunnighet i fråga om
              AI måste intensifieras och tillkännager detta för regeringen.
            </item>
          </list>
          <list>
            <item xml:id="i-GqfyLTqHqUYXUBnyPw8AhK" sortKey="Yrkande 10">
              Riksdagen ställer sig bakom det som anförs i motionen om att
              ta fram en nationell strategi för dataspel och tillkännager detta
              för regeringen.
            </item>
          </list>
          <list>
            <item xml:id="i-GHa8P2ZxqFMkixDRbXSAEi" sortKey="Yrkande 11">
              Riksdagen ställer sig bakom det som anförs i motionen om att
              spel ska ha samma möjlighet som andra kulturformer att söka offentliga
              medel och tillkännager detta för regeringen.
            </item>
          </list>
          <list>
            <item xml:id="i-3evPQ8Pkx8u4VUHkpyBi1L" sortKey="Yrkande 12">
              Riksdagen ställer sig bakom det som anförs i motionen om att
              utveckla stödsystemen för spel och tillkännager detta för regeringen.
            </item>
          </list>
          <list>
            <item xml:id="i-H3G8Vbb5nk6CSASyKyxByx" sortKey="Yrkande 13">
              Riksdagen ställer sig bakom det som anförs i motionen om kompetensförsörjning
              och tillkännager detta för regeringen.
            </item>
          </list>
          <list>
            <item xml:id="i-PbmQEdBg36qVoRjNmwg7wF" sortKey="Yrkande 14">
              Riksdagen ställer sig bakom det som anförs i motionen om att
              statliga kulturinstitutioner ska verka för kultur i hela landet
              och tillkännager detta för regeringen.
            </item>
          </list>
          <list>
            <item xml:id="i-NsAsAKjaJd1wbKvWduXro2" sortKey="Yrkande 15">
              Riksdagen ställer sig bakom det som anförs i motionen om att
              det statliga anslaget till regionala kulturverksamheter ska öka
              och tillkännager detta för regeringen.
            </item>
          </list>
          <list>
            <item xml:id="i-3F4BEiTmdnrsquFRhqEkrq" sortKey="Yrkande 16">
              Riksdagen ställer sig bakom det som anförs i motionen om att
              stärka civilsamhället och dess samverkan med offentliga verksamheter
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5zDdfA4mDzqxa9snLFKc7N" type="h1">
            Inledning
          </head>
          <p xml:id="i-NKchDc6uhQAUL2eYBdgB23">
            Kulturella och kreativa näringar är viktiga för vår livskvalitet,
            näringslivsutveckling och svensk export. Sverige är ett framgångsrikt
            land, med många innovationer, starka varumärken och en musik-,
            design-, dataspels- och modeindustri i världsklass. Vi vill flytta
            fram positionerna, både för kulturens skull, för vårt näringsliv
            och för exporten. De kulturella och kreativa näringarna bidrar
            starkt till Sverigebilden och gynnar därmed svensk konkurrenskraft.
          </p>
          <head xml:id="i-UsRrRv4xaCd2mxAFcSoF2c" type="h1">
            Miljöpartiets synpunkter på strategin
          </head>
          <p xml:id="i-Ckk2AMupgS86sogSn4bDNb">
            Miljöpartiet tillsatte i regering Utredningen Kreativa Sverige!
            (SOU 2022:44) som skulle lämna förslag till en samlad nationell
            strategi med syftet att främja långsiktig och hållbar utveckling
            av de kulturella och kreativa näringarna i hela landet. Vi hade
            velat se en strategi för de kulturella och kreativa branscherna
            med konkreta steg för att stärka villkoren och samordningen för
            de kulturella och kreativa branscherna. Regeringens skrivelse
            2023/24:111 Strategi för företag i kulturella och kreativa branscher
            lämnar tyvärr mycket att önska.
          </p>
          <p xml:id="i-VgyFrCaF5ffh323S9c9ia8">
            Internationellt utbyte, samverkan och export är viktigt både
            för den konstnärliga utvecklingen och kvaliteten och för svenska
            konstnärers möjlighet att verka på en internationell marknad.
            Pandemin har påverkat arbetet med kulturens internationaliser­ing
            negativt. Återstartsutredningen föreslår särskilda satsningar
            på både internationellt utbyte och export, och dem vill vi gå
            vidare med.
          </p>
          <p xml:id="i-Fs7Kek98bgptV9UTF59msP">
            Regeringens strategi säger ytterst lite om hur de avser att adressera
            de hinder som identifierats, eller åtgärder för att nå de prioriteringar
            och mål som sätts upp. Inom området kompetensförsörjning presenterar
            regeringen snarare en redogörelse över vilka utbildningsystem
            som finns i dag än någon typ av riktning, reformer eller prioritering
            framåt. Det saknas också nya medel för genomförandet av strategin.
            Vi ser en stor risk i att omprioriteringar för att genomföra strategin
            tas från den redan ansträngda kultur­budgeten.
          </p>
          <p xml:id="i-KsXTsqZXNwQUVTnT9oGJLy">
            Utredningen Kreativa Sverige! (SOU 2022:44) innehåller förslag
            till en strategi på över sextio sidor med följande sex prioriteringar:
          </p>
          <list style="ol">
            <item xml:id="i-8XZv1ELwrk28rGBBvFGf33">
              Tydligt tvärpolitiskt ansvar för kunskap, synergier och samverkan
            </item>
            <item xml:id="i-DyPkynqDBKZSZRrC2f5tUU">
              Förnyelse av rådgivning, kapitalförsörjning och innovationsstöd
            </item>
            <item xml:id="i-Ptk3Zt8nLa7Y4stVTdn3NK">
              Långsiktigt och snabbt på upphovsrättens marknad
            </item>
            <item xml:id="i-EkqncJSbb8LuTvtc74KbNt">
              Export, internationalisering och värdeskapande utomlands
            </item>
            <item xml:id="i-NyyqzPdS8vpPVrUy6NFSSB">
              Hållbar arbetsmarknad och kompetensförsörjning för alla
            </item>
            <item xml:id="i-SpymcBfwrj3suTgZP1AK9">
              Platsens betydelse för kulturella och kreativa verksamheter (och
              tvärtom).
            </item>
          </list>
          <p xml:id="i-XBhnx984SrUywoiMYVtACA">
            Regeringens skrivelse är ungefär en tredjedel så lång och regeringen
            har valt sex andra prioriteringar. Innovation som framhålls särskilt
            i utredningen återfinns inte bland regeringens prioriteringar.
            Regeringen lyfter dock fram regelförenklingar i sina priori­teringar,
            ett område som över huvud taget inte nämns i utredningen. Regelförenklingar
            är det område där regeringens strategi innehåller konkreta åtgärder,
            vilket många andra områden i strategin saknar. Det framgår dock
            inte om och i så fall hur dessa regel­förenklingar skulle vara
            till gagn för just kulturella och kreativa branscher. Detta trots
            att utredningen tydligt framhåller att de gängse företagsfrämjande
            stödsystemen måste anpassas så att de bättre träffar kulturella
            och kreativa näringar.
          </p>
          <p xml:id="i-V4jzSxcRfUCTWPjHVTweue">
            Miljöpartiet anser att de kulturella och kreativa branschernas
            bidrag till kreativt tänkande, innovation, idéutveckling och därmed
            hela samhällets utveckling bör fram­hållas i strategin. Detta
            bör tillföras de delar av strategin som beskriver betydelsen av
            kulturen för samhället. Kulturen är en omistlig del av människors
            liv, genom kultur­upplevelser vidgas och fördjupas vår förståelse
            av oss själva och andra. Konsten, kulturen, de kulturella och
            kreativa branscherna är avgörande i ett demokratiskt samhälle.
            De kulturella och kreativa branscherna bidrar även starkt till
            Sveriges ekonomi, Sverige­bilden och förutsättningarna för svensk
            export och investeringar i Sverige. Miljöpartiet anser att alla
            de värden som de kulturella och kreativa branscherna tillför landet
            tydligt bör framgå i strategin.
          </p>
          <p xml:id="i-T1z9nPcTctgFs9AFGeiEPo">
            Miljöpartiet anser att konstnärsperspektivet bör förtydligas
            och stärkas i strategin. Vi avvisar användandet av begreppet ”råvara”
            som ett sätt att beskriva det konstnärliga och kreativa skapandet.
            Överlag saknas skrivningar om vikten av en offensiv konstnärs­politik
            och konkreta förslag för att stärka densamma. Vi vill också se
            att kulturskapar- och branchorganisationerna tydligt inkluderas
            i genomförandet och uppföljningen av strategin.
          </p>
          <p xml:id="i-2dBjidWWMonXb6rYqTRxfH">
            Vi menar att stycket om konstnärlig frihet i strategin bör utvecklas
            och förtydligas. Den konstnärliga friheten utgår från en vidsträckt
            yttrandefrihet och är en utgångspunkt för de kulturpolitiska målen.
            Att bredda finansieringen till kulturen är vi positiva till. Men
            stärkta möjligheter till näringsverksamhet ska inte ställas emot
            en stark offentlig finansiering, som värnar bredden, mångfalden
            och det fria skapandet. Det är också viktigt att se att den konstnärliga
            friheten kan begränsas av olika saker, även av kommersiell anpasslighet.
          </p>
          <p xml:id="i-BG9mDRcf6bEpGN3oPb6sEu">
            Vi förordar att stycket om upphovsrätt utvecklas så att det tydligare
            framgår att staten bör stå redo att stärka upphovsrätten för att
            värna och säkra upphovspersonernas och de utövande konstnärernas
            rättigheter.
          </p>
          <p xml:id="i-XhvLVbra4AJXkmqTQCGJYx">
            Vi vill även utreda förutsättningarna för att inrätta ett institut
            för kulturella och kreativa näringar för främjande av spel, musik,
            film samt andra kulturella och kreativa branscher.
          </p>
          <head xml:id="i-9ndn3fFvP8Q2dYJKQMTGy4" type="h1">
            Stärk de sociala skyddsnäten
          </head>
          <p xml:id="i-Xy2Hk5KsisEmFxdSyn1WAT">
            Utredningen Kreativa Sverige! (SOU 2022:44) framhåller flera
            saker som vi anser att regeringen inte har omhändertagit i strategin.
            Bland annat behovet av att stärka trygg­hetssystemen för alla
            kombinatörer och gigarbetare inom de kulturella och kreativa branscherna,
            utredningen framhåller att personer med enskild firma faller mellan
            stolarna i trygghetssystemen. I strategin nämner regeringen att
            man avser att reformera arbetslös­hetsförsäkringen och utredningen
            om ett nytt regelverk för sjukpenning­grund­ande inkomst (SOU
            2023:30). Miljöpartiet anser att detta inte tillmötesgår de behov
            som branschen lyfter fram i utredningen.
          </p>
          <p xml:id="i-6CBiWDsASmsHTpfR3mceCx">
            De sociala skyddsnäten såsom a-kassa och SGI är i dag i stor
            utsträckning anpassade till heltidsanställningar, och inte till
            den variation av sysselsättningsformer som finns i dag. De sociala
            skyddsnäten måste utgå från de faktiska förutsättningar under
            vilka människor i de kulturella och kreativa branscherna arbetar.
            Vi vill förbättra de sociala skyddsnäten för olika sysselsättningsformer
            såsom kombinatörer, gigarbetare och personer med enskild firma.
          </p>
          <head xml:id="i-BwDmNZLpZTepabNfeu8WbM" type="h1">
            Säkra upphovsrätten i ljuset av AI
          </head>
          <p xml:id="i-E71GTBkcWsKpFZqAA7uLtp">
            AI, artificiell intelligens, har utvecklats snabbt de senaste
            åren. Nya webbtjänster, som Chat GPT, ger en ännu större tillgänglighet
            till AI-tekniken. Detta innebär och kommer att innebära enorma
            förändringar och utmaningar, inte minst för kultursektorn. Texter,
            bilder och musik skapade av AI går ofta inte att skilja från mänskligt
            skapade verk, och utvecklingen lär fortsätta. Dessutom finns det
            stora pengar på detta område.
          </p>
          <p xml:id="i-L4QU6QYpFeqEX7aCLdwyXN">
            Förutom olika slags frågor kring kulturens värde och funktion,
            konstnärlig kvalitet, etik och autenticitet, är frågor kring upphovsrättslagstiftningen
            helt centrala. AI tränas i dag på stora mängder befintligt material
            och det är svårt, för att inte säga omöjligt, för upphovsrättsinnehavare
            att hävda sina rättigheter till materialet. Det handlar om författare,
            bildkonstnärer, kompositörer, musiker, skådespelare och filmskapare
            vars verk och prestationer utnyttjas utan att de gett sitt medgivande,
            och utan att de eventuella ekono­miska värden som skapas av de
            AI-genererade verken tillfaller dem.
          </p>
          <p xml:id="i-4Afp61AhuQsmY8MhkyKVqx">
            En intensiv diskussion pågår nu inom kulturområdet världen över
            om hur upphovs­rätten bör anpassas till rådande läge. Vissa länder,
            som Frankrike, har redan tagit steg. Svenska Tecknare har undersökt
            hur den nya, generativa AI-tekniken förhåller sig till nuvarande
            upphovsrättslagstiftning. Enligt deras bedömning ger upphovsrättslagen
            inte stöd för att man får använda upphovsrättsskyddade verk eller
            andra skyddade alster som träningsdata för att utveckla generativ
            AI utan att först inhämta rättighetshavarnas tillstånd och erlägga
            skälig ersättning för användningen. Det finns förvisso inskränkningsbestämmelser,
            men rättigheterna får bara inskränkas när nyttan för allmänheten
            väger tyngre än skadan för rättighetshavarna, såsom inom forskning
            eller vård. De lyfter fram att all generativ AI-träning ska ske
            på ett etiskt och lagenligt sätt, där generativ AI enbart bör
            tränas på material där rättighetshavarna uttryckligen gett sin
            tillåtelse. De anser även att rättighetshavarna ska ersättas retroaktivt
            för det material som redan olovligen använts och att lagstiftningen
            måste ses över för att åstadkomma ett tydligare regelverk som
            kan både hantera och komma till rätta med de problem som uppstått
            till följd av den ökade utvecklingen och användningen av generativ
            AI inom detta område. Flera kulturskaparorganisationer, däribland
            Sveriges Författarförbund, står bakom den hållning som Svenska
            Tecknare tagit fram.
          </p>
          <p xml:id="i-QSS5Ps8zSWoSMmYTwytAWd">
            Sverige behöver agera. Kulturministern har inrättat en sektorsövergripande
            AI-enhet på sitt departement. Det är bra, men lagstiftningen behöver
            ses över för att säkra upphovs­personernas och de utövande konstnärernas
            rättigheter i ljuset av AI, och en utredning bör omgående tillsättas
            i detta syfte. Arbetet inom EU behöver också påskyndas och här
            bör Sverige agera pådrivande. Detta arbete behöver ske mycket
            skyndsamt.
          </p>
          <p xml:id="i-Lr9HTEi7Juk2AzhH8irwxS">
            Dessutom behöver förståelsen för hur AI fungerar utvecklas. Falska
            foton, desinformation och fördomar riskerar att reproduceras.
            Mer kunskap behövs och det bör ske inom ramen för det samlade
            medie- och informationskunnighetsarbetet (MIK).
          </p>
          <p xml:id="i-UV9zQJCKSc78sU3BauV3pQ">
            Vi måste uppmärksamma och skydda det fundamentala värdet av det
            mänskliga skapandet och säkra förutsättningarna för bildkonstnärer,
            författare, musiker, skåde-spelare och filmskapare i Sverige och
            världen över. AI innebär många möjligheter, men utmaningarna måste
            tas på allvar. Sverige har inte råd att vänta och se, utan bör
            vara aktivt i att söka lösningar i en ny tid med utgångspunkt
            i upphovsrätten och värnandet av det kulturella skapandet.
          </p>
          <head xml:id="i-365MavGyz7V5oeHhm7QmhQ" type="h1">
            Levla upp spelpolitiken
          </head>
          <p xml:id="i-LQ4nJKDTsLPmDyD5ajkgKY">
            Bland de kulturella och kreativa branscherna ser vi att spelbranschen
            vuxit mycket starkt i Sverige. Politiken för denna bransch är
            dock eftersatt. Spelkultur är ett brett samlings­begrepp för olika
            kulturformer kopplat till olika sorters spel (både analoga och
            digitala), rollspel, lajv, cosplay och fantastik (en genre som
            bl.a. innefattar science fiction, historisk fiktion och sagor).
            Spel spelas av en anledning. Det inbjuder till upp­levelser och
            med­skapande, erbjuder sociala sammanhang, främjande av kreativitet,
            problemlösning och självutveckling. Spel är både en del av människors
            vardag och fritid, en konstform, ett fritt kulturuttryck och en
            växande del av de kulturella och kreativa näringarna.
          </p>
          <p xml:id="i-89c8cAWHRo38eVgD9XgKeY">
            Trots detta har spel och spelkulturen inte alltid getts samma
            status som andra kultur-former och inte heller varit föremål för
            politiska åtgärder i tillräcklig utsträckning. Det är helt enkelt
            dags att levla upp spelpolitiken!
          </p>
          <p xml:id="i-CFpcSzJLbisx5jTQNUBskW">
            Miljöpartiet vill ge spelkulturen goda förutsättningar att blomstra.
            Olika delar av spelområdet behöver olika slags insatser från det
            gemensamma. Det civila samhället, det konstnärliga skapandet,
            e-sporten och dataspelsbranschen är alla delar av spel­kulturen
            med olika utmaningar och luckor att fylla.
          </p>
          <head xml:id="i-XbGjzVDH8rdedyKVB2Xieo" type="h1">
            Ta fram en nationell strategi för dataspel
          </head>
          <p xml:id="i-EM7avPzHyuyDMupBujizko">
            ”Sverige brukar räknas till ett av världens tio främsta länder
            inom spelutveckling. Men spelindustrin har växt upp som en maskros
            genom asfalten utan någon nationell strategi eller större offentliga
            satsningar.” Så beskrivs Sverige i rapporten Kraftsamling Data­spels­branschen,
            utgiven av Rise i januari 2023.
          </p>
          <p xml:id="i-5ED2dxjyQAGTmsGzWEYxp6">
            Dataspelsbranschen omsätter stora summor pengar – över 27 miljarder
            kronor i Sverige, i samma storlek som exporten av järnmalm. Branschen
            sysselsätter över 8 000 personer och det finns över 800 spelföretag,
            de flesta småföretag. Svenska spel som Minecraft vinner mark världen
            över. Dataspelsbranschen beskriver det samtidigt som att Sverige
            nu halkar efter. Andra länder lanserar strategier och satsar stort
            på olika slags stödsystem. Sverige bör vårda det guldägg man har
            och ta fram en nationell strategi för dataspel.
          </p>
          <p xml:id="i-JnaKmY4BQoAtEZn6hE1dmn">
            Norge lanserade 2019 en dataspelsstrategi som nu är under revidering,
            och som kan utgöra inspiration. Inom ramen för en svensk nationell
            strategi kan frågor som stöd-system, kompetensförsörjning, tillgänglighetsfrågor,
            breddat deltagande samt möjlighet för barn och unga att komma
            i kontakt med spelskapande hanteras.
          </p>
          <head xml:id="i-UaorYrBGpsMBYLjYuunmNd" type="h1">
            Utveckla stödsystemen för spel
          </head>
          <p xml:id="i-JSF8mwe2eE9KBUFuh7LaBj">
            Situationen ser väldigt olika ut för spelindustrins förutsättningar
            i olika länder när det gäller möjlighet till finansiella stöd.
            En del länder, som Frankrike och Tyskland, har stöttat spelbranschen
            på flera sätt under många år, medan andra länder alldeles nyligen
            har påbörjat sina stödprogram, som Spanien och Italien. De stöd
            som lämnas är såväl offentliga stöd från respektive kulturdepartement
            som via investeringsfonder. Därtill finns ofta möjlighet till
            lån. Skatteavdrag är en modell som används bl.a. i Frankrike.
            Sverige är ett av få länder i Västeuropa med svagt offentligt
            stödsystem för spel. Finland har stöttat sin spelbransch sedan
            90-talet, Norge och Danmark ger stöd bl.a. via sina nationella
            filminstitut. Detta innebär en konkurrensnackdel för Sverige.
          </p>
          <p xml:id="i-FLppiGjbF44YDbD7FVyG2m">
            På samma sätt som inom andra delar av kulturområdet finns det
            uttryck som har en kommersiell bärkraft och andra som befinner
            sig mer i det utforskande, smala fältet. I Sverige skapas digitala
            spel nästan uteslutande utifrån en kommersiell grund. Samtidigt
            behöver även andra delar av spelområdet ges möjlighet att växa,
            för allt från talang-utveckling och innovation till samverkan
            mellan olika kulturformer och ökad mångfald.
          </p>
          <p xml:id="i-P3cuJC6EcVjps32yiToH6S">
            Ett annat område är spel för de yngre barnen. Utvecklingen av
            svenska spel för de yngre barnen har, enligt dataspelsbranschen,
            minskat kraftigt de senaste åren på grund av att det inte är marknadsmässigt
            lönsamt.
          </p>
          <p xml:id="i-Achyxidq4GW4wzSBJu3GDN">
            Kulturbryggan är en instans som ger bidrag till spel med konstnärlig
            ansats. Men ofta faller spel utanför befintliga kulturstöd. Spel
            behöver helt enkelt ha bättre möjlighet att söka offentliga medel.
            Medlen genom såväl Kulturrådet som kultursamverkans­modellen bör
            öppnas tydligare för spel som kulturuttryck. Kulturrådet bör ges
            ett uppdrag att främja spelkulturen. Därtill bör mer näringsinriktade
            stödsystem utredas.
          </p>
          <head xml:id="i-Kq5tmTyzcKw1J71EDmvbX3" type="h1">
            Levande kultur och civilsamhälle i lands- och glesbygd
          </head>
          <p xml:id="i-S7z4eaBvrYSTMZLCaXvUHQ">
            De kulturella och kreativa branschernas förutsättningar påverkas
            av närvaron av och tillgången till kulturverksamheter i hela landet.
            Såväl nuvarande som framtida aktörer inom de kulturella och kreativa
            branscherna kan växa och utvecklas av tillgången till och deltagandet
            i kulturverksamheter. Det är därför viktigt att verka för en levande
            kultur och civilsamhälle även i lands- och glesbygd. I syfte att
            tillgängliggöra kultur för fler i hela landet bör statliga kulturinstitutioner
            verka för kultur i hela landet och det statliga anslaget till
            regionala kulturverksamheter öka.
          </p>
          <p xml:id="i-9ZrMsdz286vj3J7nCRRzh">
            Föreningsliv och kultur är en central del av samhällsutvecklingen.
            Det lokala kultur­livet kan vara rikligt och inkluderande genom
            amatörteater, körer och en aktiv kultur­skola, ofta med hjälp
            av ideella krafter. Det krävs trygga och långsiktiga villkor för
            idéburna organisationer för att säkerställa utveckling. Detta
            kan ske via exempelvis idéburna offentliga partnerskap. För likvärdiga
            möjligheter i hela landet behöver även civilsamhället och dess
            samverkan med offentliga verksamheter stärkas.
          </p>
        </div>
        <div type="motSignatures">
          <list>
            <item xml:id="i-FFJaLL3ZWuGsmtoRe2vxCc" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-UM7yanjUKKyDk2M8szsiMd" who="i-PAgTpr3nkZRPEoiqjPKQAf">
              Amanda Lind (MP)
            </item>
          </list>
        </div>
      </div>
    </body>
  </text>
</TEI>
