<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00557">
  <teiHeader>
    <fileDesc>
      <titleStmt>
        <title>Utomhuspedagogik</title>
        <author corresp="i-3GrPnM5KDKuSxfWxymYNoC i-2GE534P2Foy3WpqKPVNeW8">av Mikaela Valtersson och Mats Pertoft (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utomhuspedagogik</title>
          <idno type="rdwebb">GV02Ub557</idno>
          <rs type="number">Ub557</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub557/text</ref>
          <ref type="dokument_url_html">http://data.riksdagen.se/dokument/GV02Ub557</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub557</ref>
          <ref type="doc">http://data.riksdagen.se/fil/C05AFD2D-2755-4411-A899-D9F0FA939F77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LanQsaxQYanjYkkndYFRt" type="signed"/>
        <correspContext corresp="i-LanQsaxQYanjYkkndYFRt">
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="referral" xml:id="i-NnKXxaDc9nHpzMfYJeeYpS">
          <date when="2007-10-16"/>
        </correspAction>
        <correspAction type="dismissal" xml:id="i-KD8DUbsaqFDsvocvNEVeC8">
          <date when="2007-10-16"/>
        </correspAction>
        <correspAction type="numbering" xml:id="i-WCSGpxN63CWSnubvPKRTyV">
          <date when="2007-10-09"/>
        </correspAction>
        <correspAction type="submission" xml:id="i-UtR5f9TWjNsqcBtrhVhH1m">
          <date when="2007-10-05"/>
        </correspAction>
        <correspAction type="transfer" xml:id="i-UyC9XSeepD8RGig2pm9oL3">
          <date when="2007-10-05"/>
        </correspAction>
        <correspAction type="assigned" xml:id="i-8FUt61ByYwcBXX9kGFNjUw"/>
        <correspContext corresp="i-8FUt61ByYwcBXX9kGFNjUw">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8USf4YrSaDQqWFAo2i2bsV">
            Förslag till riksdagsbeslut
          </head>
          <list style="ol">
            <item xml:id="i-5okCKfPR5k2HLGY7ezhynw">
              Riksdagen tillkännager för regeringen som sin mening vad som
              anförs i motionen om vikten av naturskolor.
            </item>
            <item xml:id="i-8CdBMYW4cDsc1ZaeqmurNg">
              Riksdagen tillkännager för regeringen som sin mening vad som
              anförs i motionen om att lärare bör få kunskap om utomhuspedagogik.
            </item>
            <item xml:id="i-3zCdvGyvjs6nGApobn6nj8">
              Riksdagen tillkännager för regeringen som sin mening vad som
              anförs i motionen om behovet av att stärka utomhuspedagogikens
              ställning i läroplanen.
            </item>
            <item xml:id="i-Pt4zAbGUK2UBd7wkpsw4N5">
              Riksdagen tillkännager för regeringen som sin mening vad som
              anförs i motionen om behovet av att sprida kunskap och information
              om naturskolor och utomhuspedagogik.
            </item>
          </list>
        </div>
        <div type="motContent">
          <head type="h1" xml:id="i-AKhVjPWiUJ4evav8wgJn6B">
            Inledning
          </head>
          <p xml:id="i-GF22DJXxdW2yC96NGPX8Kn">
            I skolan låter vi oss alltför ofta begränsas av klassrummets
            fyra väggar. Alla skolämnen kan läras utomhus samtidigt som man
            på det sättet kan stärka elevernas relation till naturen. Lärande
            är inte begränsat till ett rum eller en byggnad. Det behövs ett
            ändrat synsätt där vi inte låter undervisningen i skolan begränsas
            av skolbyggnadens fyra väggar.
          </p>
          <head type="h1" xml:id="i-63Jo6yAgCuCqGsxLD8SKS7">
            Styrdokumenten
          </head>
          <p xml:id="i-6UykAcURV76cJ9SruYcAmU">
            I läroplanen för den obligatoriska skolan, förskoleklassen och
            fritidshemmen (Lpo 94) sägs att leken och skapande arbete har
            stor betydelse för att elever ska tillägna sig kunskaper. Vidare
            betonas där vikten av trygghet och trivsel i skolmiljön och betydelsen
            av elevernas delaktighet i miljön. Skolan ska också enligt läroplanen
            sträva efter att varje elev visar respekt och omsorg för såväl
            närmiljön som miljön i ett vidare perspektiv. Skolans fysiska
            miljö nämns tyvärr inte så mycket, och där det nämns är det större
            fokus på inomhusmil jön. I läroplanen för förskolan sägs dock
            att barnen bör använda sin närmiljö för att träna och utveckla
            olika sinnen.
          </p>
          <head type="h1" xml:id="i-KLoamVvb8BhwoB1gLZsQ9K">
            Kunskap om skolors och förskolors utemiljöer
          </head>
          <p xml:id="i-6Xpu1u4AUXxk3jJ1bYxeih">
            Barnens estetiska miljö är viktig för deras inlärning och utveckling.
            Miljön har betydelse för välmåendet och koncentrationsförmågan
            visar flera studier av bl.a. Ann Skantze, Erik Wallin och Birgit
            Cold. I en studie av Urban Bengtson visas att bra förskolemiljöer
            var de som utformats som ett stöd för den pedagogiska verksamheten.
            I SOU 2003:127, Barnsäkerhetsdelegationen, påpekas att det i kommunerna
            saknas en samlad kunskap om vilka utomhusmiljöer barn har tillgång
            till. I en avhandling av Fredrika Mårtensson (2004) sägs att det
            behövs stora ytor med intressant innehåll i barns utemiljöer.
            Sveriges lantbruksuniversitet har varit drivande i att uppmärksamma
            skolors uterum som pedagogisk resurs. Forskare vid Alnarp har
            i projektet Ute på dagis studerat förskolors utemiljöer och jämfört
            ett stadsdagis med gård med ett I ur och skur-dagis. Det visade
            sig att barnen på I ur och skur-daghemmet hade lägre sjukfrånvaro,
            var starkare i kroppen, hade bättre balansförmåga och bättre koncentrationsförmåga.
            Fantasin stimulerades också mer, och de lekte lekar i grupper
            som tog längre tid och var mer uthålliga. Liknande resultat finns
            i andra studier. Det har visat sig finnas ett samband mellan hur
            vi utformar den fysiska miljön och själva lärandet även i skolan.
            Många visar på betydelsen av att skolan i framtiden utformas mer
            flexibelt och där det finns ett mer aktivt samspel mellan arkitektur,
            miljö och lärande. I en avhandling av Gunilla Lindholm (1995)
            Skolgården vuxnas bilder, barnets miljö visas att skolgårdar mycket
            sällan utformas med hänsyn till barnets egna föreställningar eller
            uppfattningar av sin miljö. Barn föredrar naturliga klättermaterial
            framför färdiga klätterställningar vilket visar på vikten av en
            varierad skolgård som inbjuder till kreativitet och fantasi. Fysisk
            aktivitet är positiv för lärandet har visats ett flertal gånger.
          </p>
          <head type="h1" xml:id="i-VWbppyf8mEjogcVJeMKLNc">
            Naturskolor
          </head>
          <p xml:id="i-7y4QFKzawBrUXx98noNgK1">
            Det finns ca 70 naturskolor i Sverige. Det finns en mängd olika
            varianter av naturskolor: den som är centrerad till en byggnad,
            ambulerande naturskolor och uppsökande naturskolor. Gemensamt
            för dem alla är att hjälpa elever att utveckla en relation till
            naturen genom att vistas i naturen. Deras devis är att lära in
            ute. Naturskolorna bedriver ett mycket värdefullt arbete som skulle
            behöva få komma alla barn i vårt land till del.
          </p>
          <p xml:id="i-3zZ41cDshdMPVffjRjumbN">
            Det är tyvärr ofta det viktiga långsiktiga arbetet med våra barn
            som prioriteras bort när kortsiktiga budgetbalanser ska uppnås.
            Det är oerhört viktigt att naturskolorna finns kvar och sprids
            till fler kommuner. Minst lika viktigt är det att den utomhuspedagogik
            som naturskolorna utvecklat sprider sig till lärare i alla vanliga
            skolor. Alltfler skolor arbetar aktivt med utomhuspedagogik och
            förstår vikten av att inte låta skolans verksamhet och undervisning
            begränsas av fyra väggar.
          </p>
          <p xml:id="i-RutfsTcLDGGmmztm4qeUR6">
            Naturskolepedagogik utgår från att naturskolan inte är ett hus
            utan det är arbetssättet som är en naturskola. Det är elevernas
            egna upplevelser och sinnesintryck i naturen som är grunden till
            ett aktivt lärande. Genom att eleverna själva får uppleva naturen
            och undersöka med alla sinnen får de en trygghet och samhörighetskänsla
            med naturen. Det handlar om att upptäcka mång­falden i naturen.
            Att upptäcka själva och förstå sambanden i naturen är en viktig
            del i naturskolans metodik. Kunskapen om naturens kretslopp ger
            en grund för att förstå människan som en del i kretsloppet. Människan
            är en i grunden nyfiken och sökande varelse, och naturskolans
            arbetssätt ger aktiva elever.
          </p>
          <head type="h1" xml:id="i-AUeLkrTS9H3xh2vAsUchQ7">
            Lärandeprocessen
          </head>
          <p xml:id="i-3zHCYNmhoVH96HXxhzTFig">
            Lärandet är en aktiv och levande process, där individen själv
            skapar sin kunskap. Den naturvetenskapliga arbetsmetoden med hypoteser,
            undersökningar, resultat och slutsatser är en bra struktur för
            kunskapsinhämtandet. Viktiga ingredienser för lärandet är att
            det är lustfyllt, med en nyfiken och frågande attityd. Regelbunden
            utomhus­erfarenhet i skiftande miljöer, årstider och sammanhang
            leder till bra kunskap. Det kan vara konkreta faktakunskaper som
            fördjupas och ger förståelse. Men kunskap handlar också om färdigheter,
            att t.ex. hantera håven eller luppen på rätt sätt. En fjärde kunskapsform
            är förtrogenhet, en dimension av kunskap som är intuitiv och står
            nära de sinn­liga erfarenheterna.
          </p>
          <head type="h1" xml:id="i-Xu3aaZQAcbXso1y1RP7JJG">
            Utomhuspedagogik
          </head>
          <p xml:id="i-PKRRswfYo2bkFxg6vfi1KB">
            Det har de senaste åren funnits alltfler projekt där kommuner
            förnyar skolors utemiljöer. Men fortfarande är skolors utemiljöer
            mycket eftersatta med ofta sterilt utformade ytor. Skolgårdar
            med mindre asfalt och mer grönska och spännande miljöer inbjuder
            till lek och rörelse. Så kallade pedagogiska utemiljöer kan vid
            genomtänkt planering användas i alla olika ämnen och ge lust och
            variation åt undervisningen. Skolgården är en viktig och naturlig
            mötesplats för elever. En skolgård bör kunna erbjuda både plats
            för möten och umgänge och plats för avskildhet. Skolans hela närmiljö
            kan och bör tjäna som fält för lärande.
          </p>
          <p xml:id="i-HDAdhM7Js29DNx38smoU2j">
            Det finns många skäl att skapa grönare mer tilltalande utemiljöer
            för våra skolgårdar samt förskolegårdar. Det är i sig viktigt
            med en bra arbetsmiljö för barn. Det är trevligare och mer tilltalande
            med grönska, planteringar, kojor, klätterträd och stenlabyrinter
            än stora kala asfaltsgårdar. Barns emotionella och sociala utveckling
            gynnas av leken. Och en plats som gynnar lek är i det sammanhanget
            viktig.
          </p>
          <p xml:id="i-S9HV4zBF6rGr8VugiLY24P">
            Det finns också ett värde ur ett mer hälsoorienterat perspektiv.
            För barns hälsa och välbefinnande har utomhusvistelse och rörelse
            en avgörande roll. En gård som stimulerar till rörelse, lek, klättring
            m.m. bidrar till en hälsosam livsstil där daglig rörelse är ett
            naturligt inslag. Med fokus på elevernas närmiljö och skolgård
            kan också förståelsen och värnandet om vår miljö i ett vidare
            perspektiv fördjupas. Att aktivt få utforska sin närmiljö leder
            till en djupare förståelse för miljön i stort och ett ansvar för
            vår gemensamma miljö.
          </p>
          <p xml:id="i-UgCBojjpe8XQMiu1H8T9E">
            Men det kanske allra viktigaste är den pedagogiska aspekten.
            Arbetsmiljön, både ute och inne, påverkar så klart lärandet. Att
            utnyttja skolgården i pedagogiskt syfte öppnar många nya möjligheter.
            I alla ämnen kan man använda sig av denna möjlighet, från uteklassrum
            och vikingaskepp till matte­labyrinter och vattenreningsanläggningar.
            Undervisningen kan förbättras genom att man använder utomhuspedagogikens
            stora möjligheter. Det är viktigt att idéer och kunskap om utomhuspedagogik
            sprids till alla skolor och lärare. Genom att mer använda skolornas
            och förskolornas utemiljöer lär sig eleverna också att vara rädda
            om naturen och få insikt i ekologin samtidigt som det leder till
            mer rörelse under skoldagen och ger en trygghet i närmiljön. Förskolebarn
            är ofta hänvisade till den egna gården, och dess utformning får
            då stor betydelse.
          </p>
          <p xml:id="i-9eUka6xkJv4YvcpH7gLHxq">
            Kunskap om utomhuspedagogik borde finnas i all lärarutbildning
            för att ge framtida lärare en beredskap för detta spännande arbetssätt
            som ger stor variation för eleverna. Det är en brist att dagens
            nationella styrdokument, främst i form av läroplaner, ej tar upp
            vikten av utomhuspedagogikens och den yttre miljöns betydelse
            för barns lärande. Detta bör förstärkas för att ge alla barn en
            möjlighet till ett mer utvecklat lärande både inom och utom klassrummets
            väggar.
          </p>
          <p xml:id="i-6PNpBYouzXGTJUJxKmxa8h">
            Myndigheten för skolutveckling bör hjälpa till att på olika sätt
            sprida information och kunskap om naturskolor och utomhuspedagogik
            till skolor och lärare i hela landet. Myndigheten bör vara en
            viktig inspiratör när det gäller utveckling av utemiljön i både
            skolor och förskolor.
          </p>
          <head type="h1" xml:id="i-HuUJsNpLRgxTMozgkDRVZJ">
            Kunskapsuppbyggnad
          </head>
          <p xml:id="i-RbPoi56cXigMBNJqUWEn3Y">
            Idag finns viss forskning kring pedagogiska utemiljöer. Det är
            en viktig verksamhet och dess resultat bör föras ut till de avnämare
            som finns i skolans vardag. Idag finns hos SLU dess skapande uterum,
            Ultunas kunskapsträdgårdar och centrum för miljö- och utomhuspedagogik
            i Linköping. Det behövs en fortsatt satsning på och utveckling
            av kunskap kring utomhuspedagogik. Det är också viktigt att denna
            kunskap på ett bra sätt implementeras i samhället.
          </p>
        </div>
        <div type="motSignatures">
          <list>
            <item xml:id="i-DgeYrdfMG6TSXrJ5eHGiKk" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-TG12g8mxaWcU6TVLL3d6xR" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
