<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968-höst-ak--01305">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_ak__1305/mot_1968_höst_ak__1305-001.pdf"/>
      <fw xml:id="i-6WoXjqFYUapA4d8C8ZyGD4">
        Nr 1305—1312 Motion i Andra kammaren, nr 1305 år 1968 så
      </fw>
      <div xml:id="i-H2B8nqH23qJLhBNfPtwUJP" type="motHeader">
        <div xml:id="i-AZDvAzF35ueD8zrnfdvEE5" type="motTitle"/>
        <div xml:id="i-WQZDHYb1Do5zcK7ZmW9tSN" type="motSubmissionInfo"/>
      </div>
      <div xml:id="i-3areT1vEtMv8C6aBW9HSXu" type="motBody">
        <div xml:id="i-DCZdvvDoWcs9VvGodPGbbH">
          <p xml:id="i-J4DXH33mugcpLnQYbvMc54">
            Nr 1305
          </p>
          <p xml:id="i-S6nvhdewwAoaFyygmHwmBV">
            Av herrar Bohman och Magnusson i Borås, i anledning av Kungl.
            Maj:ts proposition nr 165, angående bestridande av kost- nader
            för ett nyinrättat statsdepartement, m. m.
          </p>
          <p xml:id="i-GziN2iDGQHAXjVHuBavErM">
            (Lika lydande med motion nr 1030 i Första kammaren)
          </p>
          <p xml:id="i-K4znd5injzU9oUMX3rxYo1">
            I proposition nr 165 har Kungl. Maj:t framlagt förslag om inrättande
            av ett nytt departement, avsett att behandla näringslivsfrågor.
            Enligt vår mening kommer de näringspolitiska problemen i vårt
            land att få allt större betydelse. Det parti vi representerar
            har därför redan förordat att ett sär- skilt departement borde
            inrättas för handläggning av sådana frågor. Vi tillstyrker i enlighet
            härmed Kungl. Maj:ts förslag. Enligt 5 $ regeringsformen tillkommer
            det Kungl. Maj:t att besluta om departe- mentens benämning och
            om fördelning av ärenden mellan departementen. Riksda- gen torde
            icke desto mindre ha möjlighet att delge Kungl. Maj:t synpunkter
            i dessa frågor. I överensstämmelse härmed och då den motivering
            för ärendefördelningen som redovisas i proposition nr 165 icke
            är invändningsfri, anser vi att det finns anledning att göra vissa
            uttalanden. I propositionen framhåller statsrådet Wickman att
            den internationella industriel- la konkurrensen har hårdnat, bl.
            a. som en följd av den allt snabbare tekniska ut- vecklingen,
            den pågående marknadsintegrationen i Europa och den ökade indu-
            strialiseringen i vissa tidigare underutvecklade länder. Detta
            har lett till att struktur- omvandlingen i det svenska näringslivet
            har ökat i takt och omfattning, varigenom även behovet av en aktivare
            näringspolitik vuxit sig allt starkare. Beträffande nä- ringspolitikens
            utformning tar statsrådet upp frågor som den ökande företagskon-
            centrationen, den allmänna näringspolitiska planeringen och statligt
            företagande. Allt understryker — menar statsrådet — behovet av
            en aktiv näringspolitik från statsmakternas sida. Det bör i anledning
            härav framhållas att det framför allt är genom en riktigt ut-
            formad och konsekvent genomförd ekonomisk politik som förutsättningar
            skapas för goda arbetsbetingelser i det svenska näringslivet,
            för förstärkning av dess inter- nationella konkurrenskraft och
            därmed på lång sikt för trygghet och fortsatt stan- dardhöjning.
            Den ekonomiska politiken bör kompletteras med sådana näringspoli-
            tiska åtgärder att vårt lands samlade resurser kan utnyttjas på
            det mest effektiva sättet. Alla hittillsvarande erfarenheter talar
            för att såväl samhällets som de enskilda människornas behov och
            önskemål bäst tillgodoses i en fri marknadshushållning, där konkurrensen
            fungerar som regulator. Den typ av marknadshushållning, som
          </p>
          <p xml:id="i-KdW7vHHfjdWs4JA5bWc3Rt">
            1 — Bihang till riksdagens protokoll 1968. 4 saml. Nr 1305—1312
          </p>
          <pb facs="riksdagen-motions-pdf/data/1968/mot_1968_höst_ak__1305/mot_1968_höst_ak__1305-002.pdf"/>
          <fw xml:id="i-A3N19e9pFZJLg9J6MwtP69">
            92. Motion i Andra kammaren, nr 1305 år 1968
          </fw>
          <p xml:id="i-WCVGWwLUroRUxW377sajmY">
            hittills tillämpas i vårt land och som brukat karakteriseras
            som blandekonomi, har inneburit att statsmakterna inom förhållandevis
            vida ramar ger fritt spelrum för enskilda insatser och initiativ.
            Betydelse bör icke minst tillmätas sådana åtgärder från samhällets
            sida, som syftar till att stimulera konkurrensen och att förhindra
            de begränsningar som tid efter annan kan förekomma på olika områden.
            Den snabba tekniska utvecklingen liksom det vidgade handelsutbytet
            över grän- serna samt den i samband därmed allt hårdare internationella
            konkurrensen skapar — vilket också betonas i propositionen — ett
            allt starkare beroende av utlandet. Om vårt land skall kunna hävda
            sig på de internationella marknaderna, kan vi inte avlägsna oss
            från det system med fri marknadshushållning som tillämpas i västvärl-
            den. Sådana åtgärder skulle medföra en isolering i förhållande
            till våra dominerande handelspartners och medföra stora risker
            för vår trygghet och framtida välstånds- utveckling. Såsom icke
            minst den nu aktuella valutakrisen understryker är det — för ett
            land som Sverige, som är starkt beroende av sin export — icke
            möjligt att bedriva en isolerad ekonomisk politik; förutsättningar
            för det slutna hushållets miljö saknas i dag. Ett drag i den industriella
            utvecklingen som statsrådet särskilt uppmärksammar är den ökande
            förtagskoncentrationen och integrationen mellan olika företag
            och företagsgrupper, vilken innebär att beslut om viktiga strukturella
            förändringar sam- las till ett fåtal maktgrupper. I fråga om tendensen
            mot ökad privat ägarkoncentra- tion inom näringslivet framhåller
            statsrådet att ett av målen för näringspolitiken skall vara att
            stimulera den industriella utvecklingen med medel som inte leder
            till öka- de klyftor i fråga om inkomst- och förmögenhetsfördelning.
            Icke minst mot bakgrund av utvecklingen mot storföretagsamhet
            är det även en- ligt vår mening angeläget att vidtaga åtgärder
            ägnade att förebygga risker för miss- bruk av den makt som kan
            koncentreras till ett fåtal händer. Detta problem bör emellertid
            icke överdrivas, icke heller undanskymma det förhållandet att
            tillkoms- ten av storföretag samtidigt skapar gynnsamma förutsättningar
            för uppkomsten av ett differentierat nät av små och medelstora
            företag. Av väsentlig betydelse är un- der alla förhållanden att
            de åtgärder som kan komma i fråga för att begränsa nyss berörda
            risker icke blir av sådan natur, att de dämpar intresset för företagande
            och nyskapande och det slags risktagning som i hög grad bidragit
            till att lägga grunden till den industriella expansion som kännetecknat
            det svenska samhället under inne- varande sekel. Till skillnad
            från regeringspartiet anser vi icke att det kollektiva ägandet
            skall prioriteras. Den koncentration av såväl politisk som ekonomisk
            makt, som en dylik kollektivisering innebär, kan få från demokratisk
            synpunkt högst otillfredsställande konsekvenser. Bekräftelse på
            dessa farhågor kan hämtas i de östeuropeiska stats- socialistiska
            planekonomierna. Såväl den ekonomiska politiken som näringspoliti-
            ken bör i stället inriktas på en spridning av ägandet i samhället.
            Med ekonomisk demokrati åsyftas enligt vår mening icke endast
            ett system, där arbetsresultaten ges en jämn fördelning, utan
            även äganderätten och inflytandet över produktionsfakto-
          </p>
          <pb facs="riksdagen-motions-pdf/data/1968/mot_1968_höst_ak__1305/mot_1968_höst_ak__1305-003.pdf"/>
          <fw xml:id="i-UTwNAJS4hZa6dZhduGQJwu">
            Motion i Andra kammaren, nr 1305 år 1968 3
          </fw>
          <p xml:id="i-2WwUtovVF1CtKUiobX63vH">
            rerna. Endast en ökning av de enskilda samhällsmedlemmarnas privata
            ägande kan skapa förutsättningar för en jämnare fördelning av
            arbetsresultaten. Propositionen ger genomgående uttryck för en
            övertro till statsmakternas förmåga att bedöma den framtida utvecklingen
            och göra de välståndsskapande insatser som forskning och teknisk
            utveckling kan initiera. Där ny teknik och nya produkter för-
            utsätter statligt ekonomiskt stöd är det rimligt att staten också
            deltager i det kom- mersiella utnyttjandet — hävdar den blivande
            departementschefen — som också förutser icke blott en expansion
            och förnyelse inom den statliga företagsgruppen utan också ökat
            statligt företagande generellt sett. Såväl den tekniska utvecklingen
            som internationaliseringen av företagsamheten och den hårdnande
            konkurrensen kan förutses komma att ställa ökande fordringar även
            på statsmakterna i vårt land. Statliga initiativ och åtgärder
            kan alltså förmo- das komma i fråga för projekt som först på längre
            sikt kan bli lönsamma eller som är så riskbetonade att man icke
            rimligen kan begära att enskild företagsamhet en- sam skall bära
            dessa. På vissa områden kan en utjämning av konkurrensförhållan-
            dena gentemot utländsk statssubventionerad företagsamhet endast
            komma till stånd genom stödåtgärder från statens sida. Likaså
            kan på det lokaliseringspolitiska fältet statsåtgärder bli nödvändiga
            för att under en övergångstid stödja ett näringsliv som först
            på längre sikt kan bli räntabelt. Av väsentlig betydelse är emellertid
            — för att åstadkomma största möjliga effektivitet och en stimulerande
            konkurrens — att dylika insatser icke blir självändamål. För åtgärder
            från statsmakternas sida måste i varje särskilt fall åberopas
            vägande sakliga motiv. Statsdrift i och för sig står enligt vår
            mening i strid med de principer på vilka vår nuvarande blandekonomi
            är uppbyggd. Vi kan alltså icke acceptera den grundsyn i detta
            hänseende som kommer till uttryck i propositionen. Hittillsvarande
            erfarenheter har visat att tillkomsten av statsföretag ofta leder
            till ingrepp i den fria konkurrensen med allvarliga konsekvenser
            för de företag som i motsats till de statliga är underkastade
            den fria marknadens villkor då det gäller resursfördelning och
            lönsamhet. Från regeringens sida har i samband med inrättandet
            av statliga företag, eller senare då detta ansetts påkallat, åtgärder
            vid- tagits för att skydda nämnda företagsamhet från konkurrens
            från utomstående. Statsföretag har fått ensamrätt att bedriva
            verksamhet inom vissa samhällssekto- rer, och benägenheten att
            hålla sådana företag under armarna har utgjort ett på- fallande
            drag i den statliga näringspolitiken. Det är därför angeläget
            att under- stryka att, i den mån statliga insatser framdeles anses
            vara befogade, de görs på sådant sätt att förutsättningar skapas
            för affärsmässig drift, effektivitet och kon- kurrens. Någon politisk
            ledning av dylika företag bör icke förekomma, liksom icke heller
            politiskt betingade direktiv eller begränsningar av företagens
            verksam- het. Över huvud taget bör en större öppenhet prägla samarbetet
            mellan offentliga och enskilda sektorer. Därigenom kan missuppfattningar
            förebyggas och ett bättre underlag skapas för ömsesidig förståelse.
            De krav som i dag med rätta reses från statsmakternas sida på
            ökad insyn inom företagsamheten och likställighet i kon-
          </p>
          <p xml:id="i-8rocNhmERkNkrtbD4NjNi9">
            1: — Bihang till riksdagens protokoll 1968. 4 saml. Nr 1305—1312
          </p>
          <pb facs="riksdagen-motions-pdf/data/1968/mot_1968_höst_ak__1305/mot_1968_höst_ak__1305-004.pdf"/>
          <fw xml:id="i-9XJJFLty7MyHqozW9bzAiS">
            4 Motion i Andra kammaren, nr 1305 år 1968
          </fw>
          <p xml:id="i-Cbgeo48uhvLEG3pTRJE5WC">
            kurrenshänseende bör i motsvarande mån riktas även mot kommunal
            eller stat- lig företagsamhet. Den nuvarande lagstiftningen mot
            konkurrensbegränsningar i näringslivet bör utvidgas till att gälla
            även sådana sektorer, där verksamheten styrs av statliga regleringar
            eller där för närvarande ingripande från de konkur- rensövervakande
            myndigheternas sida över huvud är utesluten. Effektivitets- och
            insynskraven bör med andra ord gälla generellt, icke bara vissa
            sektorer. Den väsentliga utvidgning av den statliga företagssektorn
            som statsrådet Wick- man förutser, bland annat genom ökat statligt
            engagemang i fråga om kommer- siellt utnyttjande av ny teknik
            och nya produkter, måste komma att leda till en koncentration
            av betydelsefulla avgöranden till ett fåtal händer i eller i anknyt-
            ning till kanslihuset. Därvid uppkommer — förutom maktkoncentration
            — en mängd allvarliga och negativa konsekvenser från rättssäkerhetens,
            effektivitetens och maktbalansens synpunkter. En sådan politisering
            av företagsamheten skulle innebära att de avgörande besluten inte
            skulle göras av människor som själva har att bära de ekonomiska
            konsekvenserna av sina bedömningar och utbildats och skolats för
            att fatta ekonomiska och tekniska beslut utan av personer vilkas
            kvalifikationer är främst politiska. Det skulle inte bli de för
            uppgiften skickligaste och mest lämpade som fick avgörandet i
            sin hand. Riskerna för maktmissbruk, för obehörigt inflytande
            och för bristande effektivitet skulle öka. Vårt lands möj- ligheter
            att hävda sig i den internationella konkurrensen och trygga välstånd
            och utveckling skulle minska. De praktiska erfarenheter som vunnits
            inom Östeuropas planekonomier borde utgöra tillräckligt klar bekräftelse
            på svagheterna i politiskt ledda företag. Utvecklingen där tenderar
            i själva verket nu till decentralisering och ett överförande av
            uppgifter från den politiska ledningen till kommersiellt och ekonomiskt
            skolade och i politiskt hänseende fristående experter. Industriomställningarna
            och deras marknadsmässiga och sociala konsekvenser ställer krav
            på både företag och samhälle. Planering och samverkan mellan stat
            och näringsliv måste som ovan framhållits komma till stånd. Regeringen
            har suc- cessivt ökat antalet organ vilkas utredande verksamhet
            och rekommendationer skall ligga till grund för det långsiktiga
            handlandet och underlätta planering och priori- tering av resurserna.
            Som exempel må nämnas finansdepartementets utredningsråd, det
            ekonomiska planeringsrådet, lokaliseringsberedningen och det näringspolitiska
            rådet. Dessa beredningar är dock inte att betrakta som offentliga;
            förhandlingar, rekommendationer och beslut är inte öppna. Några
            fasta direktiv för organen finns inte. Oppositionspartierna får
            inte delta i förhandlingarna och informeras inte heller om vad
            som förekommer. Dessa institut för planering av vår ekonomi är
            i realiteten också undandragna riksdagens kontroll och insyn.
            Skall nya samarbetsformer för kontakter mellan näringsliv och
            samhälle ska- pas, vilket enligt vår uppfattning är viktigt och
            i många fall nödvändigt, måste samarbetet institutionaliseras
            och ges sådan struktur att det motsvarar offentlig- hetsprincipens
            och demokratins krav. Av den beskrivning som statsrådet Wickman
            ger av vad som hänt och förutses ske på det mineralpolitiska fältet
            förefaller det som om regeringen svävade i vill-
          </p>
          <pb facs="riksdagen-motions-pdf/data/1968/mot_1968_höst_ak__1305/mot_1968_höst_ak__1305-005.pdf"/>
          <fw xml:id="i-XRVZnmbTF6WTnAbMjbH6iq">
            Motion i Andra kammaren, nr 1305 år 1968 5
          </fw>
          <p xml:id="i-7QPBN9g67hFymR25r4T9my">
            farelse om den enastående utveckling som här ägt rum genom insatser
            av enskild företagsamhet. Den svenska gruvindustrin, och därmed
            också järn- och stål- industrin, som under årtiondenas lopp visat
            sin konkurrenskraft, har i allt väsent- ligt utbyggts på grund
            av enskilda initiativ. Det kan enligt vår mening starkt ifrågasättas
            om de monopoliseringstendenser på detta fält som numera gör sig
            alltmer gällande utgör det bästa sättet att nå ett ändamålsenligt
            utnyttjande av våra resurser. En mindre dogmatisk syn på utvinnandet
            av våra tillgångar och en politik, inriktad på att anpassa prospektering
            och utvinnande till i varje sär- skilt fall föreliggande omständigheter,
            skulle sannolikt leda till ett för hela vår hushållning bättre
            resultat. Motsvarande ideologiska fixeringar kommer till uttryck
            då det gäller synpunk- ter på behovet av teknisk forskning och
            utveckling. Att behovet av nya tekniska lösningar exempelvis inom
            miljövården och sjukvården är betydande skall inga- lunda bestridas,
            men att detta behov skall kunna tillgodoses enbart eller i första
            hand genom åtgärder av styrelsen för teknisk utveckling eller
            det svenska utveck- lingsbolaget kan ingalunda tagas för givet.
            Det må erinras om att på sjukvårdens område den svenska industrin
            i samarbete med tekniska och medicinska forskare framtagit lösningar
            som tillgodosett föreliggande behov och även öppnat betydan- de
            exportmarknader för svenska produkter. Att så icke skett på miljövårdens
            om- råde får närmast hänföras till den eftersläpning som inte
            minst från statsmakter- nas sida gjort sig gällande att lagstiftningsvägen
            eller annorledes ställa krav på förebyggande skyddsåtgärder. På
            områden där behov visat sig föreligga har hit- tills den enskilda
            företagsamheten snabbt och effektivt visat sin förmåga att till-
            godose sådana behov. Det finns ingenting som motsäger att så icke
            även i fram- tiden kommer att bli fallet. Under åberopande av
            vad här framhållits hemställes, att riksdagen måtte i skrivelse
            till Kungl. Maj:t ge till känna vad i motionen anföres om den
            aktiva näringspolitikens inrikt- ning.
          </p>
          <p xml:id="i-NZUaDgPvqAuqWEkKvis3Vi" type="date">
            Stockholm den 26 november 1968
          </p>
          <div xml:id="i-NEKRV16riRCLKirX5E7V7x" type="signatureBlock">
            <p xml:id="i-VJpKFkihraqE1EsHw6rfY7" who="i-LQKP5CDY62YpFZWUbs7QiW" type="signature">
              Gösta Bohman (h)
            </p>
            <p xml:id="i-8cnEwvV1KTVq1q2maLXo85" who="i-FoZGPWdjE7CaiMyuRthV17" type="signature">
              Tage Magnusson (h)
            </p>
          </div>
          <p xml:id="i-XGzc5eedwWqYB1WZmVmdFG">
            i Borås
          </p>
        </div>
      </div>
    </body>
  </text>
</TEI>
