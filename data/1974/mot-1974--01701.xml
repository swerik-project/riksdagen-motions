<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01701">
  <teiHeader>
    <fileDesc>
      <titleStmt>
        <title>i anledning av Kungl. Majds proposition 1974:28 angående den statliga kulturpolitiken.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Majds proposition 1974:28 angående den statliga kulturpolitiken.</title>
          <idno type="rdwebb">FX021701</idno>
          <rs type="number">1701</rs>
          <ref type="dokument_url_text">http://data.riksdagen.se/dokument/FX021701/text</ref>
          <ref type="dokument_url_html">http://data.riksdagen.se/dokument/FX021701</ref>
          <ref type="dokumentstatus_url_xml">http://data.riksdagen.se/dokumentstatus/FX021701</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UZHeLzcTrmeS9CQ6BfjtLe" type="signed"/>
        <correspContext corresp="i-UZHeLzcTrmeS9CQ6BfjtLe">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-TS1cfMCbC2M6YMwsFAgdXD"/>
          <note type="signatory" corresp="i-QW3U8q9gqCreU8hvXKjp44"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-FoZGPWdjE7CaiMyuRthV17"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1701/mot_1974__1701-001.pdf"/>
      <fw xml:id="i-RyGzgbaTr6FZCjT3bcpKVM">
        Mot. 1974:1701
      </fw>
      <div xml:id="i-25NykC5bxA3T7miHeT8Qrj" type="motHeader">
        <div xml:id="i-MeWVYdHjPDuJvQywxQ34P1" type="motTitle"/>
        <div xml:id="i-ThE6SVUhya97mojSc7EDHA" type="motSubmissionInfo"/>
      </div>
      <div xml:id="i-H9apnN989zqGg3QUdT4QBS" type="motBody">
        <div xml:id="i-E7w1uYo4aJB42Bp2r4FPtD">
          <p xml:id="i-Q6V5A843tFhvB1tGzNbqaC">
            Motion nr 1701 år 1974
          </p>
          <p xml:id="i-3xd6m5L1GrLdGmXLL48iJT">
            Nr 1701
          </p>
          <p xml:id="i-3d1H4B3hfjExeYD79m5vNN">
            av herr Bohman m. fl. i anledning av Kungl. Maj:ts proposition
            1974:28 angående den statliga kulturpolitiken.
          </p>
          <p xml:id="i-52CCaindYyxvrKVkUE8zkP">
            I propositionen 1974:28 angående den statliga kulturpolitiken
            föreslår utbildningsministern målsättning för den statliga kulturpolitiken,
            uttrycker vissa förhoppningar angående primär- och sekundärkommuners
            framtida insatser och föreslår vissa organisatoriska åtgärder
            — framför allt inrättande av ett ”statens kulturråd”. Propositionen
            innehåller också anslagsframställningar inom kulturområdet, där
            egentliga höjningar föreslås i första hand = till = studieförbundens
            studiecirklar. Utbildningsministern framför i propositionen vissa
            reflexioner om angelägna åtgärder i framtiden och talar därvid
            om en treårsplan för den statliga kulturpolitiken. Begreppet kultur
            är utomordentligt vittomfattande och kan på visst sätt sägas omfatta
            all mänsklig verksamhet. Det är emellertid av praktiska skäl nödvändigt
            att i fråga om kulturpolitiska åtgärder göra en begräns- ning.
            Vi ansluter oss till departementschefens mening att den statliga
            kulturpolitiken bör avse åtgärder inom ordets, scenens, bildens
            och tonens områden samt i fråga om medier för kommunikation, såsom
            radio och television, vidare vissa insatser inom folkbildnings-
            och organisations- liv samt åtgärder för att bevara och levandegöra
            kulturarvet. Vi ställer oss däremot inte bakom uteslutningen av
            den kyrkliga kulturen, vilken vi anser som en omistlig del av
            det svenska kulturlivet. Vi ser en vitalisering av kulturlivet
            som en viktig och i vår tid alltmera nödvändig förstärkning av
            begreppet levnadsstandard. Självfallet får kulturlivet inte avskiljas
            eller särbehandlas, så att det framstår som isolerat i förhållande
            till andra sektorer av samhällslivet.
          </p>
          <p xml:id="i-VDpNDPiAJrqp5DdnpkuZDN">
            Målen för den statliga kulturpolitiken
          </p>
          <p xml:id="i-BHst9wzeSvb575BbYZSAS2">
            Vi konstaterar med tillfredsställelse att utbildningsministern
            anslutit sig till uppfattningen att vad som erfordras är en målsättning
            för den egentliga kulturpolitiken, icke för kulturen som sådan.
            Det kulturella skapandet måste präglas av stor frihet och får
            inte på några villkor utnyttjas av de politiskt styrande för att
            nå vissa politiska effekter. Kulturpolitiska åtgärder kan heller
            aldrig ersätta åtgärder på andra politiska områden. I vår partimotion
            till 1973 års riksdag anförde vi att det vore fel att se det som
            ”kulturlivets främsta uppgift att kompensera människorna för torftighet
            och element av vantrivsel i vardagslivet. Dålig arbetsmiljö, ekonomisk
            otrygghet, omänsklig bostadsmiljö, bristande
          </p>
          <p xml:id="i-J7bHLyGwbptyJhM73tmnne">
            1 Riksdagen 1974. 3 saml. Nr 1701
          </p>
          <pb facs="riksdagen-motions-pdf/data/1974/mot_1974__1701/mot_1974__1701-002.pdf"/>
          <fw xml:id="i-CLVoWKerFFkKH1bAoi3ZZA">
            Mot. 1974:1701 2
          </fw>
          <p xml:id="i-PpLBiQHHxPjjpnUXWVHS2w">
            rättstrygghet osv. kan aldrig uppvägas av insatser för kulturlivet.”
            Det är med glädje vi konstaterar att detta resonemang återkommer
            i propositio- nen. I betänkandet Ny kulturpolitik, på vilket propositionen
            i huvudsak bygger, hade icke föreslagits något delmål syftande
            till att uppehålla en hög kvalitet i det svenska kulturlivet.
            Detta har kritiserats av många remissinstanser. En kulturpolitik
            som inte innehåller en strävan att uppehålla en kvalitetsprincip
            leder ofelbart till utarmning. Åtgärder för att bredda kulturlivet
            genom decentralisering och stöd till amatöristisk verksamhet är
            nödvändiga, men de får inte ställas i ett motsatsförhållande till
            samhälleliga insatser för att stödja det yrkesmässiga kulturskapande
            som ju ytterst är inriktat på att ge vanliga enskilda människor
            kulturupplevel- ser av god kvalitet. Hög kvalitet kan bara vara
            en riktpunkt; svårigheterna att avgöra vad som är kvalitet eller
            ej är utomordentligt stora. En kvalitativ värdering måste ske
            med förståelse och insikt om att det i tiden näraliggande inte
            alltid kan bedömas rättvist och förutsättningslöst. Ett generöst
            tilltaget utrymme för nyskapande och experiment måste därför garanteras.
            Enligt vår mening bör således kvalitetsbegreppet hävdas i målsättning-
            en för kulturpolitiken. Ett lika viktigt mål är den av oss inledningsvis
            berörda friheten för kulturen. Vi syftar här såväl på kulturskaparnas
            som ”kulturkonsumenternas” frihet. Vi anser det också angeläget
            att ange att samhällets åtgärder måste främja mångfalden inom
            kulturlivet. Vi vill därför föreslå följande första mål för den
            statliga kulturpolitiken. Oo Kulturpolitiken skall syfta till
            att ge människorna möjlighet att delta i ett kulturliv präglat
            av kvalitet, frihet och mångfald. Vi vill här kommentera de delmål
            för kulturpolitiken som föreslås i propositionen och till vilka
            vi i huvudsak ansluter oss. a) Kulturpolitiken skall medverka
            till att skydda yttrandefriheten och skapa reella förutsättningar
            för att denna frihet skall kunna utnyttjas. I den allmänna debatten
            ifrågasätts icke sällan värdet av kulturens frihet. Härvid hänvisar
            man t. ex. till att det finns undermålig kultur, till att kulturen
            inte når ut till alla eller rent av till att all kultur inte står
            under samhällelig kontroll. Om inte kulturen skall bli steril
            och stillastående, måste emellertid kravet på kulturens frihet
            ovillkorligen hävdas. Varje försök till styrning innebär risker
            för att väsentliga bidrag förkvävs. Varje form av censur är förkastlig,
            när det rör sig om kulturella alster riktade till vuxna människor.
            En oavlåtlig vaksamhet gentemot risken för styrning och censur
            är nödvändig. Kulturlivet bör vara underkastat samma lagar rörande
            yttrandefriheten som gäller för samhäl- let i övrigt. b) Kulturpolitiken
            skall ge människor möjligheter till egen skapande aktivitet och
            främja kontakt mellan människor. Vi ansluter oss till detta mål
            men vill med skärpa ta avstånd från en tolkning av begreppet egen
            aktivitet, som skulle innebära att härmed
          </p>
          <pb facs="riksdagen-motions-pdf/data/1974/mot_1974__1701/mot_1974__1701-003.pdf"/>
          <fw xml:id="i-x4zQ3LiHQwgjiJjrbJhTH">
            Mot. 1974:1701 3
          </fw>
          <p xml:id="i-JX6oojfdkR3CxhDPPsoNH3">
            avses endast ett eget i växlande grad kvalificerat utövande av
            konstnärlig verksamhet. Även ett engagerat mottagande av andras
            konstnärliga skapande förutsätter en aktiv insats. I aktivitetsmålet
            måste således ingå en strävan att göra det möjligt för människorna
            att ta del av frukterna av ett högtstående skapande. Vi menar
            således att även satsningar på exempelvis institutionernas — professionella
            teatrars, orkestrars, museers — verksamhet måste anses främja
            aktivitetsmålet. c) Kulturpolitiken skall motverka kommersialismens
            negativa verk- ningar inom kulturområdet. Till detta mål hade
            vi kunnat ansluta oss. Självfallet är det värdefullt att ”negativa
            verkningar” kan motverkas, varifrån de än emanerar. Departementschefens
            ensidiga skrivning i anslutning till denna punkt gör emellertid
            en precisering nödvändig. Det är riktigt, som departementsche-
            fen framhåller, att en ohämmad kommersialism ofta tar sig uttryck
            i en spekulation i likgiltigt allmängods. Vi kan emellertid inte
            instämma i det resonemang som i övrigt förs i propositionen och
            som leder till ett avståndstagande från snart sagt all enskild
            verksamhet inom kulturområ- det. Vi vill betona att enskilda initiativ
            och privata insatser under århundraden hållit en kvalitativt högtstående
            kultur vid liv. Även i dag står den enskilda sektorn för oersättliga
            insatser på kulturområdet. Många exempel skulle kunna ges, men
            låt oss här inskränka oss till att påminna om att det är den privata
            grammofonindustrin som har gjort hela den västerländska musikkulturen
            tillgänglig för varje människa. Den negativa verkan av kommersialism
            som det för samhället finns anledning att motverka består i att
            en ensidighet kan uppstå i utbudet. En sådan ensidighet kan emellertid
            bli resultat inte bara av enskild utan också av samhällelig monopolställning
            inom en viss sektor. (Den torftighet som i vissa avseenden utmärker
            Sveriges Radios programverk- samhet kan här tjäna som exempel.)
            Vi anser att även kultursektorn tjänar på en konkurrens som erbjuder
            ökad valfrihet åt människorna. Vi föreslår därför att det aktuella
            målet omformuleras och får följande lydelse: Oo Kulturpolitiken
            skall motverka de negativa verkningar inom kulturom- rådet som
            kan orsakas av ohämmad kommersialism samt enskild eller samhällelig
            monopolställning. d) Kulturpolitiken skall främja en decentralisering
            av verksamhet och beslutsfunktioner inom kulturområdet. Moderata
            samlingspartiet har sedan länge hävdat att kulturens frihet tjänas
            av en decentralisering av kulturpolitiken. En sådan decentralisering
            måste bl.a. syfta till att ge människorna möjlighet att komma
            i åtnjutande av kulturaktiviteter, initierade av medborgarna i
            den egna regionen och sålunda inte bara ett kommunalt verkställande
            av centralt utformade handlingsprogram. Kulturlivet var en gång
            avsevärt mer lokalt förankrat än i dag och blev på så sätt rikt
            differentierat och olika utformat i olika regioner. Enligt vår
            mening bör ett återuppväckande av detta förhållande eftersträvas.
            Statens kulturpolitiska insatser kan och bör inriktas mot detta
            mål.
          </p>
          <pb facs="riksdagen-motions-pdf/data/1974/mot_1974__1701/mot_1974__1701-004.pdf"/>
          <fw xml:id="i-SatbbHdZ4TkP9H5W13XuVC">
            Mot. 1974:1701 4
          </fw>
          <p xml:id="i-B8gvFVcGBQ8jazTkQ6Y2Qj">
            Staten bär huvudansvaret för vissa nationella kulturinstitutioner,
            som de kungliga teatrarna, vissa orkestrar och museer. Ökade ansträngningar
            måste sättas in för att föra ut dessa institutioners verksamhet
            till medborgarna över hela landet. Därvid bör inte minst Sveriges
            Radio göra en avsevärt mer helhjärtad insats än för närvarande.
            Vi vill emellertid också betona att decentralisering inte bara
            innebär att ett kvalitativt högtstående alster, såsom exempelvis
            en teaterföreställ- ning, genom turnéverksamhet förs ut utanför
            institutionens hemort. I vissa fall sätter praktiska och organisatoriska
            omständigheter en gräns för vad som kan föras ut. Man bör i sådana
            fall söka uppnå samma syfte genom att ge människorna förbättrade
            möjligheter att ta sig in till de centrala institutionerna. I
            sin kommentar till decentraliseringsmålet fäster departementschefen
            stor vikt vid det svenska organisationslivet. Även vi värderar
            organisatio- nernas möjligheter högt. Det finns dock anledning
            att varna för att vissa slag av organisationer åläggs alltför
            stor del av den totala kulturella verksamheten i landet. Utbildningsministern
            säger att ”samhället har ingen anledning att driva en verksamhet
            som lika bra eller bättre sköts av en idéburen rörelse”. Enligt
            vår mening har samhället ingen anledning att driva en verksamhet
            som lika bra eller bättre sköts av någon annan. e) Kulturpolitiken
            skall i ökad utsträckning utformas med hänsyn till eftersatta
            gruppers erfarenheter och behov. Vi ansluter oss till detta mål.
            Liksom under föregående mål fäster utbildningsministern här stora
            förhoppningar till organisationslivet. Det är enligt hans mening
            organisationerna som har de bästa förutsättningar- na att nå de
            människor som hittills icke deltagit i kulturlivet. Vi är emellertid
            övertygade om att även de kulturella institutionerna här skulle
            kunna göra minst lika värdefulla insatser, om erforderliga resurser
            ställdes till deras förfogande. En ensidig satsning är därför
            olämplig. Framför allt är det dock två andra vägar som på sikt
            kan leda till en breddning av kulturlivet inom hittills eftersatta
            grupper. Skolan och förskolan är de förnämsta instrumenten att
            höja den kulturella levnadsstandarden och öka förståelsen för
            andliga värden. En förstärkning av de estetiska och kulturhistoriskt
            orienterande inslagen bör eftersträvas. En integrering av skolans
            verksamhet och kulturlivet är nödvändig, så att regelbundet återkommande
            kulturella aktiviteter av typen teater-, musei-, konsert- och
            utställningsbesök blir naturliga inslag i undervisningen liksom
            utövande konstnärers aktiva medverkan i det dagliga arbetet i
            skolan. Ett annat värdefullt hjälpmedel är etermedierna. Man vet
            av erfarenhet att Sveriges Radios insatser på den seriösa musikens
            område haft stora effekter på kvaliteten i det svenska musiklivet
            och på enskilda männi- skors efterfrågan på god musik. Motsvarande
            insatser skulle kunna göras på andra kulturområden. Om avtalet
            mellan staten och Sveriges Radio i dag förhindrar mera uttryckliga
            krav på Sveriges Radios kulturella och kulturpedagogiska insatser,
            bör detta förhållande kunna ändras vid det förestående upprättandet
            av ett nytt avtal.
          </p>
          <pb facs="riksdagen-motions-pdf/data/1974/mot_1974__1701/mot_1974__1701-005.pdf"/>
          <fw xml:id="i-V1eECpCVs9TGoVtsT6km4V">
            Mot. 1974:1701 3
          </fw>
          <p xml:id="i-KVpegAL7pqzi2jrGgAkyVX">
            f) Kulturpolitiken skall möjliggöra konstnärlig och kulturell
            förnyel- se. Detta mål kan uppnås och bör eftersträvas på alla
            plan inom kulturlivet. Det ligger dock i sakens natur att de bästa
            förutsättningarna finns vid de s. k. institutionerna, där det
            mest kvalificerade yrkeskunnan- det till stor del är koncentrerat.
            För att uppnå detta mål är det också nödvändigt att en lösning
            åstadkoms i fråga om de yrkesmässiga kulturskaparnas villkor.
            Vi vill här hänvisa till vårt tidigare flera gånger framförda
            krav om ett principiellt uttalande om att kulturskaparna skall
            få ersättning för sitt arbete, ett uttalande som riksdagens kulturutskott
            anslöt sig till 1972 och upprepa- de 1973. Det kan inte anses
            tillfredsställande att något förslag rörande kulturarbetarersättning
            ännu inte framlagts, detta inte minst mot bakgrund av att sådana
            förslag från kulturrådet vid dess inrättande 1968 förutsattes
            bli framlagda inom en treårsperiod. g) Kulturpolitiken skall garantera
            att äldre tiders kultur tas till vara och levandegörs. Vi hälsar
            med tillfredsställelse den kulturkonservatism utbildningsmi- nistern
            resonemangsvis på flera håll i propositionen ger uttryck åt. Vi
            delar utbildningsministerns uppfattning att den enskilda människan,
            om hon berövas sin anknytning bakåt i tiden, får en tilltagande
            känsla av otrygghet och främlingskap. ”Bevarandet av den historiska
            kontinuiteten i den fysiska kulturmiljön måste därför tillmätas
            grundläggande betydelse för den enskildes känsla av trygghet och
            förankring i tillvaron.” Självfallet gäller detta inte bara den
            fysiska miljön utan hela kulturmil- jön. Det är också glädjande
            att departementschefen konstaterar att äldre verk inom teater,
            dans och musik är självklara inslag i institutionernas verksamhet
            och att museernas och arkivens verksamhet i sig är inriktade på
            att bevara och levandegöra kulturarvet. I propositionen framläggs
            inte några förslag som egentligen är ägnade att förbättra möjligheterna
            att uppnå detta mål. h) Kulturpolitiken skall främja ett utbyte
            av erfarenheter och idéer inom kulturområdet över språk- och nationsgränserna.
            Till detta utbildningsministerns tillägg till de mål kulturrådet
            föreslagit ställer vi oss självfallet positiva. Det kan här påpekas
            att åtgärderna inte bara behöver avse förbättrade möjligheter
            för svensk publik att ta del av främmande länders kulturella verk
            utan även ett utbyte i motsatt riktning. Det skulle således stå
            i strid med detta mål om Sverige anslöt sig till internationella
            överenskommelser, vilka utformats enligt vissa dikta- turstaters
            önskemål och har till syfte att begränsa befolkningens möjligheter
            att komma i kontakt med andra länders kulturella yttringar. Det
            är självklart att en internationalisering av det svenska kulturlivet
            i första hand kommer att beröra den övriga västerländska kulturkretsen.
            Vi vill snarast se frågan om internationalisering, så att Västerlandets
            kultur som helhet är ”vår egen kultur” och att vid sidan av denna
            intresse bör ägnas också utanförliggande länders kultur.
          </p>
          <pb facs="riksdagen-motions-pdf/data/1974/mot_1974__1701/mot_1974__1701-006.pdf"/>
          <fw xml:id="i-CLzpVChybok6C24yw5dAM6">
            Mot. 1974:1701 6
          </fw>
          <p xml:id="i-LMDgwpoLsGq1yVMQLsm2GW">
            Ansvarsfördelningen mellan stat, kommun och organisationsliv
          </p>
          <p xml:id="i-YHDgG7rhgyjYMQG9Jpvg7c">
            Moderata samlingspartiet anser att det svenska kulturlivet bör
            vara lokalt förankrat. Det är genom kommunerna och det lokala
            föreningslivet de största möjligheterna finns att komma i kontakt
            med olika grupper i samhället och erbjuda dem ett kulturellt utbud
            som motsvarar deras önskemål. En lokal förankring bidrar också
            till att göra hela landets kulturliv mera varierat. Det är också
            enligt vår mening att föredra att större institutioner, som avser
            att täcka en hel regions behov, har en regionalt förankrad huvudman
            framför att staten svarar för verksamhe- ten. Staten bör inte
            heller reglera det lokala kulturlivet. I dessa avseenden överensstämmer
            således vår uppfattning med utbildningsministerns. Det ligger
            i sakens natur att proposition 28 i fråga om kommunernas kulturpolitiska
            insatser blivit föga konkret, eftersom mål, riktlinjer och organisationsformer
            bör beslutas av kommunerna själva. Att staten avhåller sig från
            att reglera verksamheten bör emellertid enligt vår mening inte
            hindra att man exempelvis genom statliga bidrag stimulerar kommunerna
            att ta sitt ansvar för kulturlivet. Den suveränitet man tillerkänner
            organisationerna i fråga om deras kulturella insatser har ju inte
            hindrat att dessa erbjuds en rikhaltig flora av bidrag. Vi anser
            därför att man i den pågående utredningen rörande kostnadsfördelningen
            mellan stat och kommun bör överväga att inom kultursektorn införa
            ett statligt bidrag motsvarande bidraget till särskilda åtgärder
            på skolområ- det. Detta fungerar så att staten för nya angelägna
            åtgärder bidrar med en summa motsvarande kommunens insats.
          </p>
          <p xml:id="i-A7rywczS5Hmh96YZWyHJtH">
            Fritt kollektivt skapande
          </p>
          <p xml:id="i-ULkKJswgheBzdvYGmhyXZf">
            Utbildningsministern uttalar i propositionen sin vilja att främja
            en fri amatöristisk verksamhet på kulturområdet. Som vi inledningsvis
            påpekat finner vi detta värdefullt. Det finns dock anledning framhålla
            att insatser i detta syfte inte får medföra ett minskat samhälleligt
            intresse för det professionella kulturskapandet. Även departementschefen
            tar avstånd från tanken på ett motsatsförhållande mellan amatörism
            och yrkesmässig aktivitet, men propositionen som helhet avspeglar
            en avsevärd skillnad i intresset för de båda formerna av kulturell
            verksamhet. Departementschefen finner det angeläget att amatörverksamheten
            i första hand kommer att vila på ideellt verksamma föreningar
            och grupper med erfarenhet av medlemsinflytande i demokratiska
            former. Med detta avses uppenbarligen det i propositionen ymnigt
            förekommande, men till sin innebörd vaga, begreppet ”folkrörelser”.
            Häremot har vi i och för sig ingenting att erinra, under förutsättning
            att inte begreppet ”folkrörelse” ges en alltför snäv tolkning.
            Vi anser exempelvis inte att det finns någon anledning till att
            en lokal förening utan anknytning till någon riksorgani- sation
            skall ställas utanför den krets i vilken samhället lämnar stöd
            till kulturell amatörverksamhet. Än mindre kan vi acceptera att
            organisatio- ner skall privilegieras bara av det skälet att de
            direkt eller indirekt är
          </p>
          <pb facs="riksdagen-motions-pdf/data/1974/mot_1974__1701/mot_1974__1701-007.pdf"/>
          <fw xml:id="i-AEmDPjkq8PYfswcJxEpN63">
            Mot. 1974:1701 +
          </fw>
          <p xml:id="i-E4tbW2r7hf5Zja5YUcn5NE">
            anknytna till politiska rörelser. Vi vill exempelvis framhålla
            värdet av de insatser som utförs av de i propositionen knappast
            alls behandlade konstföreningarna och hembygdsföreningarna. Ett
            synnerligen kvalifice- rat arbete utförs också i den svenska hemslöjden,
            vilken över huvud taget inte omnämns i propositionen. Här bör
            också betonas att även institutionerna, exempelvis museerna, bör
            kunna erbjuda möjligheter till amatöristisk självverksamhet. I
            stor utsträckning saknas i dag ekonomiska medel för detta ändamål.
            Det bör därför enligt vår mening vara en angelägen uppgift i den
            kommande kulturpolitiska planeringen att söka ge institutionerna
            sådana möjlighe- ter. Departementschefen föreslår en anslagshöjning
            till studieförbundens studiecirkelverksamhet med 54 milj. kr.
            Detta är den ojämförligt största ekonomiska höjning som föreslås
            i propositionen. Det bör emellertid påpekas att anslagshöjningen
            är generell och inte speciellt avser studie- cirklar på kulturområdet.
            Dess karaktär av kulturpolitisk satsning är därför tämligen begränsad.
            Inte heller i fråga om den föreslagna uppräkningen av anslaget
            Bidrag till studieförbund, för deras centrala verksamhet, har
            några garantier skapats för att denna skall främja kulturområdet.
            Vi föreslår att av höjningen på 2 milj. kr. till studieförbundens
            pedagogiska verksamhet 1,5 milj. kr. skall avse pedagogiskt utvecklingsarbete
            inom kulturområdet.
          </p>
          <p xml:id="i-HoVe3AdSXbFmvUZstHnNZF">
            Kulturprogram inom föreningslivet
          </p>
          <p xml:id="i-6LgAbxyYpztH18hTX5Wvn8">
            I propositionen föreslås att det nuvarande statsbidraget till
            föreläs- ningsverksamhet ersätts med ett bidrag till kulturarrangemang
            utanför institutionerna. Detta bidrag skall kunna utgå även till
            föreningar utanför folkbildningsorganisationerna. De senare ges
            emellertid en särställning genom att bidraget indelas i en särskild
            kvot för folkbildningsorganisatio- nerna och en annan kvot för
            övriga föreningar, vidare genom att folkbildningsorganisationerna
            kommer att dominera styrelsen för den förmedlingsbyrå som har
            att fördela bidragen. Enligt vår mening bör styrelsen utöver representation
            för Folkbildningsförbundet och kulturar- betarna också ges ett
            allmänt parlamentariskt inslag. Riksdagen bör göra ett uttalande
            härom.
          </p>
          <p xml:id="i-Jd7cbZ2swepSzuQkKRJUXn">
            Gemensamma frågor för kulturinstitutionerna
          </p>
          <p xml:id="i-8HaoF1W4Q8wd7gV7HC9RA2">
            Vi delar departementschefens uppfattning rörande de kulturella
            institutionernas yttrandefrihet, likaså hans inställning beträffande
            an- svarsfördelningen, såväl den mellan institutionen och dess
            styrelse som institutionens interna ansvarsfördelning, där det
            samlade ansvaret läggs hos chefen. Det kan dock finnas anledning
            att göra det i och för sig självklara påpekandet att detta ansvar
            också skall kunna utkrävas: av staten gentemot den statliga institutionens
            styrelse, av styrelsen gentemot institutionens chef.
          </p>
          <pb facs="riksdagen-motions-pdf/data/1974/mot_1974__1701/mot_1974__1701-008.pdf"/>
          <fw xml:id="i-EujtpUtUUWk7ayF23fioAR">
            Mot. 1974:1701 8
          </fw>
          <p xml:id="i-Jbo6BoRMDGepJVVUVRNwgo">
            I fråga om sammansättningen av de statliga institutionernas styrelser
            bör enligt vår mening det parlamentariska inslaget rent generellt
            betonas mer än vad som sker i propositionen. Det kan förvisso
            ha sitt värde att ”folkrörelserna” är representerade, men om dessas
            representanter, som det antyds i propositionen, bättre än andra
            skall anses företräda publiken, torde detta ofta mera bero på
            vederbörandes personliga egenskaper än på folkrörelsens.
          </p>
          <p xml:id="i-7g3V5J1Qu95KV7yV3nJ2vk">
            Teater- och dansinstitutioner
          </p>
          <p xml:id="i-VeTLkpwWm9mpBEcbudQHXV">
            Utbildningsministern uttrycker i propositionen en förvissning
            om att ett starkt intresse föreligger från primär- och framför
            allt sekundärkom- munalt håll att ta ett ökat ansvar för regional
            teaterverksamhet. Med kännedom om landstingens och kommunernas
            nuvarande ekonomiska situation torde det vara berättigat att i
            detta avseende inte hänge sig åt någon överdriven optimism åtminstone
            inför den närmaste framtiden. Huruvida det nya statsbidragssystemet
            till teater- och dansinstitutioner, som föreslås bli infört, kommer
            att innebära en förbättring av de befintliga institutionernas
            nuvarande situation och stimulera till nystar- tande, kan i dag
            inte avgöras utan blir beroende av statsmakternas tillämpning.
            De centrala institutionerna kungl. teatern, i propositionen kallad
            Operan, och kungl. dramatiska teatern, i propositionen kallad
            Dramatiska teatern, erhåller enligt propositionens förslag inga
            förbättrade möjligheter att uppfylla sitt riksansvar att vårda
            den klassiska repertoaren och att aktivt verka för en konstnärlig
            förnyelse som kommer hela det professionella teaterlivet till
            godo. Däremot uttalar sig utbildningsmi- nistern för en inskränkning
            av kungl. teaterns repertoar. Vi finner den relativa försvagning
            som under senare år successivt drabbat de kungliga teatrarna vara
            mycket allvarlig. Vi anser det därför angeläget att dessa — liksom
            ett stort antal andra i propositionen missgynnade institutioner
            — vid kommande års kulturpolitiska upprust- ning erhåller en prioriterad
            ställning. Vi föreslår därför redan nu en förstärkning för de
            kungliga teatrarna. Beträffande riksteatern bör man enligt vår
            mening redan nu kunna dra upp vissa riktlinjer för inriktning
            av institutionens kommande turnéverk- samhet. Den stora efterfrågan
            på ordinarie kvällsföreställningar ute i landet kan inte på långa
            vägar tillgodoses i dag. Ej heller kommer det att bli möjligt
            för nya regionala ensembler att tillmötesgå denna efterfrågan.
            De nyetablerade regionsensemblerna bör däremot relativt snabbt
            kunna tillgodose behovet av mindre uppslutningar av typen skol-,
            förenings- och annan uppsökande teater. I anslutning till vårt
            ställningstagande för en decentralisering av kulturutbudet anser
            vi det därför angeläget att riksteaterns verksamhet inriktas på
            en successiv omfördelning av föreställningsverksamheten till förmån
            för större produktioner för vuxenteatern i takt med en utbyggnad
            av regional teaterverksamhet.
          </p>
          <pb facs="riksdagen-motions-pdf/data/1974/mot_1974__1701/mot_1974__1701-009.pdf"/>
          <fw xml:id="i-9fFwoDtjVbnxUwzxmtBC4C">
            Mot. 1974:1701 9
          </fw>
          <p xml:id="i-HckEJfG4GFBeTkGVLQ11rT">
            Museerna
          </p>
          <p xml:id="i-2xjXAFp2KD9LCq6MUTnyEh">
            Under ett nästan tioårigt utredande av museernas verksamhet har
            statliga insatser för att förstärka dessas ställning i stor utsträckning
            fått vänta. Det är därför med besvikelse man konstaterar att årets
            kulturpro- position inte innebär någon egentlig förbättring av
            museernas arbetsvill- kor. Ett stort antal av de förslag som under
            utredningsarbetet framförts uppskjuts ånyo för fortsatt utredning
            eller ställs på framtiden. Även om departementschefen valt att
            lägga huvudvikten i årets proposition vid amatörism och fritt
            kollektivt skapande hade en starkare satsning på museerna varit
            motiverad eftersom, som vi ovan framhållit, dessa har stora utvecklingsmöjligheter
            även på detta område. Departementschefen aviserar ett nytt statsbidragssystem
            för länsmu- seerna men avvaktar en särskild organisationskommittés
            arbete, innan han framlägger förslag om bidragets utformning.
            Enligt vår mening bör detta bidrag utformas i så stor överensstämmelse
            som möjligt med det statsbidrag som föreslås för regionala teater-,
            dans- och musikinstitutio- ner, dvs. så att bidragets storlek
            och konstruktion blir beroende av länsmuseets verksamhet och omfattning.
          </p>
          <p xml:id="i-CKiVDrLsbP9ftB7drrL68b">
            Kulturminnesvård
          </p>
          <p xml:id="i-45vEHDXdyz3aRT4NYoyD5t">
            Utbildningsministern har i propositionen i modifierad form tagit
            upp 1965 års musei- och utställningssakkunnigas (MUS 65) under
            remissbe- handlingen starkt kritiserade förslag rörande organisation
            av den regiona- la kulturminnesvården. I propositionen föreslås
            att en särskild tjänst inrättas vid länsstyrelsen. Denna tjänsteman
            skall i varje län överta det ansvar för kulturminnesvården som
            i dag åvilar riksantikvarieämbetet samt landsantikvarien och länsmuseet.
            Förslaget är enligt vår mening behäftat med allvarliga brister.
            Ansvarsfördelningen mellan länsmuseet och länsstyrelsen är oklar,
            likaså ansvarsfördelningen mellan länsstyrelsen och riksantikvarieämbetet.
            Ge- nom det expertarbete som i dag utförs av länsmuseitjänstemän
            vid det kommunala planeringsarbetet har kulturminnesvården fått
            en stark kommunal anknytning, och det finns också goda möjligheter
            att kulturminnesvårdens aspekter i planeringsarbetet kan beaktas
            på ett tidigt stadium och därmed inte leda till stora kostnader.
            Detta fördelaktiga förhållande kommer att upphöra, om granskningen
            av de kommunala planerna, som det föreslås i propositionen, kommer
            att ske i efterhand vid länsstyrelsen. Vidare kommer det värdefulla
            samarbe- tet mellan kulturminnesvården och länsmuseernas utåtriktade
            informe- rande verksamhet att brytas. Det är vidare uppenbart
            att frågor rörande kulturminnesvård oftast är så komplicerade
            att en enda tjänsteman vid länsstyrelsen icke ensam kan besitta
            tillräcklig sakkunskap. I propositio- nen talas, om också oklart,
            om behovet av en expertmedverkan från riksantikvarieämbetets sida
            och även avskiljning av vissa frågor från länsstyrelsetjänstemannen
            till riksantikvarieämbetet. Den breda sakkun-
          </p>
          <pb facs="riksdagen-motions-pdf/data/1974/mot_1974__1701/mot_1974__1701-010.pdf"/>
          <fw xml:id="i-7HGyEZ6MsyfZ1HVixTjtXe">
            Mot. 1974:1701 10
          </fw>
          <p xml:id="i-Rc3P6WwgbC8wr9NVKQVSsQ">
            skap som är erforderlig står redan i dag till landsantikvariens
            förfogande vid länsmuseerna och skulle ytterligare kunna förstärkas.
            Av här angivna skäl anser vi att en annan lösning bör väljas än
            den som förordas av departementschefen. Vi föreslår att den nuvarande
            landsanti- kvarieorganisationen behålls och förstärks. Länsstyrelsens
            behov av sakkunskap i kulturminnesvårdsfrågor bör tillgodoses
            genom att den vid länsmuseet placerade landsantikvarien ges föredragningsskyldighet
            i länsstyrelsen. Härigenom ges länsstyrelsen tillgång till en
            bred sakkunskap vid beredningen av ärendena. Den kommunala förankringen
            av kultur- minnesvården kan kvarstå och ett enda organ ansvara
            för kulturminnes- vården inom varje län. Som vi ovan framhållit
            ger utbildningsministern i propositionen uttryck åt en glädjande
            kulturkonservatism inte minst i frågan om bevarande av kulturhistoriskt
            värdefulla byggnadsmiljöer. Denna attityd- förändring på ansvarigt
            regeringshåll har dock inte avsatt några nämnvär- da spår i fråga
            om att ställa resurser till förfogande för ändamålet. Detta sker
            samtidigt som en väsentlig åtstramning ägt rum i arbetsmarknadssty-
            relsens bidragsgivning för beredskapsarbeten inom kulturminnesvården.
            Klara bestämmelser för denna statsbidragsgivning saknas. Enligt
            vår mening bör dessa oklarheter undanröjas och AMS åter göras
            oförhindrad att ge statsbidrag av en sådan storleksordning att
            äldre byggnadsarbetare kan sysselsättas inom byggnadsminnesvården
            även vid objekt i kommunal och enskild ägo. MUS 65 hade föreslagit
            att den i dag ytterligt tungrodda hanteringen rörande byggnadsminnesförklaringar
            enligt byggnadsminneslagen skulle förenklas och effektiviseras
            genom en decentralisering. Förslaget tas inte upp i propositionen
            utan hänskjuts till den särskilda organisationskom- mittén. Detsamma
            gäller MUS 65:s förslag angående inrättande av en särskild fastighetsfond
            och fastighetsbyrå vid riksantikvarieämbetet. Vi anser dessa båda
            förslag väl ägnade att gagna den viktiga byggnadsminnes- vården
            och anser därför att riksdagen till ledning för organisationskom-
            mitténs arbete bör göra ett principiellt uttalande att de bör
            genomföras.
          </p>
          <p xml:id="i-RSxkb5ZQZqbE3674JJVJdu">
            Statens kulturråd
          </p>
          <p xml:id="i-7EDdfcyeNMN7hxdXdWWVrC">
            Vi ansluter oss till departementschefens förslag om inrättande
            av ett centralt organ, statens kulturråd, och att detta tilldelas
            de uppgifter som föreslagits i propositionen. Vi vill emellertid
            betona att detta organ, även om det i huvudsak endast skall ha
            utredande, samordnande och informerande uppgifter, genom sitt
            inflytande över anslagsfördelningen inom kultursektorn får en
            mycket stark maktställning. Garantier måste skapas för bästa möjliga
            demokratiska förankring. Detta sker enligt vår mening bäst genom
            den representativa demokratin. Vi föreslår därför att statens
            kulturråds styrelse i sin helhet utses av Kungl. Maj:t och ges
            en helt parlamentarisk sammansättning. Genom det svenska politiska
            livets uppbyggnad kommer därigenom även kravet på representation
            för
          </p>
          <pb facs="riksdagen-motions-pdf/data/1974/mot_1974__1701/mot_1974__1701-011.pdf"/>
          <fw xml:id="i-FULBqshM6ubm9X7vgMk5pY">
            Mot. 1974:1701 11
          </fw>
          <p xml:id="i-QQ4wXyzd5ffGq3KxontJr7">
            kommuner och landsting att kunna tillgodoses. Önskemålen om medin-
            flytande för kulturarbetarorganisationer, folkbildningsorganisationer,
            löntagarorganisationer m. fl. bör tillgodoses genom representation
            i de tre nämnder som enligt departementschefens förslag skall
            knytas till kultur- rådet. Vi ansluter oss till förslaget att
            ordföranden i varje nämnd skall ingå i kulturrådets styrelse.
            Vi föreslår också att alla beslut som fattas inom nämnderna skall
            kunna överklagas hos kulturrådets styrelse. Även en möjlighet
            att överklaga styrelsens beslut bör införas.
          </p>
          <p xml:id="i-QWVwiiBFZfXPtPTKosjxmS">
            ”Treårsplanen”
          </p>
          <p xml:id="i-NJ4eTRwyc1saULgJPqGBgE">
            Utbildningsministern anser sig i propositionen ha presenterat
            en treårsplan för den statliga kulturpolitiken. Så är emellertid
            inte fallet. Inga fasta tidpunkter anges, inte heller några konkreta
            åtgärder. Utbildningsministern inskränker sig till att tala om
            att insatserna under den senare delen av treårsperioden i första
            hand bör avse sådana områden som nu inte kunnat tas upp men att
            givetvis också det reformarbete som förordats i propositionen
            skall fortsätta. Vi har i denna motion pekat på ett antal punkter
            där vi anser åtgärder särskilt angelägna. Det gäller framför allt
            beträffande institutionernas arbete, kulturskaparnas villkor och
            frågorna rörande ansvars- och kostnadsfördelningen mellan stat
            och kommun. Vidare aktualiserar givetvis litteraturutredningens
            och filmutredningens arbete åtgärder. Kon- kreta förslag angående
            skolans insatser för barnens kulturella fostran erfordras. Frågan
            om Sveriges Radios insatser på kulturområdet bör lösas. Fler viktiga
            åtgärder skulle kunna anges. Ett förslag till treårsplan för den
            statliga kulturpolitiken hade varit värdefullt. Vi föreslår därför
            att riksdagen hos Kungl. Maj:t hemställer om ett sådant.
          </p>
          <p xml:id="i-HUtXgCYFrdH3n2thR5Ux8M">
            Vissa anslagsfrågor
          </p>
          <p xml:id="i-HERJYTcCkVcJ7BmYdbTU2w">
            Vi har i det föregående i vissa avseenden kritiserat den av departe-
            mentschefen föreslagna anslagsfördelningen inom kulturområdet.
            Enligt vår mening har framför allt den institutionella sidan av
            svenskt kulturliv blivit missgynnad. Vi vill därför i det följande
            föreslå att vissa kulturella institutioner erhåller ett i förhållande
            till Kungl. Maj:ts förslag höjt bidrag. Vi inskränker oss därvid
            till att föreslå förstärkningar på tre av de enligt vår mening
            mest eftersatta sektorerna: de kungliga teatrarna, kulturminnesvården
            samt det kanske mest missgynnade centrala museet, naturhistoriska
            riksmuseet. Vi är medvetna om att även våra förslag till förstärkningar
            är otillräckliga och att även en rad andra institutioner är i
            behov av ökat statligt stöd. Vi vill därför hänvisa till vad vi
            ovan framfört angående den fortsatta utvecklingen inom ramen för
            den treårsplan vi begärt.
          </p>
          <pb facs="riksdagen-motions-pdf/data/1974/mot_1974__1701/mot_1974__1701-012.pdf"/>
          <fw xml:id="i-JYp3QvRvHCC9QTrkM3fMZw">
            Mot. 1974:1701 12
          </fw>
          <p xml:id="i-8LQk6BxbTHooJGDLNHBrJD">
            Vi föreslår att kungl. teatern i enlighet med teater- och musikrådets
            förslag erhåller ett statsbidrag som är 511 000 kr. högre än vad
            Kungl. Maj:t föreslagit. Vi föreslår vidare i enlighet med teater-
            och musikrådets förslag att kungl. dramatiska teatern erhåller
            ett i förhållande till Kungl. Maj:ts förslag med 381 000 kr. förhöjt
            bidrag. Vi föreslår att riksantikvarieämbetet och statens historiska
            museum för sina förvaltningskostnader erhåller ett anslag som
            är 2 milj. kr. högre än vad Kungl. Maj:t föreslagit och för vård
            och underhåll av fornläm- ningar och kulturhistoriskt värdefulla
            byggnader ett anslag som är 1922 000 kr. högre än vad Kungl. Maj:t
            föreslagit. Vi föreslår att bidraget till avlöningar inom landsantikvarieorganisatio-
            nen förs upp med ett belopp som är 2 milj. kr. högre än Kungl.
            Maj:ts förslag. Vi föreslår att naturhistoriska riksmuseet för
            sina förvaltningskostna- der erhåller 411 000 kr. utöver vad Kungl.
            Maj:t föreslagit. Under en följd av år har bidragen till studieförbundens
            studiecirkel- verksamhet höjts mycket kraftigt. Under en femårsperiod
            uppgår höjningarna till tillsammans över 300 76. Vi anser därför
            att en mindre del av den i år föreslagna höjningen till studiecirklarna
            i stället bör utnyttjas för de av oss ovan angivna ändamålen.
            Dessa innebär kostnadsökningar på 7 225 000 kr. Utrymme härför
            kan skapas genom att man i stället för en höjning av bidraget
            till de allmänna studiecirklarna med 2 kr. per studietimme beslutar
            om en höjning av 1 kr. per studietimme.
          </p>
          <p xml:id="i-6L2DKFnNf8E9wnaQrupujm">
            Hemställan Med hänvisning till det anförda hemställs att riksdagen
            1. godkänner de mål för den statliga kulturpolitiken som föreslagits
            i propositionen 28 med det tillägg och den ändring som föreslagits
            i denna motion, 2. hos Kungl. Maj:t anhåller om utredning och
            förslag rörande en förstärkning av den kulturellt fostrande verksamheten
            inom skolväsendet i enlighet med de riktlinjer som angivits i
            denna motion, 3. hos Kungl. Maj:t anhåller att vad som i denna
            motion anförts angående Sveriges Radios kulturella och kulturpedagogiska
            verksamhet beaktas vid utarbetande av nytt avtal mellan staten
            och Sveriges Radio, 4, hos Kungl. Maj:t anhåller att motionen
            överlämnas till den pågående utredningen rörande kostnadsfördelningen
            mellan stat och kommun för beaktande av vad däri anförs angående
            inrättande av ett statligt bidrag för kommunala åtgärder på kulturområdet,
            S. beslutar att av den föreslagna höjningen av Bidrag till studieförbund
            1,5 milj. kr. skall avse pedagogiskt utvecklings- arbete inom
            kulturområdet, 6. hos Kungl. Maj:t uttalar att styrelsen för den
            förmedlingsbyrå som åläggs att fördela bidrag till kulturprogram
            inom
          </p>
          <pb facs="riksdagen-motions-pdf/data/1974/mot_1974__1701/mot_1974__1701-013.pdf"/>
          <fw xml:id="i-97MQi7owRp4KUJzZfhH1Q9">
            Mot. 1974:1701 13
          </fw>
          <p xml:id="i-SwVWqNhWuJMTjGDPXRABYW">
            10.
          </p>
          <p xml:id="i-C9jQjjN5hZ8aSYgfncW6bB">
            21;
          </p>
          <p xml:id="i-V1U9ACjoAJWMwrxYTDMjnZ">
            7å
          </p>
          <p xml:id="i-4RLwuLv7oNKfm9htjvzEdG">
            13.
          </p>
          <p xml:id="i-TirMJBeAZWuXAR98MTQxVp">
            14.
          </p>
          <p xml:id="i-S46k4CHrKYJzTXp5GBdi2L">
            15;
          </p>
          <p xml:id="i-7gQqQcyHPn6cSR2dSUbip3">
            16.
          </p>
          <p xml:id="i-86JfqZ2ZMiQHjceaK8Uqu6">
            18
          </p>
          <p xml:id="i-4ByYjQg9jDd6c3GQs5WHmA">
            föreningslivet bör erhålla ett parlamentariskt inslag,
          </p>
          <p xml:id="i-TWEdbkD6WvZMp5o1YCRrr2">
            - hos Kungl. Maj:t uttalar att nya statsbidragsbestämmelser för
          </p>
          <p xml:id="i-LTw66yk1kqvbsmF8suJVer">
            länsmuseerna skyndsamt bör utarbetas och att de bör utformas
            i största möjliga anslutning till reglerna för bidrag till statsunderstödda
            teater-, dans- och musikinstitutioner,
          </p>
          <p xml:id="i-WCeoCb8ri62PVsvCMvNBft">
            - med avslag på Kungl. Maj:ts förslag i denna del hos Kungl.
          </p>
          <p xml:id="i-DtAB6yrAko78Qci6js2Lr">
            Maj:t anhåller om förslag rörande den regionala kulturmin- nesvårdens
            organisation i enlighet med de riktlinjer som angivits i denna
            motion,
          </p>
          <p xml:id="i-qhStSH6M7ihwNa7vsYoEi">
            - hos Kungl. Maj:t anhåller att sådana bestämmelser utformas
          </p>
          <p xml:id="i-JypjdqN6nrrpyT651Q1yWN">
            rörande arbetsmarknadsstyrelsens bidragsgivning att bättre möjligheter
            än för närvarande kan erbjudas för byggnadsmin- nesvården även
            vid objekt i kommunal och enskild ägo, hos Kungl. Maj:t som sin
            mening ger till känna vad som i motionen anförts beträffande decentralisering
            av handlägg- ningen av byggnadsminnesförklaringar enligt byggnadsmin-
            neslagen samt inrättande av en särskild fastighetsfond och fastighetsbyrå
            vid riksantikvarieämbetet, hos Kungl. Maj:t uttalar att styrelsen
            för det nyinrättade statens kulturråd bör ges en helt parlamentarisk
            sammansätt- ning, beslutar att beslut av de till statens kulturråd
            knutna nämnderna skall kunna överklagas hos kulturrådets styrelse
            och att styrelsens beslut skall kunna överklagas hos Kungl. Maj:t,
            hos Kungl. Maj:t anhåller att 1974 års höstriksdag föreläggs förslag
            till treårsplan för den statliga kulturpolitiken och att i denna
            särskilt de kulturella institutionernas behov av upp- rustning
            samt kulturskaparnas arbetsvillkor beaktas, till Bidrag till Operan
            och Dramatiska teatern för budgetåret 1974/75 under åttonde huvudtiteln
            anvisar ett reservations- anslag av 68 672 000 kr., till Riksantikvarieämbetet
            och statens historiska museum: Förvaltningskostnader för budgetåret
            1974/75 under åttonde huvudtiteln anvisar ett förslagsanslag av
            17 096 000 kr., till Riksantikvarieämbetet och statens historiska
            museum: Vård och underhåll av fornlämningar och kulturhistoriskt
            värdefulla byggnader för budgetåret 1974/75 under åttonde huvudtiteln
            anvisar ett reservationsanslag av 3 000 000 kr., till Bidrag till
            avlöningar inom landsantikvarieorganisationen för budgetåret 1974/75
            under åttonde huvudtiteln anvisar ett förslagsanslag av 4 341
            000 kr.,
          </p>
          <p xml:id="i-4s2117eJpDV87dgTN9qnX7">
            . till Naturhistoriska riksmuseet: Förvaltningskostnader för
          </p>
          <p xml:id="i-42KwRL2LqzfY4WA4VYyrAw">
            budgetåret 1974/75 under åttonde huvudtiteln anvisar ett förslagsanslag
            av 10 314 000 kr.,
          </p>
          <pb facs="riksdagen-motions-pdf/data/1974/mot_1974__1701/mot_1974__1701-014.pdf"/>
          <fw xml:id="i-6wX55pMiS5CXoiAErJo6T8">
            Mot. 1974:1701 14
          </fw>
          <p xml:id="i-TdQfQ42FPFQ7x9AFGZ84qb">
            19. till Bidrag till studiecirkelverksamhet för budgetåret 1974/75
            under åttonde huvudtiteln anvisar ett förslagsanslag av 251 775
            000 kr., 20. godkänner de av Kungl. Maj:t föreslagna ändrade grunderna
            för statsbidrag till studiecirkelverksamhet med den ändringen
            däri att statsbidraget till allmänna studiecirklar skall höjas
            med 1 krona per studietimme.
          </p>
          <p xml:id="i-VS3xgL9jARHPQ9ZBSMHKKo" type="date">
            Stockholm den 5 april 1974
          </p>
          <div xml:id="i-U7ZvSXCPsFUxnmbBGyL6Zq" type="signatureBlock">
            <p xml:id="i-M7oaKmgmQPqHhGttwH59K1" who="i-LQKP5CDY62YpFZWUbs7QiW" type="signature">
              GÖSTA BOHMAN (m)
            </p>
          </div>
          <p xml:id="i-QMAe3MDgPJox65zajcyBTA">
            NILS CARLSHAMRE (m) STAFFAN BURENSTAM LINDER (m) ERIC KRÖNMARK
            (m) ALLAN HERNELIUS (m) BRITT MOGÅRD (m) CARL-WILH. LOTHIGIUS
            (m) G. IVAR VIRGIN (m) ASTRID KRISTENSSON (m) PER PETERSSON (m)
            TAGE MAGNUSSON (m)
          </p>
          <p xml:id="i-5jjNQYETrd6cQEXHJ3ie3u">
            i Gäddvik i Borås
          </p>
          <pb facs="riksdagen-motions-pdf/data/1974/mot_1974__1701/mot_1974__1701-015.pdf"/>
          <pb facs="riksdagen-motions-pdf/data/1974/mot_1974__1701/mot_1974__1701-016.pdf"/>
          <p xml:id="i-5hXsEq1YuTnPkA7A36Tnkx">
            GOTAB 74 7427 S Stockholm 1974
          </p>
        </div>
      </div>
    </body>
  </text>
</TEI>
