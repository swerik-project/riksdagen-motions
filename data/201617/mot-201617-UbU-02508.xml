<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-02508">
  <teiHeader>
    <fileDesc>
      <titleStmt>
        <title>Förändringar i Lpfö 98 </title>
        <author corresp="i-9aV6a5JgMMU7racuNkrEgj">av Richard Jomshof m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2508 av Richard Jomshof m.fl. (SD)</title>
          <idno type="rdwebb">H4022508</idno>
          <rs type="number">2508</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4022508/text</ref>
          <ref type="dokument_url_html">http://data.riksdagen.se/dokument/H4022508</ref>
          <ref type="dokumentstatus_url_xml">http://data.riksdagen.se/dokumentstatus/H4022508</ref>
          <ref type="docx">http://data.riksdagen.se/fil/92F926C9-A8FE-4548-9728-4C22EC118379</ref>
          <ref type="pdf">http://data.riksdagen.se/fil/BF0A257A-D431-4CDF-965E-D0EB9433E057</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7j9zqwa59cSRps4Te6ek4E</idno>
            <name>Stefan Jakobsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Nm1TecLr5db6ABagg1sKY7" type="signed"/>
        <correspContext corresp="i-Nm1TecLr5db6ABagg1sKY7">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-7j9zqwa59cSRps4Te6ek4E"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction type="submitted" xml:id="i-Bmn8J3uqsWqdBEzuKESbbb">
          <date when="2016-10-05"/>
          <time when="12:46:47"/>
        </correspAction>
        <correspAction type="reviewed" xml:id="i-4V929J6q9XQ43FGyh2gQ1u">
          <date when="2016-10-05"/>
          <time when="15:44:12"/>
        </correspAction>
        <correspAction type="referred" xml:id="i-FKLMhyanDSvQ5twMkptR8U">
          <date when="2016-10-14"/>
        </correspAction>
        <correspAction type="assigned" xml:id="i-Eq3TWeEQdMuWRQL2kkkfqg">
          <date when="2018-02-20"/>
          <time when="23:23:47"/>
        </correspAction>
        <correspContext corresp="i-Eq3TWeEQdMuWRQL2kkkfqg">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-J9jdXn1WVu1TLMvU9Bepah"/>
        <correspContext corresp="i-J9jdXn1WVu1TLMvU9Bepah">
          <ref type="uppgift">2016/17:UbU14</ref>
          <ref type="ref_dok_id">H401UbU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU14</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:2508 av Richard Jomshof m.fl. (SD) Förändringar i Lpfö 98</div>
      </div>
      <div type="motBody">
        <div type="motProposal" subtype="förslag">
          <head xml:id="i-2YvM7YyKS7imSUQNpjdJi1">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-P7qxSQefQ6VKohHKB3yYqe">
              Riksdagen ställer sig bakom det som anförs i motionen om att
              regeringen skyndsamt ska verka för att de ändringar som föreslås
              i motionen genomförs i Lpfö 98 och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DX5TDSm5NR7UyaNiXDtf6f">
            Motivering
          </head>
          <p xml:id="i-YAmPVyY4Zzr5KP3g5uDBLM">
            Lpfö 98 (reviderad 2010) är i grund och botten en bra läroplan
            för förskolan. Det finns dock några uppenbara brister i läroplanen.
          </p>
          <p xml:id="i-VP9Bdf8Mpn6x4VYYUViEES">
            1. På sidan 4 i kapitlet ”Förskolans värdegrund och uppdrag”
            med underrubriken ”Förståelse och medmänsklighet”, andra stycket,
            står följande att läsa:
          </p>
          <p xml:id="i-UiT4SQ5pYW6btiLgmuJGJS">
            Förskolan ska uppmuntra och stärka barnens medkänsla och inlevelse
            i andra människors situation. Verksamheten ska präglas av omsorg
            om individens välbefinnande och utveckling. Inget barn ska i förskolan
            utsättas för diskriminering på grund av kön, etnisk tillhörighet,
            religion eller annan trosuppfattning, sexuell läggning hos någon
            anhörig eller funktionsnedsättning eller för annan kränkande behandling.
            Verksamheten ska syfta till att barnens förmåga till empati och
            omtanke om andra utvecklas, liksom öppenhet och respekt för skillnader
            i människors uppfattningar och levnadssätt. Barns behov av att
            på olika sätt få reflektera över och dela sina tankar om livsfrågor
            med andra ska stödjas.
          </p>
          <head type="h1" xml:id="i-DxkTzZNroBH198x7RVvwKP">
            Vi föreslår att styckets tredje mening byts ut, vilket ger ett
            stycke som lyder på följande sätt:
          </head>
          <p xml:id="i-FpCfM8fHccM4uGyhhR1xG2">
            Förskolan ska uppmuntra och stärka barnens medkänsla och inlevelse
            i andra människors situation. Verksamheten ska präglas av omsorg
            om individens välbefinnande och utveckling. Inget barn ska i förskolan
            utsättas för diskriminering på grund av kön, etnisk tillhörighet,
            religion eller annan trosuppfattning, funktionsnedsättning, politisk
            övertygelse eller sexuell läggning hos någon anhörig eller för
            annan kränkande behandling. Verksamheten ska syfta till att barnens
            förmåga till empati och omtanke om andra utvecklas, liksom öppenhet
            och respekt för skillnader i människors uppfattningar och levnadssätt.
            Barns behov av att på olika sätt få reflektera över och dela sina
            tankar om livsfrågor med andra ska stödjas.
          </p>
          <p xml:id="i-7RfodY2BjHabht1xe8wYpJ">
            Sverigedemokraterna ser det som en självklarhet att inget barn
            ska tvingas utsättas för mobbning och kränkande behandling i den
            svenska förskolan. Detta ska självklart gälla all form av diskriminering.
            Att som i dag utelämna politisk diskriminering visar att man inte
            tar denna form av diskriminering på allvar. Därför föreslår vi
            att denna form av diskriminering skrivs in i Lpfö 98.
          </p>
          <p xml:id="i-VBGfVfUFtePz2w4DJg1fQd">
            2. På sidan 4 i kapitlet ”Förskolans värdegrund och uppdrag”
            med underrubriken ”Förståelse och medmänsklighet”, tredje stycket,
            står följande att läsa:
          </p>
          <p xml:id="i-KJKdVPZ6N1ZjazEoag6Yxb">
            Den växande rörligheten över nationsgränserna skapar en kulturell
            mångfald i förskolan, som ger barnen möjligheter att grundlägga
            respekt och aktning för varje människa oavsett bakgrund.
          </p>
          <head type="h1" xml:id="i-9bMab54wcrDH9cXETHheVu">
            Vi föreslår att stycket ovan byts ut mot följande stycke:
          </head>
          <p xml:id="i-ARdZrB9F49m9u2G3YEGtsa">
            En allt mer globaliserad värld ställer höga krav på en medvetenhet
            om och en förståelse för det egna kulturarvet. En sådan medvetenhet
            och förståelse ger en trygg identitet för våra barn som är viktig
            för att grundlägga respekt och aktning för varje människa oavsett
            bakgrund.
          </p>
          <p xml:id="i-Pcdyf9sYyYTCHiJaDW4Qge">
            Begreppet ”kulturell mångfald” i det aktuella stycket används
            allt oftare som en beteckning på vårt nuvarande samhälle och är
            en produkt av en avsevärd invandring under lång tid. Denna invandringspolitik
            har präglat vårt samhälle på många sätt, positiva som negativa.
            Dock har aldrig utvecklingen, invandringspolitiken eller införandet
            av det så kallade mångkulturella samhället varit föremål för en
            folkomröstning, genomlysande partipolitisk eller samhällelig debatt.
            Sverigedemokraterna menar att införandet av det mångkulturella
            samhället skett på ett odemokratiskt sätt, med en tveksam folklig
            uppslutning. Därför föreslår vi ovanstående ändring.
          </p>
          <p xml:id="i-5NgAH7YChYdGvTRfyUiMA8">
            Vidare menar vi att det är av största vikt att våra barn får
            en medvetenhet om och en förståelse och respekt för det egna kulturarvet.
            Vi menar också att en sådan medvetenhet och förståelse är en förutsättning
            för att grundlägga respekt och aktning för varje människa oavsett
            bakgrund.
          </p>
          <p xml:id="i-16izvNXuuHf79TaaDcnuyz">
            3. På sidan 5 i kapitlet ”Förskolans värdegrund och uppdrag”
            med underrubriken ”Saklighet och allsidighet”, andra stycket,
            står följande att läsa:
          </p>
          <p xml:id="i-EgZqnvMRFM5SMsELAVadrx">
            Alla som verkar i förskolan ska hävda de grundläggande värden
            som anges i skollagen och denna läroplan och klart ta avstånd
            från det som strider mot dessa värden. Vuxnas sätt att bemöta
            flickor och pojkar liksom de krav och förväntningar som ställs
            på dem bidrar till att forma flickors och pojkars uppfattning
            om vad som är kvinnligt och manligt. Förskolan ska motverka traditionella
            könsmönster och könsroller. Flickor och pojkar ska i förskolan
            ha samma möjligheter att pröva och utveckla förmågor och intressen
            utan begränsningar utifrån stereotypa könsroller.
          </p>
          <head type="h1" xml:id="i-FH9qd217LbkkT1nDmfJDyW">
            Vi föreslår att stycket ovan byts ut mot följande stycke:
          </head>
          <p xml:id="i-ELF97uMJRS55mPA3PJJBFQ">
            Alla som verkar i förskolan ska hävda de grundläggande värden
            som anges i skollagen och denna läroplan och klart ta avstånd
            från det som strider mot dessa värden. Flickor och pojkar ska
            i förskolan ha samma rättigheter och möjligheter att pröva och
            utveckla förmågor och intressen utan otillbörlig påverkan från
            vuxenvärlden.
          </p>
          <p xml:id="i-FGeiu9N3pSzJg5d31YHdLo">
            Att medvetet motverka så kallade traditionella könsmönster och
            könsroller är myntets andra sida mot att uppmuntra dessa. Idealet
            måste vara att barnen ges möjlighet att utvecklas fritt till egna
            självständiga individer, utan påverkan av vare sig traditionella
            eller otraditionella könsmönster.
          </p>
          <p xml:id="i-6LK24HGATmRHsgKLFNrZRE">
            4. På sidan 6 i kapitlet ”Förskolans värdegrund och uppdrag”
            med underrubriken ”Förskolans uppdrag”, andra stycket, står följande
            att läsa:
          </p>
          <p xml:id="i-UaaYJDJZbt4U3hu2jU9gQX">
            Det svenska samhällets internationalisering ställer höga krav
            på människors förmåga att leva med och förstå de värden som ligger
            i en kulturell mångfald. Förskolan är en social och kulturell
            mötesplats som kan stärka denna förmåga och förbereda barnen för
            ett liv i ett alltmer internationaliserat samhälle. Medvetenhet
            om det egna kulturarvet och delaktighet i andras kultur ska bidra
            till att barnen utvecklar sin förmåga att förstå och leva sig
            in i andras villkor och värderingar. Förskolan kan bidra till
            att barn som tillhör de nationella minoriteterna och barn med
            utländsk bakgrund får stöd i att utveckla en flerkulturell tillhörighet.
          </p>
          <head type="h1" xml:id="i-Qjbj6ei688pEWTZwemuTiB">
            Vi föreslår att stycket ovan byts ut mot följande stycke:
          </head>
          <p xml:id="i-HBFsZWfXkRD1MhobYbZyUr">
            En allt mer globaliserad värld ställer höga krav på en medvetenhet
            om och en förståelse för det egna kulturarvet. En sådan medvetenhet
            och förståelse ger en trygg identitet som är viktig för att kunna
            förstå andra människors villkor och värderingar. Förskolan kan
            bidra till att barn som tillhör de nationella minoriteterna får
            stöd i att utveckla en tvåkulturell tillhörighet.
          </p>
          <p xml:id="i-8bMUHEYUSJyVNgTgSy2Qc4">
            Begreppet ”kulturell mångfald” i det aktuella stycket används
            allt oftare som en beteckning på vårt nuvarande samhälle och är
            en produkt av en avsevärd invandring under lång tid. Denna invandringspolitik
            har präglat vårt samhälle på många sätt, positiva som negativa.
            Dock har aldrig utvecklingen, invandringspolitiken eller införandet
            av det så kallade mångkulturella samhället varit föremål för en
            folkomröstning, genomlysande partipolitisk eller samhällelig debatt.
            Sverigedemokraterna menar att införandet av det mångkulturella
            samhället skett på ett odemokratiskt sätt, med en tveksam folklig
            uppslutning. Därför föreslår vi ovanstående ändring.
          </p>
          <p xml:id="i-AnWzavTmcMysoDiDGMmHPc">
            Vidare menar vi att det är av största vikt att våra barn får
            en medvetenhet om och en förståelse och respekt för det egna kulturarvet.
            Vi menar också att en sådan medvetenhet och förståelse är en förutsättning
            för att kunna sätta sig in i andra människors villkor och värderingar.
          </p>
          <p xml:id="i-7FUswVDtrgutZ3Qh95QW3m">
            5. På sidan 7 i kapitlet ”Förskolans värdegrund och uppdrag”
            med underrubriken ”Förskolans uppdrag”, fjärde stycket, står följande
            att läsa:
          </p>
          <p xml:id="i-VK7M2Cu7qJERE4y2zzf7xt">
            Språk och lärande hänger oupplösligt samman liksom språk och
            identitetsutveckling. Förskolan ska lägga stor vikt vid att stimulera
            varje barns språkutveckling och uppmuntra och ta till vara barnets
            nyfikenhet och intresse för den skriftspråkliga världen. Barn
            med utländsk bakgrund som utvecklar sitt modersmål får bättre
            möjligheter att lära sig svenska och även utveckla kunskaper inom
            andra områden. Av skollagen framgår att förskolan ska medverka
            till att barn med annat modersmål än svenska får möjlighet att
            utveckla både det svenska språket och sitt modersmål.
          </p>
          <head type="h1" xml:id="i-SKhrYcxVjmpoYKA6FNqQjw">
            Vi föreslår att stycket ovan byts ut mot följande stycke:
          </head>
          <p xml:id="i-SkX6TJDkCniMdmYRqHz9Dv">
            Språk och lärande hänger oupplösligt samman liksom språk och
            identitetsutveckling. Förskolan ska lägga stor vikt vid att stimulera
            varje barns språkutveckling i svenska och uppmuntra och ta till
            vara barnets nyfikenhet och intresse för den skriftspråkliga världen.
          </p>
          <p xml:id="i-4rUQcGYzez2Wi7J7vEdCmP">
            Det har blivit allt vanligare med så kallad modersmålsträning
            i förskolan för barn med annat modersmål än svenska. Vi menar
            att denna verksamhet försvårar invandrarbarnens anpassning till
            det svenska samhället och att den tar alltför stora ekonomiska
            och personella resurser i anspråk. Vetenskapliga rön från bland
            annat Danmark har dessutom visat att modersmålsträningen är så
            gott som verkningslös. Sverigedemokraterna vill därför avveckla
            modersmålsträningen i förskolan.
          </p>
          <p xml:id="i-PbvSCmkJ1igGp9rgefiGGd">
            6. På sidan 8 i kapitlet ”Normer och värden” under ”Mål”, står
            följande att läsa:
          </p>
          <p xml:id="i-8W1BEdMzjXnqmv2br6bwMV">
            Förskolan ska sträva efter att varje barn utvecklar […] förståelse
            för att alla människor har lika värde oberoende av social bakgrund
            och oavsett kön, etnisk tillhörighet, religion eller annan trosuppfattning,
            sexuell läggning eller funktionsnedsättning, och ...
          </p>
          <head type="h1" xml:id="i-4iNM618VqgnJ3vAnbUPczY">
            Vi föreslår följande ändring i det aktuella målet:
          </head>
          <p xml:id="i-UYPQbL6x8icTCTtJGV3ayc">
            Förskolan ska sträva efter att varje barn utvecklar […] förståelse
            för att alla människor har lika värde oberoende av social bakgrund
            och oavsett kön, etnisk tillhörighet, religion eller annan trosuppfattning,
            politisk övertygelse, sexuell läggning eller funktionsnedsättning,
            och ...
          </p>
          <p xml:id="i-FKKdCdCVLD1Zm5wvbpempS">
            Sverigedemokraterna ser det som en självklarhet att förskolan
            även ska sträva efter att lära ut en förståelse för att det finns
            olika politiska uppfattningar och alla människor är lika mycket
            värda oavsett politisk övertygelse.
          </p>
          <p xml:id="i-NPmng7MoyBpjL7TCcAYHD5">
            7. På sidan 11 i kapitlet ”Utveckling och lärande” under ”Mål”,
            står följande att läsa:
          </p>
          <p xml:id="i-Pq4aaLDLKF79DzggfYTNwm">
            Förskolan ska sträva efter att varje barn […] som har ett annat
            modersmål än svenska utvecklar sin kulturella identitet och sin
            förmåga att kommunicera såväl på svenska som på sitt modersmål.
          </p>
          <head type="h1" xml:id="i-9PNHJj9tmVV7Btia2k9Sbe">
            Vi föreslår följande ändring i det aktuella målet:
          </head>
          <p xml:id="i-Cv2QBRrLZ5qXjEYhiikz4f">
            Förskolan ska sträva efter att varje barn […] som har ett annat
            modersmål än svenska utvecklar en svensk identitet och sin förmåga
            att kommunicera på svenska.
          </p>
        </div>
        <div type="motSignatures">
          <list>
            <item xml:id="i-NeDFrDVYzcaHXpEvXxkyEJ">
              Richard Jomshof (SD)
            </item>
            <item xml:id="i-AuUCKpjBAEmNZBH7TXny9r">
              Stefan Jakobsson (SD)
            </item>
            <item xml:id="i-MFNdFvCVEAj5PSkSaXMa4r">
              Robert Stenkvist (SD)
            </item>
            <item xml:id="i-DhoDcFXhuEM8NK4wuc8biV">
              Carina Herrstedt (SD)
            </item>
            <item xml:id="i-TAzYAmdnL7dzEcfsEJJntj">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
