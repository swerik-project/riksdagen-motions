<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00438">
  <teiHeader>
    <fileDesc>
      <titleStmt>
        <title>Tillgänglighet i fara</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgänglighet i fara</title>
          <idno type="rdwebb">H002C438</idno>
          <rs type="number">C438</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C438/text</ref>
          <ref type="dokument_url_html">http://data.riksdagen.se/dokument/H002C438</ref>
          <ref type="dokumentstatus_url_xml">http://data.riksdagen.se/dokumentstatus/H002C438</ref>
          <ref type="doc">http://data.riksdagen.se/fil/AB893AC3-735B-4DBB-9237-4568D4E41DD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E7pAUziDoEJuFFMptZdirB" type="signed"/>
        <correspContext corresp="i-E7pAUziDoEJuFFMptZdirB">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-LWGTe3itpDmgj7z7EVpM57" type="numbering">
          <date when="2012-10-09"/>
        </correspAction>
        <correspAction xml:id="i-BmGTEy4oaQhMMH1gMke6td" type="submission">
          <date when="2012-10-05"/>
        </correspAction>
        <correspAction xml:id="i-VZtCJVaKaEMRzVMEwDa9WB" type="transfer">
          <date when="2012-10-05"/>
        </correspAction>
        <correspAction xml:id="i-JD3semuDBt8k8ET1YQGXDK" type="assigned"/>
        <correspContext corresp="i-JD3semuDBt8k8ET1YQGXDK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5V3eD3Xtfk8WYvhDX2aJ7A" type="motHeader"/>
      <div xml:id="i-CpreM38jYaKeHsgauBJ7qY" type="motBody">
        <div xml:id="i-MyTXQPphKE8pt6FYZCMqPa" type="motProposal" subtype="förslag">
          <head xml:id="i-CzumJHpcdATqUPeSm2Nump">
            Förslag till riksdagsbeslut
          </head>
          <list xml:id="i-KLtuNbmsSmduyFaGvYWGZj" style="ol">
            <item xml:id="i-T1YaZaYncnof8jAz7de3hm">
              Riksdagen tillkännager för regeringen som sin mening vad som
              anförs i motionen om att brister i tillgänglighet ska betraktas
              som diskriminering. 1
            </item>
            <item xml:id="i-3VMyj3KzG7yuHjjMycMemU">
              Riksdagen tillkännager för regeringen som sin mening vad som
              anförs i motionen om att stoppa brist på tillgänglighet i nybyggnation.
            </item>
            <item xml:id="i-9rUGMXDCPMBpbn4vN8NY4L">
              Riksdagen tillkännager för regeringen som sin mening vad som
              anförs i motionen om att samhället i ökad utsträckning måste ta
              till vara kunskap hos handikapporganisationerna.
            </item>
            <item xml:id="i-7gZQ85sLDbg8ZehkzmH3Kb">
              Riksdagen tillkännager för regeringen som sin mening vad som
              anförs i motionen om studerande och brist på tillgänglighet.
            </item>
            <item xml:id="i-5xZP8v8EZxbDH9cVXjdyme">
              Riksdagen tillkännager för regeringen som sin mening vad som
              anförs i motionen om behovet av hissar.
            </item>
            <item xml:id="i-EbVmPk9w1gvTY9P22u4cya">
              Riksdagen tillkännager för regeringen som sin mening vad som
              anförs i motionen om mindre vanliga tillgänglighetsproblem, exempelvis
              problem med överkänslighet för doftämnen. 1
            </item>
          </list>
          <p xml:id="i-GgpvygFcWTJcqoWhco8wig">
            1 Yrkandena 1 och 6 hänvisade till AU.
          </p>
        </div>
        <div xml:id="i-DdyQzXLEBrXfZaZQvnbugv" type="motContent">
          <head xml:id="i-AAANHaFssYcEnJ19YHeqcv" type="h1">
            Fara anas
          </head>
          <p xml:id="i-TygmT1TXDCe8WXtZUgSm1r">
            Den akuta anledningen till att denna motion upprepas är bostadsministerns
            klara signaler om att de normer vi har etablerat för byggande
            vad gäller tillgänglighet inte har något större värde för regeringen.
            I stället för att anstränga sig för att lösa bostadsbristen är
            man beredd att i princip avskaffa tillgänglighetskraven vid nybyggnation.
            Självklart uttrycker man sig inte så klart men skulle bostadsministerns
            signaler bli verklighet så skulle förmodligen all nybyggnation
            under en tid enbart handla om studentbostäder i olika storlekar.
            Att lämna kravet på tillgänglighet som en generell norm innebär
            även att tillgänglighet som tillval naturligtvis blir dyrare.
            Som vanligt en politik för att gynna näringslivet under sken av
            åtgärder för de mest utsatta. Regeringen är skicklig på att klä
            sina reformer i genomarbetade draperingar och få ser att regeringen
            egentligen är naken.
          </p>
          <head xml:id="i-A9AbJUsqjfvyxMraEnLAZ2" type="h1">
            Inledning
          </head>
          <p xml:id="i-Y9VyiBe2ZTNdGyhpg6QWiN">
            I slutet av 1960-talet kom jag i kontakt med en organisation
            som kallade sig Antihandikapp. Då lärde jag mig ganska handgripligt
            att det inte är individen som är handikappad utan att det är det
            sätt vi valt att utforma vår omgivning på som handikappar människor,
            dig lika väl som mig.
          </p>
          <p xml:id="i-VaSiPNzABqxuUY7sNufVoS">
            Idag talar vi inte om handikapp utan om funktionshinder och om
            brist på tillgänglighet. Med det sättet att betrakta frågan öppnas
            många möjligheter, men nya problem dyker också upp. Ett exempel
            på att det som ger tillgänglighet åt en individ kan hindra en
            annan är trottoarkanternas höjd eftersom det finns en konflikt
            mellan den som använder kanten som ledstråk med hjälp av en vit
            käpp och den som inte kan få sin rullstol över kanten utan att
            välta.
          </p>
          <p xml:id="i-XgJvDebvcnWpQaSARGHH3n">
            Att utforma vår byggda miljö så att så många som möjligt kan
            röra sig fritt i den utan risker har blivit en uppgift som engagerar
            många. Barn, gamla, synskadade och hörselskadade ställer ganska
            tydliga, men ofta olika, krav på utformning. De med olika former
            av fysiska funktionsnedsättningar har självklart sina önskemål
            om hur miljön skall utformas. Svårast är det kanske att skapa
            förutsättningar för de individer som är extremt känsliga för olika
            former av kemiska föreningar som exempelvis olika doftämnen och
            de som reagerar kraftigt på elektricitet, dammpartiklar eller
            mögel. Dofter, el, mögel och damm är ju sådant som vi har svårt
            att leva utan, det hör liksom till vår miljö vare sig vi gillar
            det eller inte.
          </p>
          <p xml:id="i-TSKPNStnS34QGpws9TcvRN">
            Motionen gör inte ett försök att spänna över alla de frågor som
            kan resas under den rubrik som motionen fått utan tar enbart upp
            några exempel på frågor. Dock anser jag att den första frågan,
            den om att klassa brister i tillgänglighet som grund för diskriminering
            är den viktigaste och den reform som troligen skulle lösa de flesta
            problem vi har med tillgänglighet. Att det sedan är en reform
            som kommer att ha sina svårigheter vid genomförandet är jag självklart
            medveten om.
          </p>
          <head xml:id="i-NmqdBkmwwkttakX4wGNQ12" type="h1">
            Brist på tillgänglighet är diskriminering
          </head>
          <p xml:id="i-NqUzYFDMSpNtJ9m8eS3USE">
            Brist på tillgänglighet måste utgöra grund för diskriminering.
            Det har Miljöpartiets kongress slagit fast som en viktig grundregel
            för vårt samhällsbygge, men vi vet att det finns miljöer som är
            hundratals år gamla och som har omistliga kulturvärden som gör
            dem mycket otillgängliga. Vi vet även att det tar mer än hundra
            år att omsätta vårt bestånd av byggnader trots att vi har ambitionen
            att öka takten i nybyggnationen för att bygga bort bostadsbristen.
          </p>
          <p xml:id="i-PA6scyNs1Q1oFmiUdbFaeR">
            Att genomföra fullständig tillgänglighet innebär naturligtvis
            att man först måste enas om tydliga regler och definitioner om
            vad som klassas som en diskriminerande grund. En väl fungerande
            lag kräver därför en grundlig förberedelse. Det brukar politiker
            i och för sig alltid hävda när svåra krav ska bemötas, men frågan
            är egentligen rätt väl utredd och förslag har redan lagts fram.
            Att genomföra en lagstiftning där funktionshinder är en grund
            för diskriminering på samma sätt som kön, ålder eller religion
            riskerar i sig att bli en orsak till diskriminering om man inte
            tar in tillgänglighetsperspektivet i bedömningen.
          </p>
          <p xml:id="i-GkgQSiLjvoUV9q6EySdECS">
            Riksdagen bör därför ge regeringen till känna som sin mening
            att det är hög tid att lagstifta om att brist på tillgänglighet
            ska utgöra en ny grund för diskriminering.
          </p>
          <head xml:id="i-98UGyLmmVYdc7GPYgM8b4E" type="h1">
            Stopp för allt otillgängligt byggande
          </head>
          <p xml:id="i-DN6jAYvwi7EXh2JKmJwhZT">
            Miljöpartiet ser det som självklart att bostaden alltid ska vara
            anpassad efter de behov den som lever eller ofta vistas i bostaden
            har. För att en person med funktionsnedsättning ska ha full rörelsefrihet
            så måste även platser utanför bostaden vara tillgängliga, i synnerhet
            närmiljön. För den med nedsatt funktionsförmåga innebär en tillgänglighetsanpassad
            närmiljö bättre förutsättningar för en god integration i samhället
            och därmed chanser till en egen försörjning. Det pågår idag ett
            viktigt men mödosamt arbete med att tillgänglighetsanpassa bebyggelse
            som sedan tidigare inte varit tillgänglig. För att vi i framtiden
            ska slippa att i efterhand tillgänglighetsanpassa måste all nybyggnation
            för alla ändamål från början planeras och uppföras för tillgänglighet.
            Att inte tillgänglighetsanpassa områden från början innebär i
            längden ökade kostnader, både för samhället och för fastighetsägare
            och därmed de boende, detta utöver de sociala kostnader det innebär
            med ett samhälle som inte är tillgängligt för alla. Det är så
            självklart att det nästan är genant att det år 2012 fortfarande
            ska vara nödvändigt att formulera ett krav på riksdagsbeslut om
            detta. Riksdagen bör ge regeringen till känna som sin mening att
            nybyggnation inte ska uppföras så att brister i tillgänglighet
            riskerar att uppstå.
          </p>
          <head xml:id="i-LF7d7GXStu3kb87gJsdy9G" type="h1">
            Använd handikapporganisationernas kunskap
          </head>
          <p xml:id="i-SuGfTwAH7AmnEhsTkLYZ5y">
            All samhällsplanering måste bedrivas utifrån perspektivet att
            hela samhället ska vara tillgängligt för alla. Vår tro är att
            de som allra bäst kan lyfta in tillgänglighetsperspektiven i samhällsplaneringen
            är handikapporganisationerna. Flera handikapporganisationer bedriver
            idag ett aktivt arbete för att politiker och tjänstemän ska se
            och beakta deras frågor. Ofta kommer dock handikapp- och tillgänglighets­frågorna
            för sent in i planeringsprocessen. Särskilt mindre handikappgruppers
            intressen tenderar att glömmas bort.
          </p>
          <p xml:id="i-BkUqkYHY3UJyJVfosodmC3">
            Att låta handikapporganisationer på ett tidigt stadium ta del
            i planprocessen och bidra med sina kunskaper och idéer är därför
            angeläget. Inte minst oron för höga kostnader torde kunna minimeras
            om de funktionshindrade deltar från början. Att ge handikapporganisationerna
            samma möjlighet som miljöorganisationerna, genom Århuskonventionen,
            idag har att överklaga beslut inom sina specialområden är också
            något som jag menar bör övervägas. Riksdagen bör ge regeringen
            till känna som sin mening att handikapprörelsens olika organisationer
            och deras kunnande bör tas till vara.
          </p>
          <head xml:id="i-LiEVrzvHw7Y5dQ156tgNtx" type="h1">
            Studenter och funktionshinder
          </head>
          <p xml:id="i-jEApDNaK5jF3LQf2g9rzk">
            Studenter är en utsatt grupp på bostadsmarknaden eftersom de
            oftast har svag ekonomi och ofta inte hunnit etablera sig på bostadsmarknaden.
            Studenten med nedsatt funktionsförmåga har ofta extra svårigheter
            att hitta bostad. Det är idag ovanligt att studentbostäder är
            tillgängliga. Ofta har fastighetsägarna valt att prioritera låga
            kostnader framför genomtänkta planlösningar, vilket måhända har
            varit en rimlig hållning vid byggande av studentbostäder.
          </p>
          <p xml:id="i-GSsqYPV9Jyg8SAjMPXRzSV">
            Därför måste tillgängligheten garanteras genom bidrag för bostadsanpassning.
            Studenter med nedsatt funktionsförmåga upplever ofta när de kommer
            till den nya studieorten att de blir mer hindrade och får ett
            större handikapp än de räknat med. Vardagen kan för denna grupp
            bli både tyngre och kostsammare än för andra studenter.
          </p>
          <p xml:id="i-HAGeQxg4fC2TcSSwdZY7J6">
            Även studenter som har barn med funktionsnedsättningar får ofta
            problem att hitta bra bostadslösningar. Miljöpartiet anser att
            detta inte är acceptabelt. Studenter är mer tillfälliga hyresgäster
            än många andra grupper, och vi förstår därför de bakomliggande
            orsakerna till att studenter är en mindre intressant grupp för
            fastighetsägare att satsa på. Samhället bör därför ta ett ökat
            ansvar för att denna grupp får bättre möjligheter till bra och
            praktiska bostadslösningar.
          </p>
          <p xml:id="i-StaobUMACQot14kcXhFHRq">
            Möjligheten att få hjälp till bostadsanpassning är idag inte
            en rättighet utan något som prövas av den aktuella kommunen. Studenten
            som ofta är en tillfällig gäst i universitets- eller högskolekommunen
            blir inte behandlad som en prioriterad medborgare i dessa sammanhang.
            Mitt förslag är därför att ändra lagen så att studenter får en
            verklig rätt till bostadsanpassning som finansieras av kommunen,
            vilket riksdagen bör ge regeringen till känna.
          </p>
          <p xml:id="i-Xykc3zJLcLqNUmVdKqAeMF">
            Att från början bygga även studentbostäder med full tillgänglighet
            gör att dessa problem blir betydligt mindre svårhanterliga för
            både studenter och fastighetsägare.
          </p>
          <head xml:id="i-Dc59jjejHtQubo4tq43mni" type="h1">
            Flerbostadshus behöver hissar
          </head>
          <p xml:id="i-XpmzrcLAHuqFuqNiVxVPhD">
            Med en åldrande befolkning blir flerbostadshus utan hiss ett
            växande problem. Många som bor i villa eller radhus vill gärna
            när de blir äldre flytta till ett mindre ansvarstungt boende,
            bland annat för att slippa det arbete som exempelvis en villaträdgård
            kräver. Men utan hiss är lägenheter i flerbostadshus inget realistiskt
            alternativ. Att äldre väljer att flytta från sina villor och radhus
            har den positiva bieffekten att utbudet av begagnade hus ökar
            för alla de barnfamiljer som söker efter sådant och inte har möjlighet
            att bygga nytt. Det är därför önskvärt att samhället stödjer möjligheten
            för äldre att hitta lämpliga nya bostäder.
          </p>
          <p xml:id="i-QUCnc3moXoers2hdA7SxiM">
            Ibland hävdas att äldres behov av lägenheter kan lösas genom
            att de flyttar in enbart på markplanet i flerbostadshusen och
            att andra som klarar av trappor får befolka resten av huset. För
            oss miljöpartister är det ett diskriminerande synsätt som vi inte
            tror gynnar de flyttkedjor som vi gärna skulle vilja se.
          </p>
          <p xml:id="i-2L1TV7tyE34PnvAMQ9BjLF">
            Vår befolkning blir äldre och en fördubbling av antalet innevånare
            över 80 år är att vänta i ett antal av landets kommuner. Tillgången
            på särskilda boenden ökar inte i den takt som vore nödvändigt
            utan i stället förväntas allt fler kunna bo hemma allt längre
            upp i åren.
          </p>
          <p xml:id="i-Wned8DkgmYyTLp8ESZer4s">
            Att tillgängliggöra lägenheter måste i detta perspektiv vara
            en prioriterad fråga. Att villkora hiss, eller annan tillgänglighetslösning,
            vid stöd för energieffektivisering, miljonprogramsrenovering med
            mera skulle kunna vara ett sätt bland många att baka in dessa
            nödvändiga tillgänglighetsfrågor i ett bredare program.
          </p>
          <p xml:id="i-CHTg36FFGxKvhCsbRniDVw">
            Det gamla hissbidraget skulle kunna utvecklas till en kraftfullare
            stödform men även till ett innovationsprogram för nya trapphuslösningar
            som kan förbilliga exempelvis hisslösningar. Prefabricerade lösningar
            som kan dockas till huskroppar eller andra helt nya lösningar
            måste förmodligen fram om det stora antal bostäder som måste tillgängliggöras
            ska kunna bli det. För att möjliggöra detta måste regeringen förmodligen
            ta fram en form för separat stöd eller medfinansiering.
          </p>
          <p xml:id="i-DZgXEMswnP9FdnEBAE5kVv">
            Riksdagen bör ge regeringen till känna vad som i motionen sägs
            om det stora behovet av att ta fram lösningar som ökar tillgängligheten,
            exempelvis genom hissar, i den byggda miljön.
          </p>
          <head xml:id="i-2VNeaPJ92ptXc7wFQjXe3D" type="h1">
            Dofter diskriminerar
          </head>
          <p xml:id="i-27qKs1gqGLtfgu9v7g8bfd">
            Vissa individer har stora problem med dofter av olika slag. Det
            förekommer att även naturliga dofter kan vålla problem men i huvudsak
            handlar det om artificiella ämnen som vi människor skapat i våra
            kemiska fabriker för att förhöja upplevelser av något slag. Dofterna
            finns idag i kläder, i leksaker, självklart i kosmetika men även
            som tillsatser för att höja värdet på matprodukter, böcker, möbler,
            bilar och så vidare.
          </p>
          <p xml:id="i-KUBURGTiLLcpRU9GCRKNKt">
            Gruppen doftöverkänsliga är inte så stor men det är en växande
            grupp. Jag väljer att ta med dem i motionen för att peka på att
            vi inte kan veta vad en fullt tillgänglig miljö egentligen är.
            Nya hinder för tillgänglighet kommer troligen att kunna uppstå
            i framtiden.
          </p>
          <p xml:id="i-SyWrSNMGc2imDM29zCWC52">
            Grunden i diskrimineringslagstiftningen är att varje individ
            ska ha lika rätt till vårt samhälle. Regeringen bör därför ta
            ansvar för att kunskapen om mindre grupper som diskrimineras i
            vårt moderna postindustriella samhälle synliggörs med sina specifika
            problem. Utan ökad kunskap är det svårt att utforma vår gemensamma
            miljö så att alla kan delta i samhällslivet. Detta bör riksdagen
            ge regeringen till känna.
          </p>
        </div>
        <div xml:id="i-891QwwWRibbQRnnU4cvsk3" type="motSignatures">
          <list xml:id="i-TGyriPEVmX6JFx4ZPWL5YY">
            <item xml:id="i-Q5egGRpXTjKS6ZUURYk9q1">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
