<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00750">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__750/mot_1964__ak__750-001.pdf"/>
      <fw xml:id="i-KsAwyPGxqj6t9ygHmTS1kE">
        Motioner i Andra kammaren, nr 750 år 1964 3
      </fw>
      <div xml:id="i-E6SHCTbfAHfAYgCaLRAL8k" type="motHeader">
        <div xml:id="i-CE1fbdPk2W3ypNZvTo47Zp" type="motTitle"/>
        <div xml:id="i-7kSFATdPt2EmrGvissiy1G" type="motSubmissionInfo"/>
      </div>
      <div xml:id="i-Tjx2DTbCGiEUUt9djD28tf" type="motBody">
        <div xml:id="i-U8GBz6wczGx4B1Swkj5oYZ">
          <p xml:id="i-UiJfRcWsLHUkandx7jbh2X">
            Nr 750
          </p>
          <p xml:id="i-4RuMxHBsKUZVdx5raNQ7So">
            Av herr Hedlund m. fl., om domänverkets medverkan vid exploa-
            tering av mark för fritidsändamål.
          </p>
          <p xml:id="i-L5KBK5paVHwZXCgXr1zvzc">
            (Lika lydande med motion nr 610 i Första kammaren)
          </p>
          <p xml:id="i-Jd1qhz2pfKEDZFZZfGp5yT">
            Centerpartiet har i olika sammanhang framhållit behovet och vikten
            av olika insatser från det allmännas sida för att skapa tillräckliga
            fritidsom- råden för tätorternas befolkning och väsentligt ökade
            möjligheter för stads- hushållen att förvärva egna fritidshem
            på skäliga villkor. Det är därför med tillfredsställelse vi noterat,
            att kraven från centerhåll — bl. a. vid vårriksdagen 1962 — på
            en aktiv fritidspolitik efter hand mötts av förstå- else, exempelvis
            genom tillkomsten av den statliga fritidsutredningen på hösten
            samma år. Som ofta påpekats framstår en sund och rationell lösning
            av fritidsfrå- gan som synnerligen angelägen framför allt ur tätortsbefolkningens
            syn- punkt. Behovet accentueras av fritidens snabba ökning genom
            införande av lediga lördagar och fyraveckorssemester för allt
            större grupper av arbets- tagare. Alltjämt synes dock — enligt
            uppgift från fritidsutredningen — endast cirka tio procent av
            stadshushållen förfoga över egna fritidshem. Enligt tidigare undersökningar
            synes det framför allt vara städernas låg- lönegrupper, vilka
            ej lyckats förverkliga en önskvärd dubbel bosättning, som möjliggör
            ett sunt och ur trivselsynpunkt på längre sikt tillfredsstäl-
            lande utnyttjande av den ökande fritiden. Det råder knappast tvivel
            om att den avsevärda och oblyga spekulation i fritidsmark, som
            under senare år bedrivits av mellanhänder, främst en del exploateringsbolag
            med mycket betydande vinstmarginaler, verkat fördröjande på utvecklingen
            och för många fritidskonsumenter onödigt försvårat förvärvet av
            egna fritidshem på rimliga villkor. Men även frånvaron hittills
            av aktiva insatser från det allmännas sida har otvivelaktigt varit
            en orsak till den tröga utvecklingen på denna del av fritidssektorn.
            En rationell och målmedveten fritidspolitik är i olika avseenden
            också önskvärd ur det allmännas synpunkt. Den bör tillmätas stor
            socialpolitisk betydelse mot bakgrund av vissa oroande drag i
            vår välståndsutveckling — främst de tendenser i fråga om stressjukdomar,
            narkotika- och alkohol- missbruk, ungdomsproblem m. m., vilka
            kanske blivit särskilt framträ- dande i de stora och växande städerna,
            där ungefär en fjärdedel av vår be-
          </p>
          <pb facs="riksdagen-motions-pdf/data/1964/mot_1964__ak__750/mot_1964__ak__750-002.pdf"/>
          <fw xml:id="i-CzfJ41ndoWvFge4zVJDPf6">
            4 Motioner i Andra kammaren, nr 750 år 1964
          </fw>
          <p xml:id="i-3rS8GsKkSP3Pb7zgeoSkN7">
            folkning har sin enda bosättning. Vid fortgående standardhöjning
            är det därför ett ofrånkomligt önskemål ur samhällets synpunkt
            att undanröja så- dana olika hinder för en konsumtionsinriktning
            och en fritidsmiljö, som kan motverka sådana sociala avigsidor
            av urbaniseringen och den mate- riella standardutvecklingen. Även
            ur andra synpunkter är en aktiv fritidspolitik av intresse och
            be- tydelse för det allmänna. Den snabba jordbruksrationaliseringen
            innebär exempelvis, att årligen cirka 5 000 brukningsenheter försvinner,
            varvid ofta också icke obetydliga arealer av potentiell fritidsmark
            friläggs och gårdar och torp ställs tomma. På många håll pågår
            därigenom en kapitalförstöring, som skulle motverkas, om sådana
            marker och byggnader omgående kunde tas i anspråk för fritidsändamål.
            Det är för övrigt inte osannolikt, att ra- tionaliseringen i fråga
            om på längre sikt icke bärkraftiga brukningsenheter många gånger
            skulle underlättas, om det existerade bättre möjligheter, t. ex.
            genom en vederhäftig förmedlingsverksamhet utan vinstintressen
            och speciella kreditmöjligheter, att direkt sammankoppla rationaliseringen
            med fritidskonsumtionen. Vi vill peka på en annan sida av detta
            förhållande, som ytterligare be- lyser det allmännas intresse
            av en rationell fritidspolitik. Genom jordbruks- rationaliseringen
            reduceras varje år mycket avsevärt inkvarteringsmöjlig- heterna
            på landsbygden under beredskap och krig för befolkningen i de
            s.k. utrymningsorterna, främst de stora städerna. Om man strävade
            att konsekvent bevara dessa successivt bortrationaliserade gårdar
            och torp för att tillhandahållas stadshushållen som fritidshem,
            skulle inkvarteringsre- surserna vid utrymning av tätorterna i
            stort sett kunna bibehållas. Dess- utom skulle sannolikt en mycket
            stor del av utrymningsorternas befolkning, som inte är direkt
            sysselsatt i produktionen, i ett beredskapsläge genomföra en frivillig
            evakuering, varigenom det förutsebara, mycket svåra trycket på
            civilförsvarets utrymningsorganisation skulle lättas väsentligt.
            En sådan beredskapshöjning innebure ju vidare, att de evakuerade
            i stor utsträckning skulle komma till kända trakter och egna hem
            med en redan tryggad till- gång på olika i ett sådant läge nödvändiga
            resurser. Dessa exempel på även det allmännas intresse av en progressiv
            utveck- ling i fråga om den dubbla bosättningen belyser det naturliga
            i ett aktivt statligt stöd på detta område. Statsmakternas stöd
            kan taga sig olika former. Det bör exempelvis in- riktas på att
            åstadkomma en större förståelse för fritidsboendefrågorna inom
            statens egna organ, såsom domänstyrelsen, Statens skogsindustrier
            m. fl. Dessa affärsdrivande enheter borde utan uppgivande av sin
            affärs- mässiga inriktning kunna åstadkomma betydande förbättringar
            för fritids- folket. Domänverket disponerar på sina håll -— även
            i södra och mellersta Sverige — ett betydande antal stugor, som
            mycket väl skulle lämpa sig för fritidsboende. Verket synes emellertid
            i varje fall regionalt ha föga förstå-
          </p>
          <pb facs="riksdagen-motions-pdf/data/1964/mot_1964__ak__750/mot_1964__ak__750-003.pdf"/>
          <fw xml:id="i-8X27SjKxv63jV2RCFqUSvv">
            Motioner i Andra kammaren, nr 750 år 1964 5
          </fw>
          <p xml:id="i-VtWktqN9Zuiq8nu6nATHCb">
            else för dessa önskemål. Av ekonomiska eller andra skäl får byggnaderna
            stå tomma eller också jämnas de med marken. Då det gäller byggnader
            i enskild ägo, som i stor utsträckning friställs genom den fortgående
            strukturrationaliseringen inte blott på jordbrukets område utan
            också inom skogsbruket, borde det också vara möjligt för staten
            att genom snabba och aktiva åtgärder kanalisera en del av det
            nu- varande intresset för en dubbel bosättning hos våra tätortsbor
            till detta slag av bebyggelse för att hejda en eljest snabbt fortgående
            förstörelse. Här möter dock f.n. vissa praktiska hinder. Köparen
            har ofta vissa svårigheter att snabbt uppbringa erforderligt kapital.
            Om han inte förfogar över ett tillräckligt eget kapital, kan det
            vara svårt att få låna, då säkerhetsfrågorna i dylika fall är
            svårlösta ur bankernas synpunkt. Det borde därför enligt vår mening
            undersökas, vilka möjligheter som kan finnas för statsmak- terna
            att ställa statliga kreditgarantier till förfogande för köp av
            fritids- fastighet. Det bör erinras om att statlig kreditgaranti
            kan erhållas för dem som önskar förvärva jordbruksfastighet. För
            den som önskar uppföra en s.k. egnahemsfastighet ställs särskilda
            förmånliga krediter till förfogande i form av bostadslån för nybyggnad.
            Vidare förekommer bostadslån för om- byggnad samt bidrag och lån
            till förbättringar. Det kan vidare erinras om att åtskilliga kommuner
            stöder förvärv av andel i bostadsrättsförening ge- nom att ställa
            kommunal borgen till förfogande för den som önskar låna till sådan
            insats. Det ekonomiska stöd, som statsmakterna sålunda beslutat
            om, borde utvidgas att gälla även den nya typ av bebyggelse och
            bostäder, varom här är fråga, nämligen fritidsbostaden. Givetvis
            får stödets utformning ske med tanke på syftet med verksamheten
            och så att exempelvis inte exploatörer, som uppträder på ett marodörliknande
            sätt på detta område, oskäligt gyn- nas av bestämmelserna. Rätt
            utformade kunde bestämmelserna tvärtom verka försvårande på sådana
            privata exploatörers verksamhet. I samband med ägarbytet kan kreditgarantien
            underlätta avlösning av lån, som be- lastar avsöndrad fastighet.
            Vid utformningen av den statliga kreditgarantien borde särskilda
            hänsyn tagas till de erfarenheter, som samlats hos lantbruksnämnderna
            under dessas nu femtonåriga verksamhetstid. Det är möjligt att
            man genom en kapacitetsökning hos lantbruksnämnderna i samband
            med att dessa ligger under 1960 års jordbruksutrednings översyn
            skulle kunna föra en inte obe- tydlig del av fritidsbebyggelsefrågorna
            till dessa nämnder. Därigenom skulle man också åstadkomma att
            den sakkunskap, som numera finns rörande lånegarantigivningen
            på landsbygden, också användes för detta nya syfte. Det synes
            troligt att garantiinstrumentet i första hand skall användas för
            inköp av äldre bebyggelse och/eller tomtmark för enskild bebyggelse.
            Det bör emellertid närmare utredas om också större exploateringsområden
          </p>
          <pb facs="riksdagen-motions-pdf/data/1964/mot_1964__ak__750/mot_1964__ak__750-004.pdf"/>
          <fw xml:id="i-QDoEHdhQV9VTsZv78GeKdH">
            6 Motioner i Andra kammaren, nr 750 år 1964
          </fw>
          <p xml:id="i-SR3QLc5CjDYKwpU77wPAQE">
            kan komma i åtnjutande av förmånen. Den bör i vilket fall som
            helst vara knuten till den enskilda bostaden och dess ägare och
            således aldrig kunna gälla ett större antal stugor eller hus samtidigt.
            Garantien bör vidare vara av personlig art och således inte utan
            vidare kunna överlåtas i samband med försäljning av fastigheten.
            Garantien bör vara av relativt kortfristig natur, förslagsvis
            10 år. Med hänsyn till de här väckta förslagens speciella natur
            och angelägen- heten av snara åtgärder för att öka tillgången
            på egna fritidshem för stads- hushållen i samband med den snabba
            rationaliseringsutvecklingen på lands- bygden borde det enligt
            vår mening vara möjligt att upptaga dessa frågor i särskild ordning
            utan den fördröjning, som en sammankoppling med mångfalden av
            olika fritidsfrågor i den statliga fritidsutredningen möjli- gen
            skulle innebära. Med stöd av det anförda hemställes, att riksdagen
            måtte i skrivelse till Kungl. Maj:t anhålla dels om åtgärder för
            en aktiv medverkan från domänverket för en positiv utveckling
            av fritidsboendet, dels om förslag till bestämmelser om statliga
            kreditga- rantier till förfogande för köp av fritidsfastighet,
            i enlighet med vad i motionen har anförts.
          </p>
          <p xml:id="i-21LgQjC1iCq4pwjEBUb3gs" type="date">
            Stockholm den 26 januari 1964
          </p>
          <div xml:id="i-5ztJJB8PWA1VxtrpLhq9Xs" type="signatureBlock">
            <p who="unknown" type="signature">
              Gunnar Hedlund Lars Eliasson Nils G Hansson i Sundborn i Skegrie
              S
            </p>
            <p who="unknown" type="signature">
              G. W. Wahlund Sven Vigelsbo Per Svensson i Stenkyrka Gustaf Svensson
              Harald Larsson Gunnar Larsson
            </p>
          </div>
          <p xml:id="i-5WmPbuD571xMcytbtVyNXg">
            i Vä i Hedenäset i Luttra
          </p>
        </div>
      </div>
    </body>
  </text>
</TEI>
