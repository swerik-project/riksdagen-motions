<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00231">
  <teiHeader>
    <fileDesc>
      <titleStmt>
        <title>Förändrad flyttskatt</title>
        <author corresp="i-GJLL78ePjJhSXVWBYyRW8t">av Margareta Cederfelt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändrad flyttskatt</title>
          <idno type="rdwebb">GZ02Sk231</idno>
          <rs type="number">Sk231</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk231/text</ref>
          <ref type="dokument_url_html">http://data.riksdagen.se/dokument/GZ02Sk231</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk231</ref>
          <ref type="doc">http://data.riksdagen.se/fil/FE8B8EC2-BF38-484A-BC9E-FC28FDB7B52F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TF1i46cLTFpPvKF2CqsFS3" type="signed"/>
        <correspContext corresp="i-TF1i46cLTFpPvKF2CqsFS3">
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction type="numbering" xml:id="i-YUsmNMruWuVstkJN3ugA3H">
          <date when="2011-10-03"/>
        </correspAction>
        <correspAction type="submission" xml:id="i-GbcFVv3jD5QRrCKogaPaVx">
          <date when="2011-09-29"/>
        </correspAction>
        <correspAction type="transfer" xml:id="i-LMUC8pvPVG7rVwvB36kTgK">
          <date when="2011-09-28"/>
        </correspAction>
        <correspAction type="assigned" xml:id="i-MinAu5yYLhv3L6QyFBngqB"/>
        <correspContext corresp="i-MinAu5yYLhv3L6QyFBngqB">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EtcaoTjxW18D2KsVTJfXGr">
            Förslag till riksdagsbeslut
          </head>
          <p xml:id="i-PWAgVGKPavS1KPyBe6erL5">
            Riksdagen tillkännager för regeringen som sin mening vad som
            anförs i motionen om att förändra flyttskatten.
          </p>
        </div>
        <div type="motContent">
          <head type="h1" xml:id="i-LMAsFooc7wfEvQ9oEy56R5">
            Motivering
          </head>
          <p xml:id="i-D6d5XyAt7ScyonT8kWcxk5">
            Bostadsmarknaden i de delar av Sverige där ett stort antal människor
            vill bo, framför allt i Stockholmsregionen och andra större tätorter,
            fungerar inte bra. Den är trögrörlig och det råder en omfattande
            bostadsbrist. Detta beror dels på rekordsnabb utveckling samtidigt
            som bostadsbyggandet släpar efter, dels på hårda regleringar av
            bostadsmarknaden. En betydelsefull faktor för rörligheten på bostadsmarknaden
            är att transaktionskostnaderna i samband med en flytt är låga.
            Flyttskatterna bidrar till att bromsa de viktiga flyttkedjorna,
            vilket leder till att rörligheten på bostadsmarknaden påverkas
            negativt.
          </p>
          <p xml:id="i-2jGmzHhHjJmtugxhSdPjZ8">
            Då Stockholm och andra områden med stor befolkningstillväxt står
            inför flera stora utmaningar såsom en fortsatt inflyttning i kombination
            med en stor och växande bostadsbrist är det viktigt att se över
            problemet med flyttskatt. Allra helst är det viktigt att uppmärksamma
            denna problematik om områdena även i fortsättningen skall vara
            attraktiva och konkurrenskraftiga där företag vill etablera sig
            och dit människor kan och vill flytta.
          </p>
          <p xml:id="i-21m6m8eKoi1q3Xr3i8YaSW">
            Stockholms Handelskammare har beräknat hur stora kostnaderna
            för ett hushåll som flyttar inom det ägda beståndet blir och hur
            stora merkostnader skattesystemet skapar. Resultatet visar att
            skattekostnaden för en flytt i Stockholms län i genomsnitt uppgår
            till mellan 450 000 och 750 000 kronor. Därtill kan läggas mäklararvodet
            som ökar flyttkostnaden ytterligare, till mellan 600 000 och 900
            000 kronor. Detta är betydligt högre kostnader än vad som gäller
            i andra delar av Sverige.
          </p>
          <head type="h2" xml:id="i-RcbP1EgJgKk8BfLfhe7yzg">
            Storstadsbor är högt belånade
          </head>
          <p xml:id="i-4FcFKfQffoJ48u2tNTH1fj">
            Sedan mitten av 1990-talet har bostadspriserna stigit kraftigt
            i storstadsregionerna. Hushållens låneskulder har ökat i takt
            med de stigande priserna. Höga huspriser driver upp belåningen.
            Medelpriset för ett småhus i Stockholms län uppgick 2009 till
            3 518 000 kronor jämfört med 1 599 000 kronor i övriga riket.
            1 Motsvarande för länets bostadsrätter är ett medelpris på 1 997
            000 kronor respektive 730 000 kronor i övriga riket. 2
          </p>
          <p xml:id="i-QhP7d1Rw4d47Fh5c3mANDP">
            Sedan i början av 1980-talet har hushållens belåningsgrad, dvs.
            bostadsskulderna i relation till bostadsförmögenheten, ökat allt
            snabbare. 3 Vid utgången av 2009 uppgick belåningsgraden för bostäder
            till 36 procent. En fjärdedel av bostadsägarna är helt utan skulder,
            vilket gör att den genomsnittliga belåningsgraden för de övriga
            uppgår till 58 procent. För yngre hushåll är belåningsgraden i
            genomsnitt 75 procent. 13 procent av småhusen och 22 procent av
            bostadsrätterna är belånade till över 80 procent av bostadens
            värde. 4 procent av Sveriges småhusägare och 8 procent av bostadsrättsinnehavarna
            har till och med en skuldsättningsgrad överstigande 90 procent.
          </p>
          <p xml:id="i-QeYefXxXw4pVvfePBAb2nn">
            Hushåll med hög belåning riskerar inte endast att drabbas hårt
            av fallande priser på bostadsmarknaden, stigande kostnader för
            boräntor och ökad arbetslöshet. Den gör dem också mer utsatta
            för höga flyttkostnader.
          </p>
          <head type="h2" xml:id="i-MSfYqUGQTmEr6NMo3aa76M">
            Transaktionskostnader vid flytt
          </head>
          <p xml:id="i-5sPWKwVaaicheVY7kHD4SH">
            De höga transaktionskostnaderna i samband med flytt kan bli kännbara.
            Det gäller särskilt för hushåll som vill flytta till ett billigare
            boende och sänka sina löpande utgifter. För att bostadsmarknaden
            inte ska drabbas av inlåsning och utestängning är det viktigt
            att bostadsbyten kan ske till låga transaktionskostnader och att
            det finns alternativ att välja mellan för hushåll som vill byta
            bostad.
          </p>
          <head type="h2" xml:id="i-FeNrobhmLpLArBAF8eSay3">
            Beskattning av bostäder påverkar rörligheten
          </head>
          <p xml:id="i-Q9ztjs8jkd25hGrutMyKh6">
            Transaktionskostnaderna minskar rörligheten på bostadsmarknaden.
            Det gäller framför allt skatter riktade mot säljaren av en bostad.
            4 Många äldre hushåll boende i stora och lågt belånade bostadsrätter
            eller småhus upplever ofta när de funderar på att flytta, att
            samtliga alternativ till det aktuella boendet ter sig dyrare.
            Vid flytt från eget ägt boende till hyresrätt utlöses all eventuell
            realisationsvinst utan möjligheter till uppskov. Kapitalvinstbeskattningen
            påverkar och låser framför allt in de hushåll som önskar köpa
            ett nytt och billigare boende. Det betyder att rörligheten från
            villor och stora bostadsrätter riskerar att bli liten. I rapporten
            Bostäder på marknadens villkor (Lind och Lundström 2007) konstateras
            att det är viktigt att äldre hushåll finner bostadsalternativ
            som motiverar till utträde från ägarmarknaden, annars stannar
            de längre i sin ägda bostad.
          </p>
          <p xml:id="i-KK67VP7BDZ1wiFLmaHUBKC">
            Den höjda kapitalvinstskatten i kombination med det begränsade
            och räntebelagda uppskovsbeloppet kan också leda till lägre konsumtion
            av bostäder och inlåsningseffekter på bostadsmarknaden. Det kan
            i sin tur ge negativa effekter för rörligheten på arbetsmarknaden,
            vilket riskerar att leda till en sämre ekonomisk utveckling och
            högre arbetslöshet. 5
          </p>
          <head type="h2" xml:id="i-3CG8gJ8KxX46mTMswP765i">
            Dubbelt så höga taxeringsvärden i Stockholm som i övriga Sverige
          </head>
          <p xml:id="i-EvQc2rECPfpfcw1SWadTBR">
            Stockholms läns genomsnittliga taxeringsvärde för småhus för
            permanentboende uppgick 2009 till 2 684 000 kronor jämfört med
            1 106 000 kronor i övriga riket. 6 Stockholms läns andel av småhusens
            totala taxeringsvärde uppgår till 28 procent. Det kan ställas
            i relation till att 12 procent av Sveriges totala småhusbestånd
            finns i länet. Danderyd har landets högsta genomsnittliga taxeringsvärde,
            5,2 miljoner kronor, och Åsele det lägsta, 162 000 kronor. Bland
            de 18 kommuner med högst taxeringsvärde finns 14 Stockholmskommuner.
          </p>
          <head type="h2" xml:id="i-LEcHeTnNBvSEmjRo5FZdUP">
            Höga skatter bidrar till inlåsningseffekter
          </head>
          <p xml:id="i-RX1dA7HsTaSDe27p7NaNGo">
            Den svenska beskattningen av bostäder består av flera olika komponenter.
            De två skatter som träder in vid förvärv eller försäljning av
            bostad är realisationsvinstbeskattning och stämpelskatt i form
            av lagfart och pantbrev. Men även ränta på ett eventuellt uppskov
            kan räknas hit. Dessa skatter samt ränta bidrar till olika typer
            av inlåsningseffekter.
          </p>
          <p xml:id="i-YCKD6E6B6hPKKTxQ1nXLHh">
            För ett hushåll i Stockholm som ägt sin Sverigevilla i 40 år
            innebär en försäljning att skatter för nära 740 000 kronor måste
            betalas samt cirka 150 000 kronor i mäklararvode. 7 Det innebär
            att det totalt kostar närmare 900 000 kronor att flytta till en
            lika dyr bostadsrätt (givet samma belåning som tidigare). En flytt
            från en genomsnittlig Sverigevilla kostar ca 350 000 kronor i
            reavinstbeskattning och 72 000 kronor i mäklararvoden, dvs. totalt
            ca 420 000 kronor. Det är nästan halva kostnaden i förhållande
            till flytten i Stockholms län. I övriga riket, exkluderat de tre
            storstadsregionerna, kostar motsvarande flytt drygt 300 000 kronor,
            uppdelat på 250 000 kronor i reavinstbeskattning och 52 000 kronor
            i mäklararvode.
          </p>
          <p xml:id="i-7VtAxoKihcsypvGDNiLyZ2">
            För hushåll som bott en längre period i sitt hus medför en flytt
            att en hög realisationsvinstskatt utlöses samtidigt som nya lån
            måste tecknas för att finansiera mellanskillnaden för en bostadsrätt
            till samma pris. Månadskostnaden för boendet blir i dessa fall
            betydligt högre efter flytten än före. Detta talar för att många
            hushåll väljer att bo kvar i sitt hus så länge som möjligt eftersom
            lånen i stort är betalda och de bor billigt. Problematiken är
            än större i de kommuner där prisstegringarna varit höga, eftersom
            det svenska systemet för kapitalvinstbeskattning inte korrigerar
            för inflation. Detta gäller för hela Sverige även om hushållen
            i storstadsregionerna drabbas hårdast.
          </p>
          <p xml:id="i-9WEEqCuoMQfgeeeJ37vi7i">
            Vad som kan konstateras är att de höga flyttskatterna får stor
            betydelse för många hushålls flyttbeslut. Skatterna bidrar till
            att bromsa de viktiga flyttkedjorna, därmed påverkas rörligheten
            på bostadsmarknaden negativt. De ekonomiska konsekvenserna av
            en flytt är betydande.
          </p>
          <p xml:id="i-CPmzo1FBSPS2NKNsiYqguR">
            En god tillgång på bostäder är en grundläggande förutsättning
            för en positiv samhällsutveckling. Arbetet med att minska boendekostnaderna
            och att öka rörligheten på bostadsmarknaden är en angelägen uppgift.
            Det är därför viktigt att se över reglerna för kapitalvinstbeskattningen
            vid försäljning av bostaden.
          </p>
        </div>
        <div type="motSignatures">
          <list>
            <item xml:id="i-DQJCznuAMUoiywrLssWuxf">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
