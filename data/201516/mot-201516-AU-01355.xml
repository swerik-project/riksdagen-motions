<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-01355">
  <teiHeader>
    <fileDesc>
      <titleStmt>
        <title>Ungas jobb kräver fler åtgärder</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1355 av Betty Malmberg (M)</title>
          <idno type="rdwebb">H3021355</idno>
          <rs type="number">1355</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3021355/text</ref>
          <ref type="dokument_url_html">http://data.riksdagen.se/dokument/H3021355</ref>
          <ref type="dokumentstatus_url_xml">http://data.riksdagen.se/dokumentstatus/H3021355</ref>
          <ref type="docx">http://data.riksdagen.se/fil/D107572E-142B-4A31-9B58-65A05D254A17</ref>
          <ref type="pdf">http://data.riksdagen.se/fil/E3DAA2D4-D742-4451-B8E9-88C70EC1CA5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-C9HSaYzVWTK5qWxxsUwUKX" type="signed"/>
        <correspContext corresp="i-C9HSaYzVWTK5qWxxsUwUKX">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction type="submitted" xml:id="i-7KTjcCSg6V51UYVbRikLLD">
          <date when="2015-10-05"/>
          <time when="14:27:53"/>
        </correspAction>
        <correspAction type="referred" xml:id="i-L1LMYokMvLrT2dmYvWqaks">
          <date when="2015-10-13"/>
        </correspAction>
        <correspAction type="assigned" xml:id="i-AsCdiNMjXdHfXpSwwHGhNW">
          <date when="2016-08-24"/>
          <time when="12:39:09"/>
        </correspAction>
        <correspContext corresp="i-AsCdiNMjXdHfXpSwwHGhNW">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-58koNLVuSqJo6AGKTG7S69"/>
        <correspContext corresp="i-58koNLVuSqJo6AGKTG7S69">
          <ref type="uppgift">2015/16:SfU12</ref>
          <ref type="ref_dok_id">H301SfU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU12</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3Titrqsy2rXBCD7BJ8ueM2"/>
        <correspContext corresp="i-3Titrqsy2rXBCD7BJ8ueM2">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1355 av Betty Malmberg (M) Ungas jobb kräver fler åtgärder</div>
      </div>
      <div type="motBody">
        <div type="motProposal" subtype="förslag">
          <head xml:id="i-DFVeXwcsX7WHBCu49MhpGt">
            Förslag till riksdagsbeslut
          </head>
          <list style="ol">
            <item xml:id="i-N5cPHU9tWPxKkshGwN2hSP">
              Riksdagen ställer sig bakom det som anförs i motionen om behovet
              av en översyn av turordningsreglerna och tillkännager detta för
              regeringen.
            </item>
            <item xml:id="i-4tnmByAsC1drWPZmgfRJkD">
              Riksdagen ställer sig bakom det som anförs i motionen om att
              överväga att förändra arbetsgivaravgifterna för unga och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-J86JHydUSfJKVtz54fRitU">
            Motivering
          </head>
          <p xml:id="i-3M1cST5T3wPHngYdnt2yRk">
            Ungdomsarbetslösheten är ett av vår tids största problem. Som
            politiker har vi därför ett stort ansvar att ta tillvara alla
            de verktyg som finns tillgängliga i syfte att underlätta ungdomars
            inträde på arbetsmarknaden. Nästa generation är direkt beroende
            av vår förståelse för, och vår reaktion på, de systemfel som finns
            på arbetsmarknaden. Trots omfattande insatser för att sänka ungdomsarbetslösheten
            under alliansregeringen, finns det fortfarande mekanismer inom
            dagens regelverk som motverkar ambitionen att bryta ned densamma.
            Forskning (bland annat av professor Per Skedinger vid Linnéuniversitetet)
            visar tydligt att dagens turordningsregler är ett av de hindren.
          </p>
          <p xml:id="i-Df9cDPwHvJ5V9q4raUK21q">
            Alliansregeringen försökte på många olika sätt att sänka trösklarna
            in på arbetsmarknaden för ungdomar men dessa goda insatser försvårades
            av att vi i Sverige har en mycket trögrörlig arbetsmarknad. Arbetstagare
            måste våga lämna en trygg arbetsplats för att söka sig till någon
            ny och därmed skapa luckor för de som står utanför att komma in.
          </p>
          <p xml:id="i-4dLgKpVwyY49FE13Mjw6aA">
            Visst är turordningen på arbetsmarknaden i hög grad en fråga
            för de avtalsslutande parterna. Men då nuvarande regelverk har
            en så stor inlåsningseffekt, i kombination med det stora antalet
            unga arbetslösa, behövs en översyn med syfte att öppna för nya
            lösningar och en större rörlighet på den svenska arbetsmarknaden.
            En liknande motion behandlades under förra riksmötet. Utskottet
            konstaterade då ”att det verkar finnas en ambition på vissa håll
            hos parterna att diskutera turordningsfrågor”. Utskottet välkomnade
            också att parterna har sådana ambitioner samt förutsatte att regeringen,
            om parterna nådde samsyn i att en förändring av lagstiftningen
            är nödvändig, skulle ”analysera” detta noga. Utskottsmajoritetens
            ställningstagande visar på en förståelse för att turordningsreglerna
            faktiskt kan orsaka inlåsningseffekter. Att därför vara proaktiv
            och se över turordningsreglernas effekter synes vara en klok åtgärd.
          </p>
          <p xml:id="i-VExPbb1G5VFJfP1x9z4VzW">
            Enligt en rapport från Företagarna anser närmare 70 procent av
            de unga under 30 år, att den egna gruppen missgynnas av regelsystemet.
            Det faktum att äldre anställda inte vågar byta jobb i rädsla över
            att hamna sist i kön, samt det faktum att förhandlingar mellan
            arbetsgivare och fack kan resultera i att turordningsreglerna
            upphävs, leder även till en falsk trygghet. Den anställde ges
            ett intryck av att ha en trygg plats inom ramen för gällande ordning,
            vilket i sin tur gör att personen i fråga väljer bort andra arbetstillfällen.
            Därmed skapas inte den flexibilitet som krävs för att optimera
            möjligheterna för nya förmågor att ta sig in. När sedan platsen
            förhandlas bort, står samma arbetstagare dessutom kvar med missade
            arbetsmöjligheter. Det skapar en oförutsägbarhet som inte är sund
            för någon, varken för arbetsgivare eller för arbetstagare.
          </p>
          <p xml:id="i-3exn95Dgsuo38CXytr9rAq">
            Även Globaliseringsrådets kansli diskuterade frågan i sin egen
            slutrapport, och menade att ”grupper med svag ställning på arbetsmarknaden,
            som ungdomar och invandrare, påverkas negativt av ett strikt anställningsskydd”.
            I rapporten drar man slutsatsen att turordningsreglerna bör tas
            bort.
          </p>
          <p xml:id="i-2jyW4e9Tgym2MboJ9zveY2">
            Förutom dessa konkreta exempel finns det andra skäl att ifrågasätta
            turordningsreglernas omfång. Reglerna tar inte sin utgångspunkt
            i vad som är bäst för företaget, utan sätter andra värden före.
            Exempelvis går anställningstid före kompetens, vilket gör att
            småföretagen är synnerligen drabbade av dagens system. I grund
            och botten handlar detta om synen på äganderätten. Ska ägare av
            ett företag själv ges ett större mått av makt att göra bedömningen
            av vad som är bäst för just företaget ifråga, eller skall politiskt
            utformade regelsystem inskränka denna rättighet? Det är olyckligt
            om företagare som går igenom en tuff tid inte skall ha verktyg
            nog att göra en kompetensrelaterad utvärdering av vad som optimerar
            företagets möjligheter till överlevnad.
          </p>
          <p xml:id="i-9m7NdRRopKuH4TKHZYfJNi">
            Den 1 augusti blev det dyrare att ha ungdomar under 25 år anställda.
            Det har regeringen bestämt. Men detta är ett olyckligt beslut
            som också får kritik från chefen för Arbetsförmedlingen. Därmed
            är det inte bara arbetsgivare som oroar sig över framtiden utan
            också regeringens egen expertmyndighet som ska hjälpa unga in
            på arbetsmarknaden och till det viktiga första-jobbet. För den
            enskilde företagaren ökar kostnaden med i genomsnitt en extra
            månadslön per år för varje ungdom som är anställd. Jag läste nyligen
            om en företagare med 40 anställda varav hälften var under 25 år.
            För alla dem var det här jobbet deras första och det var ett riktigt
            jobb som gjort att de unga fått in en fot på arbetsmarknaden.
            Inga kortvariga traineeplatser som regeringen lovat införa. Men
            företagaren i fråga såg nu stora problem med att behålla alla
            anställda.
          </p>
          <p xml:id="i-XmGjP5A97xAKvN5sDDCUoq">
            En sänkning av arbetsgivaravgifterna som riktas mot de allra
            yngsta ökar istället incitamenten för arbetsgivare att anställa
            ungdomar och sänker tröskeln in på arbetsmarknaden. Det första
            jobbet är oftast både det svåraste och det viktigaste att få.
            Därför är det extra önskvärt att fokus och insatser riktas gentemot
            denna grupp, varav många idag står långt ifrån arbetsmarknaden
            och utan en sänkning av arbetsgivaravgifterna riskerar att fastna
            i ett permanent utanförskap.
          </p>
          <p xml:id="i-A7kxseprAXDg1rgXRaruYJ">
            Regeringen snedvrider också konkurrensen. Ett exempel är vård-
            och omsorgsbranschen där många unga får sitt första jobb. Kommuner
            och landsting kommer nämligen att kompenseras för höjningen men
            däremot inte de privata vårdföretagarna som har ca 14 000 ungdomar
            under 25 år anställda. Det är inte hållbart.
          </p>
          <p xml:id="i-TdDxmYVH4cRVPZtQDtmZQU">
            Med hänvisning till ovanstående finner jag det ytterst angeläget
            att turordningsreglerna snarast ses över samt att den nya aviserade
            höjningen av arbetsgivaravgifterna för unga inte genomförs. Detta
            bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-GXvAz5ti9hFW4TNmm5svWi">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
