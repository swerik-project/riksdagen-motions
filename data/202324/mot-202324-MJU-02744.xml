<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02744">
  <teiHeader>
    <fileDesc>
      <titleStmt>
        <title>Utgiftsområde 20 Klimat, miljö och natur</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2744 av Rickard Nordin (C)</title>
          <idno type="rdwebb">HB022744</idno>
          <rs type="number">2744</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022744/text</ref>
          <ref type="dokument_url_html">https://data.riksdagen.se/dokument/HB022744</ref>
          <ref type="dokumentstatus_url_xml">https://data.riksdagen.se/dokumentstatus/HB022744</ref>
          <ref type="pdf">https://data.riksdagen.se/fil/9755C32B-7DE7-42E5-8D16-205A6250144B</ref>
          <ref type="docx">https://data.riksdagen.se/fil/29E28276-FC11-4763-8522-078884DBEA9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-LCHp8YSw6pJD8jBPWLE7rC" type="signed"/>
        <correspContext corresp="i-LCHp8YSw6pJD8jBPWLE7rC">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-TGa6nvRAVxLLqLNFd57JKC" type="submitted">
          <date when="2023-10-05"/>
          <time when="21:14:20"/>
        </correspAction>
        <correspAction xml:id="i-GeQca9hgUbtbvc6AbNBkze" type="reviewed">
          <date when="2023-10-06"/>
          <time when="16:05:11"/>
        </correspAction>
        <correspAction xml:id="i-FxjWrz9b1LNkCSozHMbbbX" type="referred">
          <date when="2023-10-17"/>
        </correspAction>
        <correspAction xml:id="i-SZwDGugFzw6LYMCGoGMpCV" type="assigned">
          <date when="2024-02-08"/>
          <time when="10:04:06"/>
        </correspAction>
        <correspContext corresp="i-SZwDGugFzw6LYMCGoGMpCV">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Ac8QKsSKLMoQMW7JP6PinU" type="behandlas_i"/>
        <correspContext corresp="i-Ac8QKsSKLMoQMW7JP6PinU">
          <ref type="uppgift">2023/24:MJU1</ref>
          <ref type="ref_dok_id">HB01MJU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Klimat, miljö och natur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2744 av Rickard Nordin (C) Utgiftsområde
          20 Klimat, miljö och natur
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-E32DK94YttQNwARZpnENf5">
            Förslag till riksdagsbeslut
          </head>
          <list>
            <item xml:id="i-MwH9nMAgh1dmR65WUH5Vwz" sortKey="Yrkande 1">
              Riksdagen anvisar anslagen för 2024 inom utgiftsområde 20 Klimat,
              miljö och natur enligt förslaget i tabellen i motionen.
            </item>
          </list>
        </div>
        <div type="motContent">
          <head xml:id="i-615rQvwEuneDsusUGxgWr6" type="h1">
            Motivering
          </head>
          <p xml:id="i-ULMZDtSJM7sLQ6sgACBCsx">
            Sverige är ett fantastiskt land att bo i av många anledningar.
            Sverige rankas ofta i topp när det gäller levnadsstandard, innovationsklimat
            och klimat- och miljöhänsyn. Det ska vi vara stolta över. Samtidigt
            finns det regler som försenar, försvårar och fördyrar klimatomställningen.
            I värsta fall riskerar det att leda till att klimatmålen inte
            nås. Den politiska ambitionen att påskynda klimatomställningen
            behövs nu mer än någonsin. Inte minst för att de globala utsläppen
            måste halveras fram till 2030 enligt FN:s klimatpanel, för att
            ha Parisavtalets mål inom räckhåll. Det förutsätter att vi skruvar
            upp takten, höjer ambitionerna inom alla samhällssektorer och
            genomför viktiga reformer – från det lokala till det globala.
          </p>
          <p xml:id="i-QQbtjBw5BokR2PKBvUfioc">
            I detta allvarliga läge har vi en regering där det största partiet
            i regeringsunderlaget inte står bakom klimatmålen, med företrädare
            som rentav förnekar klimatkrisen. På kort tid har en rad centrala
            klimatinsatser lagts ned, utan att ersättas med något annat. Förutom
            de förödande konsekvenserna för klimatpolitiken riskerar det även
            att äventyra både vår konkurrenskraft och bilden av Sverige som
            föregångsland och grönt varumärke. Aldrig tidigare har vår nationella
            klimatpolitik backat kraftigt, i stället för att ta steg framåt.
          </p>
          <p xml:id="i-7bwzHkPntwBAndzBvQNpUs">
            Centerpartiet vet att tydliga och skarpa mål har möjliggjort
            för svenska företag att bli världsledande inom grön teknik, vilket
            långsiktigt gynnar såväl Sveriges ekonomi som företagens konkurrenskraft.
            De nationella klimatmål som slås fast i det klimat­politiska ramverket
            ska värnas och efterlevas. Våra ambitiösa klimatmål skapar, tillsam­mans
            med ny teknik, affärsmöjligheter för innovativa företag. Det är
            dessa affärsmöjlig­heter som visar vägen för omställningen, inte
            en bakåtsträvande rädsla för det som är nytt. Om näringslivet
            inte får rätt politiska förutsättningar att ställa om, kommer
            investeringarna flytta dit förutsättningarna finns. Då riskerar
            vi att gå miste om såväl skatteintäkter som arbetstillfällen.
          </p>
          <p xml:id="i-APH1XLziMnmJULYo2qprHt">
            Lösningen för klimatet finns i framtidens innovationer, inte
            i gårdagens tekniker. Genom att tillvarata människans uppfinningsrikedom
            och innovationskraft att finna de lösningar som krävs, kan vi
            bryta fossilberoendet och öka resurseffektiviteten. För att bromsa
            och slutligen stoppa klimatförändringarna krävs ett genomgripande
            systemskifte i hur vi tillverkar och förbrukar produkter och råvaror
            samt hur vi konsumerar. De linjära materialflöden vi byggt upp
            samhället kring måste brytas och ersättas med cirkulära kretslopp,
            där produkter används betydligt längre och där allt material kan
            recirkuleras för att bli insatsvaror i nya produktionsled.
          </p>
          <p xml:id="i-6aXjPRtmdDFgrzfp9vVqrS">
            Beroendet av fossila och jungfruliga råvaror behöver drastiskt
            minska och vi måste bli bättre på att utnyttja de resurser vi
            redan har i omlopp. Att på ett snabbt sätt minska beroendet av
            fossil energi innebär också att vi kan minska beroendet av energi
            från Ryssland och andra skurkstater. Det är helt avgörande, både
            för klimatet och för vår säkerhet. Här behövs ytterligare styrmedel
            för att en gång för alla ersätta den fossila energin med hållbara
            alternativ. Bioekonomin och potentialen för materialsubstitution
            som finns i förnybara naturresurser här i Sverige måste få en
            mer framträdande plats. Det måste också kosta att släppa ut och
            slösa med våra resurser. Det driver på teknik­utvecklingen mot
            mer hållbara alternativ. Utan en mer cirkulär och resurseffektiv
            ekonomi som bryter fossilberoendet kommer vi inte att kunna reducera
            vår klimat­påverkan i den utsträckning som krävs för att begränsa
            den globala uppvärmningen och det ohållbara användandet av naturresurser.
          </p>
          <p xml:id="i-QiCd5wWWEYQYRjxtJs8P4D">
            För Centerpartiet är det en självklarhet att svenska teknikutvecklare
            och entreprenörer har en nyckelroll att spela i detta systemskifte.
            Miljö- och klimatinnovationer och nya cirkulära affärsmodeller
            som växer fram inom näringslivet är den riktiga motorn i omställningen,
            och politiken måste säkerställa att företagen har bästa möjliga
            förut­sättningar att växla upp sitt arbete ytterligare. Vår teknik
            och våra smarta lösningar kan dessutom bidra till jobb och tillväxt
            i Sverige, samtidigt som det ger minskade utsläpp i omvärlden
            när de exporteras.
          </p>
          <p xml:id="i-8j3atyeMd2229jksmb8yYa">
            Sverige har en ambitiös miljölagstiftning, men den bygger i flera
            hänseenden på gamla sanningar och föråldrade strukturer. Regelverken
            behöver ses över i ljuset av dagens samhällsstrukturer och nya
            tekniska landvinningar. Det som vi tidigare betraktade som avfall
            måste ses som en tillgång. Samhällskritiska anläggningar som vattenreningsverk
            behöver omvandlas till resursverk som i högre grad sluter krets­loppen.
            Som ett av världens mest innovativa länder har Sverige goda möjligheter
            att ta en global ledarroll i denna omställning. Sverige ska gå
            före, visa vägen och bli ett miljö- och klimatföredöme för resten
            av världen.
          </p>
          <p xml:id="i-V8Qd67hi1oQArne7fQvkTY">
            Parallellt med att vi begränsar koldioxidutsläppen, ställer om
            våra energisystem och ökar samhällets cirkulära materialflöden
            är det angeläget att vi vårdar och förvaltar de naturliga ekosystemen
            på ett ansvarsfullt sätt åt kommande generationer. Den biologiska
            mångfalden – samspelet mellan olika typer av arter och ekosystem
            – är av fundamental betydelse för människans liv på jorden, våra
            samhällens välmående och klimatomställ­ningen. Skogar, kuster,
            våtmarker och grundvatten är alla viktiga förutsättningar för
            livet och en hållbar utveckling. Den globala förlusten av arter
            och ekosystem är det mest brådskande miljöproblemet i världen
            idag vid sidan av klimatförändringarna.
          </p>
          <p xml:id="i-4ydpf9p6SZfyjeXFXEAg5o">
            För att bryta den negativa utvecklingen föreslår Centerpartiet
            kraftfulla satsningar för att bevara och restaurera den biologiska
            mångfalden och Sveriges naturliga rikedom. Landets redan skyddade
            områden, såväl på land som till havs, behöver förvaltas bättre
            och dess livskraftiga ekosystem måste säkerställas. Känsliga områden
            som har förorenats genom mänsklig aktivitet ska saneras och återställas,
            ett långsiktigt arbete som måste intensifieras. Särskilt prioriterat
            är områden och vattentäkter som har kontaminerats av PFAS. Övergödningen
            av våra hav måste förebyggas genom kraftfullare insatser både
            vid utsläppskällan och direkt i haven. Invasiva främmande arter
            måste bekämpas mer aktivt och med mer inkludering av hela samhället.
          </p>
          <p xml:id="i-Nq6vDke8qBmk3r8GXVLhn7">
            Centerpartiet vill se en större mångfald av aktörer involverade
            i arbetet med att förvalta och återställa våra naturliga ekosystem.
            Den enskilde markägaren som bedriver sin näringsverksamhet inom
            lantbruket eller längs kusten har en nyckelroll att spela och
            det behövs fler ekonomiska incitament, mer samverkan och mindre
            pekpinnar från myndigheterna. Insatser för den biologiska mångfalden
            behöver koppla in allmänheten och civilsamhället för att skapa
            en större lokal acceptans och ett engagemang i frågan från yngre
            generationer.
          </p>
          <head xml:id="i-DFBSdRrWTcfF1Sw64vGkom" type="h2">
            Klimatbonus som gör att alla kan vara med
          </head>
          <p xml:id="i-CpGu9jVHtM5Sbpnc9tnqeE">
            För att alla, oberoende av plånbok, ska ha möjlighet att byta
            till en klimatvänligare bil föreslås en ny kraftfull klimatbonus,
            dels för nya billigare elbilar, dels för begagnade el‑, hybrid-
            och gasbilar. Bonusen på 50 000 kronor ska gälla för bilar som
            kostar mindre än 400 000 kronor och omfatta minst 100 000 bilar
            per år, med prioritet för boende på landsbygden som är beroende
            av bilen.
          </p>
          <head xml:id="i-AbATfNMdus2yXbifHFFUZT" type="h2">
            Förstärkning och breddning av Industriklivet
          </head>
          <p xml:id="i-7TY8hXspUY3QeyKn3ZnMD6">
            För att nå klimatmålen krävs omfattande investeringar i grön
            teknik och klimatsmarta innovationer. Sverige är idag ledande
            i utvecklingen av morgondagens gröna lösningar som också bidrar
            till att sänka de globala utsläppen när de exporteras till andra
            länder. Så tycker vi att det ska förbli. I omställningen till
            en cirkulär och biobaserad ekonomi har industrin en stor roll.
            Därför vill vi ytterligare stärka Industriklivet och därmed näringslivets
            möjligheter att bidra till stora utsläppsminskningar i Sverige
            och inter­nationellt. Vi vill införa riktade satsningar mot avancerade
            återvinningstekniker, insamling och användning av biologisk koldioxid
            (bio-CCS/U), grön vätgas, fossilfri gödsel samt klimatsmart biodrivmedelsproduktion.
          </p>
          <head xml:id="i-E4LPTPU2p47M3718nrAHV1" type="h2">
            Breddat grönt avdrag
          </head>
          <p xml:id="i-SsXw6eUAZAY2GSoswpBe9E">
            Det gröna avdraget infördes i januari 2021 på initiativ av Centerpartiet
            och visar redan på stor framgång. Det gröna avdraget innebär en
            skattereduktion för arbete och material vid installation av grön
            teknik. Det gäller idag för installationer som omfattar energi­lagring,
            laddpunkter och solceller. Privatpersoner kan nu enklare vara
            med och bidra till omställningen genom att investera i teknik
            som stärker det egna hushållets hållbarhets­profil. Centerpartiet
            vill fortsatt bredda det gröna avdraget för att inkludera en större
            bredd av grön teknik, för att påskynda omställningen och för att
            stärka hushållens egna möjligheter att minska sitt elpris. Vi
            vill därför inkludera investeringar i konvertering från direktverkande
            el eller gas, energieffektiviseringsåtgärder, vattensnåla produkter,
            smarta hem-applikationer, solvärme samt konvertering av bilar
            till gas eller etanol.
          </p>
          <head xml:id="i-P5gS5NZTBX1ezPz3bPqXXS" type="h2">
            Stärkt naturvård och insatser för stärkt äganderätt i skogen
          </head>
          <p xml:id="i-HboBJ8dkf5hBpYCRt71mKW">
            För Centerpartiet är det viktigt att det finns kapacitet att
            sköta de stora arealer på land och till havs som redan är skyddade
            områden. Att förvalta redan skyddade områden och säkerställa att
            de har livskraftiga ekosystem och en hög artrikedom gör ofta större
            nytta än att ägna stora resurser till att skydda nya arealer.
            Det är till exempel viktigt för friluftslivet och besöksnäringen
            och för att förhindra spridningen av granbarkborren samt invasiva
            arter. Därför stärker vi anslagen till att vårda och restaurera
            landets befintliga skyddade områden.
          </p>
          <head xml:id="i-5zwhNSRd6wgJ4WNqZ4q48b" type="h3">
            Centerpartiets överväganden
          </head>
          <p xml:id="i-7onYCDGqTsq59PQCFJUJS6">
            Anslagsförslag 2024 för utgiftsområde 20 Klimat, miljö och natur
          </p>
          <p xml:id="i-PAW4ARVrbLoFcewiAuCa8o">
            Centerpartiet föreslår ytterligare medel till 1:3 Åtgärder för
            värdefull natur. Dels i form av 150 miljoner till skötsel av redan
            skyddade områden 2024, som beräknas öka med 150 miljoner kronor
            2025 och 2026. Dels i form av 25 miljoner för hantering av invasiva
            arter 2024, som beräknas öka med 25 miljoner kronor 2025 och 2026.
          </p>
          <p xml:id="i-4hHwJLumjCEm8QVVwvZvcj">
            Centerpartiet föreslår ett instiftande av en klimatbilbonus för
            nya och begagnade bilar, vilken föreslås kosta 3 800 miljoner
            kronor 2024 samt 5 000 miljoner kronor 2025 och 5 000 miljoner
            kronor 2026. För att finansiera den avslås regeringens satsning
            om 1 300 miljoner kronor på klimatbonus.
          </p>
          <p xml:id="i-Tpiz2WMzbnSSpFBvxSxr6P">
            Under anslag 1:10 föreslås 50 miljoner kronor 2024, 2025 och
            2026 för att kompensera för regeringens tillbakadragande av medel
            till MSB.
          </p>
          <p xml:id="i-CanyfoVL2BBX14BAcA4Fy9">
            Under anslag 1:15 föreslås 15 miljoner kronor till ålgräsängar,
            som beräknas öka med 15 miljoner kronor per år från och med 2025.
            Vidare föreslås 65 miljoner kronor i anslag till LEVA som beräknas
            öka med 65 miljoner kronor per år från och med 2025.
          </p>
          <p xml:id="i-BhxnQBAQe7hN9ZDE4TVvgj">
            Centerpartiet föreslår en förstärkning av Industriklivet, 1:18,
            om 500 miljoner kronor 2024, 500 miljoner kronor 2025 och 500
            miljoner kronor 2026. För att finansiera det omprioriteras 400
            miljoner kronor årligen under 2024–2026 från 1:16 Klimatinvesteringar.
          </p>
          <p xml:id="i-SBgYWHJ8mm6C1oXcmKfHvZ">
            Vidare föreslår Centerpartiet två nya anslag. Vi inför en skrotbåtspremie
            som föreslås kosta 10 miljoner kronor 2024 och beräknas kosta
            10 miljoner kronor 2025 och 2026.
          </p>
          <p xml:id="i-VipUgtB4Eb13VzeogCkosd">
            Vidare föreslår Centerpartiet att en biopremie införs, i linje
            med vad som föreslås i SOU 2021:67. Nivån på premien bör anpassas
            till nu rådande skattenivåer. Av denna anledning föreslås att
            ett nytt anslag skapas inom utgiftsområdet, 99:1 Biopremie. Anslaget
            får användas för att betala den aktuella biopremien. Vidare föreslås
            att anslaget tillförs 37 miljoner kronor år 2024. Av samma anledning
            beräknas anslaget komma att omfatta 117 miljoner kronor år 2025
            och 170 miljoner kronor år 2026.
          </p>
          <p xml:id="i-15jCA9Kztu8ndacTZfBA8v">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div type="motSignatures">
          <list>
            <item xml:id="i-QyqF2c91CHQEwrituExVSa" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
