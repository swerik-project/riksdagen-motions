<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955-höst-fk--00564">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955_höst_fk__564/mot_1955_höst_fk__564-001.pdf"/>
      <fw xml:id="i-3nhivqYjbKo5bMQGsAHQM3">
        Nr 564—568. Motioner i Första kammaren, nr 564 år 1955 1
      </fw>
      <div xml:id="i-JpEMHh4hE6dbQmDPLjXFXk" type="motHeader">
        <div xml:id="i-VK2T5qtgMNz1p7f2ZqWJxj" type="motTitle"/>
        <div xml:id="i-UWHvxeCFxvWmzbtw99T3af" type="motSubmissionInfo"/>
      </div>
      <div xml:id="i-42o8jkL5d7a8P511yAffj6" type="motBody">
        <div xml:id="i-NcZzLbuLxM7L1zUSHYCmS9">
          <p xml:id="i-3ku3BB7kLk52DoSEZjCACh">
            Nr 564
          </p>
          <p xml:id="i-YHr8Q8tdY9MFnyNLVaycT2">
            Av herr Franzén m. fl., i anledning av Kungl. Maj:ts proposition
            angående utlämnande av stödlån till jordbrukare m. m.
          </p>
          <p xml:id="i-SDDwJ68RrA8wXCcjKxzFf2">
            I Kungl. Maj:ts proposition nr 203 framlägges förslag dels om
            utläm- nande av stödlån till jordbrukare och handelsträdgårdsmästare,
            som år 1955 tillfogats mera betydande skördeskador på grund av
            ogynnsam vä- derlek, dels ock om vissa lättnader i villkoren för
            1952 års stödlån. Vi finner det synnerligen angeläget, att snabba
            åtgärder vidtages till hjälp åt de jordbrukare och trädgårdsodlare,
            som till följd av skördeska- dor är i behov av ekonomiskt bistånd.
            Angelägenheten härav accentueras ytterligare genom nu rådande
            restriktivitet på kreditmarknaden. I propo- sitionen föreslås
            att 63 000 000 kronor skall få disponeras till sådana stöd- lån.
            Den hjälp, som härigenom beredes jordbruket, är av allra största
            be- tydelse. Med de synnerligen besvärliga problem, som jordbruket
            i nuva- rande läge har med kreditförsörjningen, kan det dock ifrågasättas,
            om icke ett betydligt större belopp erfordras. Departementschefen
            har i pro- positionen uttalat sin avsikt att, om ytterligare medelsanvisning
            är på- kallad, framdeles framlägga förslag därom. Vi vill understryka
            vikten av att frågan om ytterligare hjälp snarast möjligt prövas.
            Med beaktande härav synes oss vad i propositionen föreslagits
            rörande de nya stödlånen kunna godtagas. De lättnader, som i propositionen
            föreslås beträffande amorteringen av 1952 års stödlån, synes oss
            emellertid otillräckliga. Enligt propositionen må Kungl. Maj:t
            bemyndigas att medge förlängning av den amorterings- fria tiden
            för dessa stödlån. Sådan förlängning skall dock kunna medges endast
            för en tid av högst två år. För mindre lånebelopp av omkring 1
            000 kronor skall enligt propositionen förlängd amorteringsfrihet
            emellertid inte kunna medges. En förlängning av tiden för amorteringsfrihet
            föreslås närmast med tanke på de jordbrukare, som 1952 drabbades
            av skördeskador och i år eller 1954 eller båda sistnämnda år åter
            drabbats av sådana skador. Uppen- bart torde väl vara, att dessa
            jordbrukare i regeln är urståndsatta att innevarande år fullgöra
            dem åliggande amorteringar. Det kan ifragasät- tas, om en förlängning
            av tiden med upp till två år kan vara tillräcklig. För jordbrukare
            med animalisk produktion och främst mjölkproduktion som grundval
            för jordbruksdriften erfordras en avsevärd tid, innan följ- derna
            av skördeskadorna övervunnits, så att normal produktion åter kun-
          </p>
          <p xml:id="i-3qYEurgz9f6FmMhQBLxq2C">
            Bihang till riksdagens protokoll 1955. &gt; saml. NY 564—-568
          </p>
          <pb facs="riksdagen-motions-pdf/data/1955/mot_1955_höst_fk__564/mot_1955_höst_fk__564-002.pdf"/>
          <fw xml:id="i-AJaikxVXLBtd5v4anKfxBs">
            2 Motioner i Första kammaren, nr 564 år 1955
          </fw>
          <p xml:id="i-7gkKRiMkECpH1C8zBj2M3d">
            nat uppnås. Utöver de särskilda kostnader, som uppstår, kräver
            det en tid av flera år, innan den decimerade kreatursbesättningen
            åter är uppbyggd. Det synes oss därför som om en förlängning av
            den amorteringsfria tiden med två år i många fall kan vara otillräcklig.
            Med hänvisning till vad nedan förordas, föreslår vi emellertid
            inte någon ytterligare förlängning av den amorteringsfria tiden.
          </p>
          <p xml:id="i-HtnaUzaTLDa5PmZWrGybzS">
            Enligt förslaget i propositionen skulle, även om en förlängning
            av den amorteringsfria tiden medges, ränta löpa å dessa stödlån,
            vilken jordbru- karna skulle ha att gälda. Jordbrukare, som för
            uppehållande av driften nödgats ta stödlån såväl år 1952 som 1954
            och/eller 1955, synes oss i många fall inte ha möjlighet att under
            de närmaste åren bära räntekost- nader för 1952 års stödlån. Vi
            föreslår därför, att Kungl. Maj:t må be- myndigas att även medge
            räntebefrielse för dessa lån under tid, med vilken amorteringsfriheten
            utsträckes. Det kan visserligen vara uppenbart, att administrativa
            skäl kan tala för att mindre lånebelopp, såsom i propositionen
            föreslagits, undantages från möjlighet till förlängning av den
            amorteringsfria tiden. Å andra sidan på- kallar dock den omständigheten
            beaktande, att stödlån uppgående till mindre belopp väl i regeln
            utlämnats till småbrukare. Med tanke på små- brukets bekymmersamma
            ekonomiska läge synes det oss mindre välbe- tänkt, om dessa jordbrukare
            ges en oförmånligare ställning. Vi vill därför föreslå, att förlängning
            av den amorterings- och räntefria tiden må med- ges även för mindre
            lånebelopp. En förlängning av den amorterings- och räntefria tiden
            för 1952 års stödlån är givetvis till god hjälp för ifrågavarande
            jordbrukare, men det är dock uppenbart, att härigenom endast en
            tillfällig lösning av proble- met uppnås. På längre sikt synes
            det oss föreligga behov av ett allvarligt övervägande av frågan
            hur de jordbrukare, som beviljats stödlån, skall mäkta gälda de
            amorteringar, som framdeles kommer att åvila dem. Man måste taga
            med i beräkningen, att flertalet av dem även på annat sätt nöd-
            gats öka sin skuldbörda och att det fordras avsevärd tid, innan
            deras produktionsapparat helt återställts. Om riksdagen nu medger
            förlängning av den amorterings- och räntefria tiden, synes det
            oss nödvändigt, att under denna tid detta allvarliga problem blir
            föremål för utredning. Under åren 1932—1934 och 1941-1942 anslog
            staten medel till s. k. stödlån och krislån till enskilda jordbrukare.
            Dessa lån utgick under såda- na villkor, att lånen helt eller
            delvis kunde avskrivas, om jordbrukarna utförde lämpliga förbättringsarbeten
            å sina fastigheter. Härom anförde dåvarande departementschefen
            i propositionen nr 61 vid 1941 års riksdag:
          </p>
          <p xml:id="i-Jq3BeueJC2ewF9b7oAcEPx">
            I likhet med utredningen ( jordbrukskreditutredningen) hyser
            jag starka betänkligheter mot att den nu förordade låneverksamheten
            anordnas i
          </p>
          <pb facs="riksdagen-motions-pdf/data/1955/mot_1955_höst_fk__564/mot_1955_höst_fk__564-003.pdf"/>
          <fw xml:id="i-F9vJv7XLSeqqaAGmhkgm5">
            Motioner i Första kammaren, nr 564 år 1955 3
          </fw>
          <p xml:id="i-BVCgkQMcvUFz7e47zyZyVP">
            form av amorteringslån, vilket skulle medföra en ytterligare
            ökning av jordbrukets skuldbörda. Utredningen har för undvikande
            härav föreslagit, att man skall kunna medgiva, att betalningarna
            av lån ske genom för- bättringsarbeten å den jordbruksfastighet,
            för vars drivande lånet bevil- jas. Denna form för låns gäldande
            har redan prövats i fråga om de under åren 1932—1934 utlämnade
            stödlånen och visat sig i stort sett medföra åsyftat resultat.
            De motiveringar, som dåvarande departementschefen anförde, synes
            oss även vara relevanta i dagens läge. Det bör därför enligt vår
            mening över- vägas, om icke avskrivning av stödlånen helt eller
            delvis lämpligen bör kunna ske genom att jordbrukaren utför förbättringsarbeten
            å den fastig- het, som han brukar. Det bör naturligtvis framhållas,
            att en sådan för- mån även måste tillkomma arrendator, som har
            stödlån. De svårigheter, som detta tekniskt och administrativt
            kan medföra, bör särskilt beaktas vid prövning av frågan.
          </p>
          <p xml:id="i-E6M2xEr4WLMXArWUVkhVHc">
            Påpekas må även att systemet med stödlån vid jordbrukarnas amorte-
            ring av desamma kan leda till ganska underliga och förmodligen
            icke av- sedda förhållanden. Det året jordbrukaren erhåller stödlånet
            använder han detsamma till likvidering av löpande utgifter, som
            är avdragsgilla, t. ex. kostnader för gödning och kraftfoder.
            När lånet skall betalas igen, blir det ytterligare en belastning,
            då beloppet i fråga då blir föremål för beskattning. Det synes
            oss oriktigt, att ett års skördeskador på så sätt ett annat år
            kan beskattas som skattepliktig inkomst. Jämväl ur denna syn-
            punkt framstår en utredning av frågan hur det bör förfaras med
            amorte- ringarna av stödlån, beviljade i anledning av skördeskador
            under åren 1952—1955, som välmotiverad. Utredning pågår visserligen
            för närvarande av frågan om hur hjälpen vid skördeskador skall
            ordnas. Man torde emellertid få utgå ifrån, att de förslag och
            åtgärder, som denna utredning kan ge anledning till, endast torde
            avse den framförliggande tiden. En form av försäkring, som även
            reglerar skador före försäkringens ikraftträdande, torde ej vara
            möjlig att åstadkomma. Det av oss påtalade problemet synes därför
            kräva en särskild översyn. Med stöd av vad som ovan anförts får
            vi hemställa, att riksdagen vid behandling av propositionen nr
            203 måtte besluta 1) att bemyndiga Kungl. Maj:t att medge förlängning
            av den ränte- och amorteringsfria tiden för stödlån i an- ledning
            av 1952 års skördeskador, detta även beträffande lån under 1 000
            kronor, i enlighet med vad som i motionen anförts;
          </p>
          <pb facs="riksdagen-motions-pdf/data/1955/mot_1955_höst_fk__564/mot_1955_höst_fk__564-004.pdf"/>
          <fw xml:id="i-JQDA8MfFUQ3sUrxNxG66ER">
            Motioner i Första kammaren, nr 564 år 1955
          </fw>
          <p xml:id="i-91Jtqiv6UdE1GWt8cKEMvV">
            2) att i skrivelse till Kungl. Maj:t anhålla om skynd- sam utredning
            och förslag rörande avskrivning av stödlån till jordbrukare, beviljade
            under åren 1952—31955, i enlig- het med vad som ovan anförts.
          </p>
          <p xml:id="i-W459Do5by9x1Lq77TeJ8RU">
            Stockholm den 26 oktober 1955
          </p>
          <p xml:id="i-DcdkHEZkuvPHUwhwbv8DxJ">
            Nils Franzén Nils Theodor Larsson Alvar Andersson
          </p>
          <p xml:id="i-FAYMYwhKhTkSeBpYQeusuA">
            i Hammarby
          </p>
        </div>
      </div>
    </body>
  </text>
</TEI>
