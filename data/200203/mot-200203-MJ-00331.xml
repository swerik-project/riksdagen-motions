<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0331/mot_200203_MJ_0331-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ331 pnr: m1430
          </p>
          <p>
            Motion till riksdagen 2002/03:MJ331
          </p>
          <p>
            av Jan-Evert Rådhström och Ulla Löfgren (m)
          </p>
          <p>
            Blyammunition
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att blyförbudet vid skjutbanor och jakt skall
            upphävas. 2. Riksdagen tillkännager för regeringen som sin mening
            vad i motionen anförs om att våtmarksförbudet skall kvarstå.
          </p>
          <p>
            Motivering
          </p>
          <p>
            Den 1 juli i år trädde vissa delar av blyhagelförbudet i kraft.
            Det är den del som handlar om förbud mot blyhagel vid skytte eller
            jakt på våtmarker. I den delen är förbudet väl motiverat och därmed
            både efterlängtat och accepterat. När det gäller de delar i blyammunitionsförbudet
            som träder i kraft senare, d.v.s. 2006 och 2008, är effekterna
            och motiven betydligt grumligare. Det finns inte tillräcklig forskning
            och dokumentation kring riskerna med blyammunition. Med skjutbanor
            lokaliserade på ”rätt ställen” och med åtgärder som eliminerar
            blyhaglens eventuellt skadliga verkningar vore det troligen möjligt
            att uppnå samma miljövinster som med det föreslagna förbudet.
            För tävlingsskyttet kommer det föreslagna förbudet att medföra
            minst tiofaldiga kostnadsökningar, enbart i träningsammunition.
            Jaktträningen kommer även att bli lidande, med ökade skadeskjutningsrisker
            som följd. För äldre vapen, främst med kaliber 6,5x55 mm, föreligger
            stora risker för pipsprängning eftersom dessa inte tål hårda mantlar.
          </p>
          <pb facs="riksdagen-motions-pdf/data/200203/mot_200203_MJ_0331/mot_200203_MJ_0331-0002.pdf"/>
          <p>
            2002/03:MJ331
          </p>
          <p>
            Det finns ett antal miljövetenskapliga arbeten som behandlar
            urlakning av Pb2+ från skjutvallar.
          </p>
          <p>
            1. Kemiskt och mineralogiskt uppförande hos bly vid skjutbanor
            i Mellansverige från 1995 (Z. Lin, B. Comet U. Qvarfort, R. Herbert).
            Rapporten utmynnar i att knappt påvisbara mängder Pb2+ löses ut
            med vanligt vatten. Ett annat viktigt resultat är att det vid
            normalt pH bildas svårlösligt blykarbonat, medan det i sura jordar
            (den suraste av de undersökta jordarna hade pH=3,1) huvudsakligen
            bildas svårlösligt blysulfat. Dessa ämnen är desamma som bryts
            i gruvor för att framställa bly och har alltså legat i marken
            under oändliga tider. 2. En norsk undersökning, Hot mot sportskyttet,
            publicerad 1992 (Kåre Nicoslysen) drar slutsatsen att läckaget
            av bly från landbaserade skjutbanor är så litet att detta inte
            representerar något miljöhot med avseende på blyföroreningar.
            Miljöhotet kan reduceras ytterligare om området kalkas. 3. Corrosion
            Resistance of Lead (Jerome F. Smith) är ett verk som innehåller
            mycket viktiga löslighetsdata för blysalter och som beskriver
            hur snabbt blymetallen övergår till blysalter genom korrosion.
            Som riktvärde gäller att bly korroderar 1 mm på 400 år (utom givetvis
            i saltpetersyra eller ättiksyra).
          </p>
          <p>
            Slutsatserna i ovanstående arbeten är helt i överensstämmelse
            med varandra och för övrigt med hundraårig kemisk erfarenhet.
            Urlakning av giftigt bly från skjutvallar är ett starkt överdrivet
            miljöproblem och förekommer inte i någon påvisad skadlig omfattning.
            Lagstiftning som bygger på giftighetsprincipen, vilket leder till
            brådstörtad sanering av skjutvallar och skjutfält drar snarast
            ett löjets skimmer över svensk miljöpolitik. Om några år kommer
            det, om lagen inte ändras, att vara förbjudet med blyammunition
            över huvud taget. Mycket talar för att blyhaglet kommer att ersättas
            med hagel av järn. Det har talats alltför litet om de samhällsekonomiska
            konsekvenserna av detta. De hårdare haglen som sitter i sågtimret
            kommer att gå vårdslösare fram med sågklingorna. Vilka kostnader
            som därmed uppstår för den så viktiga skogsindustrin är inte utredda.
            Stålhagel som träffar stenar ger gnistor som kan vålla skogsbränder,
            och 600 000 jaktvapen värda mer än två miljarder kronor kan bli
            ekonomiskt värdelösa. Metalliskt bly är ett av de stabilaste ämnen
            som finns och avger i fast form inga gaser. Vid direkt kontakt
            med huden är det dock giftigt. Bly är unikt genom sin tyngd, sin
            mjukhet, låga smälttemperatur och seghet. Det är också lätt att
            legera med andra metaller som vismut, antimon och tenn. Bly är
            ett idealiskt hagelämne. Det är av den anledningen som all världens
            bössmakare använt bly till hagel och kulor sedan medeltiden. Bly
            som ammunition har en ännu äldre historia. Redan före Kristi födelse
            användes gjutna kärnformade blystycken i kastslungorna i stället
            för stenar. Bly finns i många olika former. Den giftigaste blyformen
            är alkydbly som spreds i förångad form via avgaserna från bilar.
            Den sortens bly är nu helt
          </p>
          <pb facs="riksdagen-motions-pdf/data/200203/mot_200203_MJ_0331/mot_200203_MJ_0331-0003.pdf"/>
          <p>
            borta, men dess ande lever kvar eftersom det var blyet i avgaserna
            som satte art på debatten. Den kraft som slår haglen i viltet
            beräknas med hjälp av hastighet och vikt på haglen. Om haglen
            görs lättare måste hastigheten ökas. Järn väger bara 7,8 jämfört
            med blyets 11,2 i specifik vikt. Om utgångshastigheten ökas blir
            trycket inuti hagelbössan för högt. Vapnet förstörs så småningom,
            men redan rån första skottet är säkerheten hotad. Vapnet kan sprängas,
            vilket innebär en ivsfara. Hagel av järn kallas stålhagel. De
            kan riskfritt skjutas i vapen som är tillverkade och godkända
            för stålhagel. För övriga vapen är det inte problemfritt utan
            vidare och inte heller riskfritt för skytten. På grund av iberala
            — försäljningsbestämmelser = finns det = tiotusentals, kanske
            hundratusentals hagelvapen i svenska hem som inte klarar tryckproven
            ens för blyhagel, än mindre för stålhagel. Jaktligt innebär lättare
            hagel att skjutavståndet måste kortas ned betydlig. Skadeskjutningsriskerna
            ökar därmed avsevärt. Vismut skulle kunna vara ett alternativ
            till stålhagel, men priset på patroner skulle bli orealistiskt
            högt. Jägarnas hagel över fast mark motsvarar ett hagel på var
            tionde kvadratkilometer. Att dessa hagel är helt betydelselösa
            från miljösynpunkt har bl.a. bekräftats av docent Ulf Qvarfort,
            forskare vid Uppsala universitet. Jägarnas blyförbrukning uppgår
            för närvarande till ca 50 ton per år (exklusive skjutbanor). Det
            kan jämföras med blyvikterna på de svenska bilarnas fälgar som
            motsvarar 1 500 ton. Dessa blyvikter kan industrin ersätta över
            en natt med en blandning av vismut och tenn. Den 23 mil långa
            sjökabeln mellan Blekinge och Polen innehåller 800 kilo av det
            giftiga ämnet kadmium, förutom de 14 000 ton bly, vars enda funktion
            är att tynga ner kabeln så att den ligger kvar på bottnen. Totalt
            finns det 360 000 ton kabelbly i svenska marker. Landets sportskyttar
            och jägare får skjuta i 514 år för att komma upp i samma blymängd.
          </p>
          <p>
            Mot denna bakgrund anser vi att beslutet om att införa blyammunitionsförbud
            på skjutbanor och vid jakt skall upphävas. När det gäller våtmarksförbudet
            anser vi att det kan kvarstå.
          </p>
          <p>
            Stockholm den 21 oktober 2002
          </p>
          <p>
            Jan-Evert Rådhström (m) Ulla Löfgren (m)
          </p>
          <p>
            2002/03:MJ331
          </p>
        </div>
      </div>
    </body>
  </text>
</TEI>
