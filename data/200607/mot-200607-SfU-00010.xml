<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00010">
  <teiHeader>
    <fileDesc>
      <titleStmt>
        <title>Nedsättning av socialavgifter för personer som fyllt 18 men inte 25 år</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedsättning av socialavgifter för personer som fyllt 18 men inte 25 år</title>
          <idno type="rdwebb">GU02Sf10</idno>
          <rs type="number">Sf10</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf10/text</ref>
          <ref type="dokument_url_html">http://data.riksdagen.se/dokument/GU02Sf10</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf10</ref>
          <ref type="doc">http://data.riksdagen.se/fil/E9F49973-5052-4C61-A985-5A2B901C03EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VUfkQP7FTMi7Qt8qwMUnmW</idno>
            <name>Catherine Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YReAj4T8PWK3QbxXgEneMx</idno>
            <name>Helena Frisk</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3FJzHWwZHHf7WgkGGG9rXG" type="basedOn"/>
        <correspContext corresp="i-3FJzHWwZHHf7WgkGGG9rXG">
          <ref>Proposition 2006/07:84</ref>
        </correspContext>
        <correspAction xml:id="i-HriKSAF4MJziQ9iFivGHfi" type="signed"/>
        <correspContext corresp="i-HriKSAF4MJziQ9iFivGHfi">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-VUfkQP7FTMi7Qt8qwMUnmW"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-YReAj4T8PWK3QbxXgEneMx"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-AqkTDdERRgq7MWP7ajMpZo"/>
        </correspContext>
        <correspAction xml:id="i-X6iDyPrsg1XGE8HGnzCEYy" type="referral">
          <date when="2007-04-11"/>
        </correspAction>
        <correspAction xml:id="i-Xe1rG4NFjc5MXSi77umju8" type="dismissal">
          <date when="2007-04-10"/>
        </correspAction>
        <correspAction xml:id="i-UrZkuMWsT32xPwwkhc4YpD" type="dismissal">
          <date when="2007-04-10"/>
        </correspAction>
        <correspAction xml:id="i-Uy7LNUrw1m7sxNVAa8DZBL" type="transfer">
          <date when="2007-03-30"/>
        </correspAction>
        <correspAction xml:id="i-7toLekMKTNSaPW6qNWi2Ed" type="submission">
          <date when="2007-03-30"/>
        </correspAction>
        <correspAction xml:id="i-6uVQQxjUEFFkzFef5JdtjK" type="assigned"/>
        <correspContext corresp="i-6uVQQxjUEFFkzFef5JdtjK">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C4wNc5o9L9htJWb3VwGeAQ" type="motBody">
        <div xml:id="i-MSqXLtnxp66RHvG9QvVsJR" type="TOC">
          <head xml:id="i-TJP1ezjeBZKzV6RuMqw1R4">
            Innehållsförteckning
          </head>
          <list xml:id="i-Tsxfwu3BepP13oY24HRvn4">
            <item xml:id="i-3Nn9vMoj5L2HNWTPhrbXzJ">
              Innehållsförteckning 1
            </item>
            <item xml:id="i-3FSUgLZXpk6n1TAB9PhNyU">
              Förslag till riksdagsbeslut 2
            </item>
            <item xml:id="i-3pJjwCfcbWChbp4vTRZXyC">
              Inledning 2
            </item>
            <item xml:id="i-9a8cgcNg5XycBw5XkvKz1a">
              Systemskifte på svensk arbetsmarknad 2
            </item>
            <item xml:id="i-SXVnP45Bwma86dp3RjHZcQ">
              Ökad långtidsarbetslöshet bland ungdomar 4
            </item>
            <item xml:id="i-YUZD9FBnYk2HFQqCYSqmor">
              Aktiva insatser med fokus på utbildning 5
            </item>
          </list>
        </div>
        <div xml:id="i-9hVKtE9c7n3kv449Sq2DBP" type="motProposal" subtype="förslag">
          <head xml:id="i-9P4s7PRTpSV98LEKRZUJJ9">
            Förslag till riksdagsbeslut
          </head>
          <list xml:id="i-EhWJnbgKxaXW8Yw2rn61L3" style="ol">
            <item xml:id="i-3E6qqAhvDLVWdPR5zSLL4z">
              Riksdagen tillkännager för regeringen som sin mening vad som
              i motionen anförs om att hjälpa ungdomar som står långt ifrån
              den reguljära arbetsmarknaden.
            </item>
          </list>
          <list xml:id="i-StgPN3Mvhtfo4oKmPpjEgs" style="ol">
            <item xml:id="i-EsfLFvviGZdEyHT12wumHt">
              Riksdagen tillkännager för regeringen som sin mening vad som
              i motionen anförs om att regeringen bör återkomma till riksdagen
              med en uppföljning av nedsättningen av socialavgifter för personer
              som fyllt 18 men inte 25 år.
            </item>
          </list>
        </div>
        <div xml:id="i-Lc4LM7zFWwnDtch5RxpAvW" type="motContent">
          <head xml:id="i-McsuEheZPqGTmDKEJGY89x" type="h1">
            Nedsättning av socialavgifter för personer som fyllt 18 men inte
            25 år
          </head>
          <head xml:id="i-CmdKx8LLAPKuaSZb9LFd2f" type="h1">
            Inledning
          </head>
          <p xml:id="i-9QsH7ZBV9h3LiyWkRbWMUu">
            Regeringen föreslår i proposition 2006/07:84 en nedsättning av
            det samlade uttaget av arbetsgivaravgifter och allmän löneavgift
            för personer mellan 18 och 24 år. Regeringens avsikt sägs vara
            att underlätta för unga att komma in på arbetsmarknaden. Nedsättningen
            innebär att avgifterna ska halveras, vilket för närvarande motsvarar
            en nedsättning med 11,11 procentenheter. För andra halvåret 2007
            föreslås dock nedsättningen uppgå till 9,71 procentenheter.
          </p>
          <p xml:id="i-QHpkgaodR4FyzqWuGMMAj3">
            Trots den kraftiga jobbtillväxt vi nu ser, vilken inleddes redan
            under slutet av förra mandatperioden, finns fortfarande grupper
            med betydande svårigheter att få ett arbete. Det gäller framför
            allt ungdomar, invandrare, personer med funktionshinder och långtidssjuka
            som återfått sin arbetsförmåga. För dem och för unga långtidsarbetslösa
            som står långt från arbetsmarknaden kommer utan tvekan att krävas
            kraftfulla insatser.
          </p>
          <head xml:id="i-6siGqeALNJx27gQWpL3dDG" type="h1">
            Systemskifte på svensk arbetsmarknad
          </head>
          <p xml:id="i-V8LLkDmZjSQJTZLUy9fwab">
            När arbetslöshet drabbar ungdomar kan det få förödande konsekvenser.
            Ungdomar är särskilt sårbara. Utan arbetslivserfarenhet krymper
            inte bara chansen för dem att få ett arbete senare. Det blir en
            ond cirkel av bristande motivation, försämrad självkänsla och
            mindre hopp om framtiden. Forskning visar dessutom att ett fördröjt
            eller ett misslyckat inträde på arbetsmarknaden tycks ha konsekvenser
            som är bestående längs med hela livet.
          </p>
          <p xml:id="i-EP61yeW2VmW4SiDfcCdH71">
            I september 2006 var 27 000 ungdomar under 24 år i arbetsmarknadspolitiska
            program. Men i rask takt reducerar nu regeringen det totala antalet
            arbetsmarknadspolitiska program med 55 000 redan i år från 145
            000 till 90 000. Till nästa år är regeringens mål att det totala
            antalet åtgärder ska ner till 60 000. Med regeringens goda minne
            har nu dessutom AMS tidigare mål om att antalet långtidsarbetslösa
            ungdomar (kvinnor och män) ska minska under 2006 jämfört med 2005
            avskaffats till 2007. Vid årsskiftet avskaffade regeringen ungdomsgarantin
            (UG) och låter inte AMS teckna nya avtal med kommunerna om fortsatta
            kommunala ungdomsprogram (KUP).
          </p>
          <p xml:id="i-UehMoEousD5Er8H13YDK53">
            Allt tyder på att den kraftiga omläggning som regeringen nu gör
            av arbetsmarknadspolitiken får förödande konsekvenser för dem
            som har en svagare position på arbetsmarknaden. Med stor oro för
            framtiden kan vi också konstatera att den borgerliga regeringens
            omställning av svensk arbetsmarknad leder till en låglönearbetsmarknad.
            En rad förändringar på arbetsmarknadsområdet har gjorts och är
            i färd att genomföras som i praktiken leder till att unga människor
            hamnar i öppen arbetslöshet. Konsekvenserna motsvarar vad vi socialdemokrater
            befarade. Den nya borgerliga arbetsmarknadspolitiken slår mot
            ungdomar, särskilt dem med lägre utbildning.
          </p>
          <p xml:id="i-VsKdTs7C4RSyGroBaJcJVy">
            Nedsättning av socialavgifter för ungdomar leder fel.
          </p>
          <p xml:id="i-L4hzjdxqVYB2EuP36VK2zD">
            Vår uppfattning är att ungas villkor på arbetsmarknaden behöver
            ses över, inte minst med anledning av de neddragningar som regeringen
            valt att genomföra i de arbetsmarknadspolitiska programmen.
          </p>
          <p xml:id="i-WzGd31BvFFate8q7o2QoDv">
            Det råder inga tvivel om att det behövs kraftfulla och särskilt
            inriktade åtgärder för den grupp ungdomar som står långt ifrån
            den reguljära arbetsmarknaden. Däremot är vi ytterst tveksamma
            till om en nedsättning av social­avgifter är den lösning som förmår
            bringa dessa ungdomar i jobb.
          </p>
          <p xml:id="i-PnH4vbozseHniTFtoYeKjJ">
            Problematiken löses varken bäst eller endast genom att ge arbetsgivare
            subventionerad arbetskraft. I synnerhet för dem som står långt
            borta från arbetsmarknaden och behöver hjälp för att ta sig in
            är inte en nedsättning av socialavgifter den främsta lösningen.
            Vi bedömer att regeringens svar på ungdomsarbetslösheten och dess
            problematik är en lösning med mycket låg träffsäkerhet. Då infinner
            sig genast nästa fråga: Är det rätt att använda of fent­liga medel
            för att ge subventioner till arbetsgivare, när osäkerheten kring
            effekterna är så stora?
          </p>
          <p xml:id="i-6fsxXGB4LHfynLfqcTvLPi">
            Vi instämmer i den analys som SNS välfärdsråd gjorde redan i
            höstas: Men lösningar som minskade arbetsgivaravgifter eller sänkt
            anställningstrygghet för personer under en viss ålder, eller som
            varit i landet mindre än en viss tid, är trubbiga verktyg när
            det gäller att underlätta inträdet på arbetsmarknaden. Den som
            etableras snabbt är inte i behov av subventioner och ska rimligen
            inte heller behöva utstå otryggare villkor under lång tid. (DN-debatt
            2006-11-23, Olof Åslund, fil.dr, forskningsledare SNS m.fl.)
          </p>
          <p xml:id="i-PuQ5sZJ23s1SumG6XQ5ux6">
            Regeringen bör väl beakta de remissinstanser som har kritiska
            invändningar mot regeringens förslag. Vi delar flera av de kritiska
            invändningar som framförts av olika remissinstanser.
          </p>
          <p xml:id="i-5gS92NhS7JbPMpK258irWm">
            Om nedsänkta socialavgifter mestadels gynnar de företag som redan
            idag har stor omsättning av personal i ung ålder, kommer åtgärden
            sannolikt inte vara verkningsfull gentemot det uttryckta syftet.
            Risken med att lågprissätta ungdomar är att företag med en redan
            stor personalomsättning använder den minskade socialavgiften till
            att anställa ungdomar som utan svårigheter kan få jobb. Visst
            kan det vara bra, men sannolikheten är stor att de företagen även
            utan subvention skulle ha anställt den personen.
          </p>
          <p xml:id="i-G45naTnL88F5CaJb9VzCBs">
            Eller som TCO uttrycker det i sitt remissvar: En generell nedsättning
            av arbetsgivaravgifterna för denna åldersgrupp riskerar således
            medföra avsevärda dödviktseffekter (dvs att många av dem som får
            lägre socialavgifter ändå hade haft ett arbete).
          </p>
          <p xml:id="i-TYi72KBEQx4TNMBf59EBwt">
            I relation till de effekter som kan förväntas av en nedsättning
            av social­avgifter finns därför en uppenbar risk att reformen
            blir onödigt dyr. Just kostsamheten i proportion till effekten
            av åtgärden är också en av LO:s viktigaste invändningar mot förslaget.
            Om det är så talar det mesta för att i stället söka lösningar
            som direkt riktar sig till de ungdomar som har svårt att etablera
            sig på arbetsmarknaden.
          </p>
          <p xml:id="i-7yR95atHJ8GoBN6woRsnsF">
            Först och främst behöver åtgärderna riktas direkt till de unga.
            Som LO understryker i sitt remissvar finns en djupare problematik
            som inte nedsänkta socialavgifter förmår komma åt nämligen ett
            matchningsproblem där ungdomarnas utbildning inte passar för arbetsmarknadens
            krav.
          </p>
          <p xml:id="i-PAAtt6EzXYFAhRqTiKWE2b">
            Flera remissinstanser framhåller också att förslagen på längre
            sikt inte leder till några större sysselsättningseffekter, eller
            att de rentav leder till tydliga undanträngningseffekter.
          </p>
          <p xml:id="i-SHBbrRwodZ6RNdrBoKzTd1">
            I övrigt kan vi med tillfredsställelse konstatera att regeringen
            i sin proposition om nedsättning av socialavgifter poängterar
            följande med anledning av de principer som slagits fast om pensionssystemet.
          </p>
          <p xml:id="i-7KEbth54wq2e6DAb5M8D78">
            En grundläggande princip bakom pensionssystemet är att varje
            intjänad pensionsrättighet skall motsvaras av en beslutad och
            inbetald avgift av en mot rättigheten svarande storlek. Om detta
            villkor bryts kan inte systemet garantera sin långsiktiga hållbarhet
            finansiellt. Ålderspensionsavgiften kan således inte reduceras.
          </p>
          <p xml:id="i-QTi1PiQrPHuV9yV6HiDMXs">
            Om regeringen väljer att genomföra förslaget om nedsättning av
            socialavgifter för ungdomar är det naturligtvis oerhört viktigt
            att följa de principer som slogs fast i samband med pensionsöverenskommelsen.
            Det gäller då också att livsinkomstprincipen ska gälla. Vi kan
            dock notera att regeringen dessvärre inte var lika konsekvent
            i samband med att man minskade pensionsrätten för förtidspensionärerna.
            Detta för att upprätthålla såväl principerna i pensions­systemet
            som medborgarnas förtroende för hållbara pensioner.
          </p>
          <p xml:id="i-GvrmQHiTBAMw2ZXNrM4gRB">
            Väljer regeringen att genomföra en nedsättning av socialavgifterna
            för ungdomar som fyllt 18 men inte 25 år, trots de tydliga invändningar
            som finns mot förslaget, förutsätter vi socialdemokrater att regeringen
            nogsamt följer upp effekterna av nedsättningen. Regeringen bör
            till nästa år återkomma till riksdagen med en uppföljning av om
            man uppnått de effekter som avsågs med förslaget. Därefter bör
            regeringen återkomma till riksdagen med en årlig uppföljning av
            nedsättningens reella effekter i förhållande till syftet att underlätta
            för fler ungdomars inträde på arbetsmarknaden. Vid en sådan bred
            uppföljning är det viktigt att både studera effekter och vilka
            branscher och arbets­givare som omfattas av nedsättningen.
          </p>
          <head xml:id="i-XqMKY8yrXVmtC7oxmEDTWo" type="h1">
            Ökad långtidsarbetslöshet bland ungdomar
          </head>
          <p xml:id="i-PjTGnf967EG7UATXK4TPSR">
            Även om långtidsarbetslösheten (antalet personer som varit arbetslösa
            kontinuerligt minst sex månader, eller för ungdomar under 25 år
            minst 100 dagar) har minskat med drygt 13 000 personer på ett
            år och i slutet av januari uppgick till 48 000 personer kan vi
            se en annan oroväckande utveckling. På ett år har långtidsarbetslösheten
            bland ungdomar 1824 år gått upp markant, från 2 800 till 7 100
            personer, vilket nästan är en ökning med 200 procent.
          </p>
          <p xml:id="i-6y5aeimsJinxxwpp6yGkDg">
            I december 2006 genomfördes av Sveriges Kommuner och Landsting
            (SKL) en enkätundersökning inom det arbetsmarknadspolitiska området.
            Enkäten genomfördes under perioden 30 november till och med den
            8 december. 193 kommuner besvarade enkäten. Alla frågor har inte
            besvarats av samtliga kommuner då alla inte berörs av alla frågor.
            De som besvarade enkäten är ansvariga för arbetsmarknadsfrågor
            eller motsvarande i kommunen.
          </p>
          <p xml:id="i-7WxpZGNqh1ZMYk7azpxpJE">
            SKL skriver om ungdomar att många kommuner anser att de arbetslösa
            ungdomarna är en av de grupper som kommer att drabbas hårdast
            av förändringarna. Att avskaffa KUP och UG redan från årsskiftet
            utan att ha något alternativ, innebär att många ungdomar kommer
            att stå utan sysselsättning i januari. Många av de ungdomar som
            finns i de kommunala programmen står relativt långt ifrån arbetsmarknaden.
            Ofta behöver de komplettera sin utbildning för att de ska vara
            anställningsbara. Den möjligheten begränsas avsevärt med regeringens
            förslag. I flera av kommentarerna syns en tydlig oro för att dessa
            ungdomar i brist på annan sysselsättning kan hamna i kriminalitet
            och missbruk. Vilket innebär personliga tragedier såväl som ökade
            kostnader för samhället.
          </p>
          <p xml:id="i-9yRMKYDmbuch7yWB6ZYNiU">
            Trots detta faktum verkar regeringen till varje pris vilja fullfölja
            sitt sy stemskifte på arbetsmarknaden.
          </p>
          <head xml:id="i-2FD25Ka4Fu7qMwMqAbCKJS" type="h1">
            Aktiva insatser med fokus på utbildning
          </head>
          <p xml:id="i-F7rSnXsBCBptxmJ5mHVynq">
            I stället bör alternativ tas fram som i högre grad syftar till
            direkta insatser riktade till ungdomar som står långt ifrån den
            reguljära arbetsmarknaden.
          </p>
          <p xml:id="i-CLkgxLb5DZhX7HfDkh3pjH">
            I utredningen om en flexiblare arbetsmarknadsutbildning, delbetänkande
            SOU 2007:18, beskrivs bland annat en grupp ungdomar som har stora
            etablerings- och försörjningsproblem. Den här gruppen ungdomar
            har vuxit de senaste åren, vilket hänger samman med att man inte
            fullföljer gymnasie­skolan. Dessutom återfinns här också utrikesfödda
            ungdomar med svårigheter att etablera sig på arbetsmarknaden.
            Utredningen urskiljer en hård kärna med ungefär 50 000 individer
            mellan 20 och 24 med låg inkomst och oavslutade gymnasiestudier.
          </p>
          <p xml:id="i-UqjovMnTD6ZBFZmcrRVfvG">
            Som utredningen pekar på bör man för gruppen särskilt utsatta
            ungdomar överväga åtgärder som kan individanpassas och sättas
            in i ett tidigt skede, för att hindra att ungdomarna marginaliseras
            och ställs utanför.
          </p>
          <p xml:id="i-2pe8eKRYBkvX9xM51tSx3w">
            För att alla ungdomar mellan 18 och 25 år ska kunna ta del av
            den höga konjunktur som nu råder på arbetsmarknaden krävs riktade
            insatser, i form av exempelvis arbetsmarknadsutbildning, men också
            praktik. En förutsättning för att genomföra sådana åtgärder är
            att utgå ifrån den efterfrågan som finns på arbetsmarknaden samt
            hur kompetensen ser ut hos de ungdomar som är arbetslösa.
          </p>
          <p xml:id="i-N8Ri6pYrMVNnr3YjtVt4QH">
            Utformningen av detta bör Arbetsförmedlingen tillsammans med
            arbetsmarknadens parter medverka i för att ta till vara de erfarenheter
            som alla tre parter besitter samt för att få en verklighetsanpassad
            åtgärd för de behov som i dag finns på arbetsmarknaden. Detta
            skulle innebära en avsevärt bättre satsning både för individen
            och ur ett samhällsekonomiskt perspektiv än en generell subvention
            av de sociala avgifterna för personer mellan 18 och 25 år.
          </p>
        </div>
        <div xml:id="i-Uv8mPAr2GCgZW8NDxuTS8E" type="motSignatures">
          <list xml:id="i-CCh7oxsEg7AaFxJjBmiXVG">
            <item xml:id="i-9L91Fady1axtNTdqXaNFzP" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-XtSH1DEER3AiwT2uYFhMuL" who="i-VUfkQP7FTMi7Qt8qwMUnmW">
              Catherine Persson (s)
            </item>
            <item xml:id="i-Dcf2hrKQUEi7W4gAMU7ikY" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-X8YYd4fNasYkt7aiHR6v2o" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-EyGAwKAz9V6gR7uQxaFYdc" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-MoL4C2CMQUoJ8xfWBPTjZi" who="i-YReAj4T8PWK3QbxXgEneMx">
              Helena Frisk (s)
            </item>
            <item xml:id="i-33byg7wzAXVAD3vqCmKxXH" who="i-YHze8naQ3VfThjRidPfYK7">
              Ann Arleklo (s)
            </item>
            <item xml:id="i-Te93FNsB3PA4NDMKb3Bzxw" who="i-AqkTDdERRgq7MWP7ajMpZo">
              Jasenko Omanovic (s)
            </item>
          </list>
        </div>
      </div>
    </body>
  </text>
</TEI>
