<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04090">
  <teiHeader>
    <fileDesc>
      <titleStmt>
        <title>Utgå från studentens perspektiv för att höja kvaliteten i utbildningen vid lärosätena</title>
        <author corresp="i-R1Vn1Lw6jr8YHTAmgGqoM4">av Mats Berglund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4090 av Mats Berglund m.fl. (MP)</title>
          <idno type="rdwebb">H9024090</idno>
          <rs type="number">4090</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024090/text</ref>
          <ref type="dokument_url_html">http://data.riksdagen.se/dokument/H9024090</ref>
          <ref type="dokumentstatus_url_xml">http://data.riksdagen.se/dokumentstatus/H9024090</ref>
          <ref type="docx">http://data.riksdagen.se/fil/F398D17F-C931-47A3-8700-8C677A2EA380</ref>
          <ref type="pdf">http://data.riksdagen.se/fil/6B185AEA-418B-4AA0-94FD-043A803B79CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-5VqCX9EE3MEGSJKivnxPF1</idno>
            <name>Axel Hallberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-F55DS5i5zNm7gKuo7eJQVS" type="signed"/>
        <correspContext corresp="i-F55DS5i5zNm7gKuo7eJQVS">
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-5VqCX9EE3MEGSJKivnxPF1"/>
          <note type="signatory" corresp="i-Pph7rDvCnNJk71Ej3B7uJK"/>
        </correspContext>
        <correspAction xml:id="i-F8cZaEXVTwxCUume5VJpoU" type="submitted">
          <date when="2021-10-05"/>
          <time when="16:38:34"/>
        </correspAction>
        <correspAction xml:id="i-YawAC5gxccvm158cVbSwX" type="reviewed">
          <date when="2021-10-05"/>
          <time when="22:24:48"/>
        </correspAction>
        <correspAction xml:id="i-TNqzkqRFWTT7hPbEL7aY1z" type="referred">
          <date when="2021-10-14"/>
        </correspAction>
        <correspAction xml:id="i-4UZEomqBCPwhRWbxALHK9q" type="assigned">
          <date when="2022-06-16"/>
          <time when="16:56:46"/>
        </correspAction>
        <correspContext corresp="i-4UZEomqBCPwhRWbxALHK9q">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-LssTEBk4yXTFtrUq6W852P" type="behandlas_i"/>
        <correspContext corresp="i-LssTEBk4yXTFtrUq6W852P">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2pZP3vbg8tbVPNBqgLHeo9" type="behandlas_i"/>
        <correspContext corresp="i-2pZP3vbg8tbVPNBqgLHeo9">
          <ref type="uppgift">2021/22:UbU12</ref>
          <ref type="ref_dok_id">H901UbU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU12</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SQGWiMUneZX3HxiiugPjr5" type="behandlas_i"/>
        <correspContext corresp="i-SQGWiMUneZX3HxiiugPjr5">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G6N3KxweWCJaDrGhZMiQim" type="behandlas_i"/>
        <correspContext corresp="i-G6N3KxweWCJaDrGhZMiQim">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Syv31ahPWHDvB5t1fvq9ZS" type="motHeader">
        <div xml:id="i-2yW3v1tfcixR4muJRcDqGG" type="motTitle">
          Motion till riksdagen 2021/22:4090 av Mats Berglund m.fl. (MP)
          Utgå från studentens perspektiv för att höja kvaliteten i utbildningen
          vid lärosätena
        </div>
      </div>
      <div xml:id="i-Mh9QofProTpQkpNxBShVB4" type="motBody">
        <div xml:id="i-6aTKcXuinafH788zt8dYgK" type="motProposal" subtype="förslag">
          <head xml:id="i-CduDgRgESBFvz5pxtFTwNG">
            Förslag till riksdagsbeslut
          </head>
          <list xml:id="i-6NXjwBu219yK9tX3k9sqm3" style="ol">
            <item xml:id="i-KWCmrVdscMyuQAbbGs4wgK">
              Riksdagen ställer sig bakom det som anförs i motionen om att
              utgå från studentens perspektiv för att höja kvaliteten i den
              högre utbildningen och tillkännager detta för regeringen.
            </item>
            <item xml:id="i-N9RVT5Hcw3aDXcFfVRaYCT">
              Riksdagen ställer sig bakom det som anförs i motionen om att
              stärka den studiesociala miljön och tillkännager detta för regeringen.
            </item>
            <item xml:id="i-C5ZeNtSu1b7JAY6efVdbUS">
              Riksdagen ställer sig bakom det som anförs i motionen om att
              stärka studerandeinflytandet och tillkännager detta för regeringen.
            </item>
            <item xml:id="i-NV75z6Vgdj49oNGYrsD73s">
              Riksdagen ställer sig bakom det som anförs i motionen om att
              förtydliga studenthälsans uppdrag och tillkännager detta för regeringen.
            </item>
            <item xml:id="i-DWGx8pH5oLaAmPsRV7ENZr">
              Riksdagen ställer sig bakom det som anförs i motionen om att
              höja bidragsdelen i studiestödet och tillkännager detta för regeringen.
            </item>
            <item xml:id="i-TfahubUNoCHHufvxMzNbJc">
              Riksdagen ställer sig bakom det som anförs i motionen om att
              genomföra förslaget i studiestödsutredningen om ett åldersdifferentierat
              fribelopp och tillkännager detta för regeringen.
            </item>
            <item xml:id="i-QFqianJc7q2GrrbykMFr1F">
              Riksdagen ställer sig bakom det som anförs i motionen om att
              särskilda regler för sommararbete inom ramen för fribeloppet bör
              utredas och tillkännager detta för regeringen.
            </item>
            <item xml:id="i-TYvKCrGxvgKD8tC17yiz2x">
              Riksdagen ställer sig bakom det som anförs i motionen om att
              ge samma möjlighet till sjukskrivning och rehabilitering som anställda
              och tillkännager detta för regeringen.
            </item>
            <item xml:id="i-TKzz2QG8EZ4KgZWT7Eiejr">
              Riksdagen ställer sig bakom det som anförs i motionen om att
              studier med studiemedel ska vara grundande för a-kassan och tillkännager
              detta för regeringen.
            </item>
            <item xml:id="i-NQTJAfzf59rZCyp5RFSDzS">
              Riksdagen ställer sig bakom det som anförs i motionen om att
              förtydliga rehabiliteringsansvaret för studenter som blir sjukskrivna,
              och detta tillkännager riksdagen för regeringen.
            </item>
            <item xml:id="i-R4LFjm4JMzM48Pj5iqFiCR">
              Riksdagen ställer sig bakom det som anförs i motionen om att
              avskaffa studieavgifterna för utländska studenter och tillkännager
              detta för regeringen.
            </item>
            <item xml:id="i-2G4DAENSnHWorjeGBUdip4">
              Riksdagen ställer sig bakom det som anförs i motionen om att
              göra en översyn av hur det pedagogiska arbetet kan stärkas vid
              lärosätena och tillkännager detta för regeringen.
            </item>
            <item xml:id="i-2aMtkJffynTCnT7vVk5Rb6">
              Riksdagen ställer sig bakom det som anförs i motionen om att
              verka för att stärka anställningstryggheten för den forskande
              och undervisande personalen vid lärosätena och tillkännager detta
              för regeringen.
            </item>
            <item xml:id="i-ABSUJ1i3P88hA2YuH9FGnT">
              Riksdagen ställer sig bakom det som anförs i motionen om mer
              lärarledd tid för studenter i högskolan och tillkännager detta
              för regeringen.
            </item>
            <item xml:id="i-3xyVLKT9GMJQhyRcJveoUh">
              Riksdagen ställer sig bakom det som anförs i motionen om ett
              starkare innovationsstöd och tillkännager detta för regeringen.
            </item>
          </list>
        </div>
        <div xml:id="i-5mt4VkUdHSthzsL59SZEUL" type="motContent">
          <head xml:id="i-GCXEaT2JQ9Zkc47jCHN9Cp" type="h1">
            Motivering
          </head>
          <p xml:id="i-WuuhusjH5GhNUjPeikGkmJ">
            Sverige är ett land med en hög utbildningsnivå. Vi ligger bland
            de internationellt ledande länderna och vi gör det för att vi
            under mycket lång tid satsat brett på både bildning och utbildning.
            Vi har en lång och stark tradition av satsningar på skolan, folkbildningen,
            den högre utbildningen och forskningen, men också på fortbildning.
            Vi kan dock inte nöja oss med historiska satsningar, utan måste
            fortsätta att satsa framåt för att behålla vår ledande position.
          </p>
          <p xml:id="i-5cfiEy51Nj1R3TsR31DS61">
            God utbildning är det fjärde av FN:s globala hållbarhetsmål.
            Det målet behöver mötas både i vårt internationella arbete och
            här hemma i Sverige. Vi behöver sträva efter högre kvalitet i
            undervisningen för alla och genom hela utbildningskedjan. Den
            här motionen handlar om hur vi kan höja kvaliteten i den högre
            utbildningen, vid våra universitet och högskolor, genom att sätta
            studenten i centrum för att skapa de bästa förutsättningarna för
            varje student att prestera sitt allra bästa.
          </p>
          <head xml:id="i-FtuKDPqkM4VGvmDdSXHvrs" type="h1">
            Studentperspektivet
          </head>
          <p xml:id="i-FWrUAGkaBMnAMDoaKVNG3H">
            Att utgå från studentperspektivet innebär ett nytt sätt att se
            på hur vi kan höja kvaliteten i utbildningen. Det handlar om att
            se studentens förutsättningar, livs- och studiesituation ur ett
            helhetsperspektiv för att motverka förhållanden som stjäl fokus
            från studierna.
          </p>
          <p xml:id="i-V97iKM1W2NhdjiwgoQ3ZfT">
            Det finns en stor outnyttjad potential här. Om vi möjliggör för
            studenterna att kunna fokusera mer på studierna och mindre på
            annat så utnyttjar vi våra gemensamma resurser på ett mycket mer
            effektivt sätt, och kvaliteten i utbildningen höjs.
          </p>
          <head xml:id="i-Tzj74qj3L3wnZhdQjYaHh7" type="h1">
            Den studiesociala miljön
          </head>
          <p xml:id="i-XzMDprFBww1MoCDGLUY3EH">
            Ett helhetsfokus kan gärna börja i den studiesociala miljön.
            Viktiga aktörer är studentkårerna och studenthälsan.
          </p>
          <p xml:id="i-BnVLnwweKaVDVopvm2m2G2">
            Kårerna behöver hamna mer i fokus både vad gäller nivån på det
            statliga stödet och i hur lärosätena använder sig av studentinflytandet
            i utbildningen och i kursuppläggen. Studenterna ska ha ett reellt
            inflytande över utformningen av studiemiljön, hur lokaler, byggnader
            och omgivningar på campus utformas för att passa ett aktivt lärande-
            och studentliv. Att studenter tillåts ta en aktiv roll också utanför
            den enskilda utbildningen handlar om effektivare användning av
            våra resurser. Men också om att öka motivationen för studierna,
            och om att värna den akademiska friheten – som ju självklart också
            omfattar studenterna.
          </p>
          <p xml:id="i-VMHNX1HbcceZrhULtRkgAh">
            Alla universitet och högskolor ska anordna studenthälsovård som
            ska fungera som ett komplement till den övriga hälso- och sjukvården.
            Studenthälsan har en viktig förebyggande uppgift och är ofta den
            första kontakten som studenter söker sig till om de mår fysiskt
            eller psykiskt dåligt. Högskoleverket påpekade redan 2007 att
            studenthälsans uppdrag är vagt definierat. Det innebär att studenthälsan
            fungerar väldigt olika på olika lärosäten. Likvärdigheten sviktar,
            vilket i sin tur innebär att studenter vid olika universitet och
            högskolor inte erbjuds samma stöd och hjälp.
          </p>
          <p xml:id="i-MnJeArgk581C7WLffuFy4Z">
            Studenthälsans roll behöver förtydligas och ges bättre förutsättningar
            att uppfylla sitt uppdrag. Mot bakgrund av att den psykiska hälsan
            bland studenter är svagare än bland motsvarande yrkesarbetande
            åldersgrupper, samt att Covid-19-pandemin drabbat studenterna
            hårt bör ett särskilt fokus på att uppmärksamma och motverka psykisk
            ohälsa ges till såväl lärosätena som till studenthälsovården.
            (källa: folkhälsomyndigheten rapport 6/9–2018, SFS rapport, december
            2020).
          </p>
          <head xml:id="i-5EM6LNkEuW1fvf5opuaYTn" type="h1">
            Ekonomisk trygghet
          </head>
          <p xml:id="i-J1HbP1NEgqbYTfDh3TTfEd">
            En påtaglig distraktion för allt för många studenter är den ekonomiska
            stressen som tar stort utrymme i studenters vardag. Att stärka
            studenternas ekonomi är därför en central del i att ge bättre
            förutsättningar för att lyckas med studierna, öka studietakten
            och höja kvaliteten i utbildningen. Kurslitteratur, resor, boende
            och mat utgör stora delar av studentbudgeten. Alla delar kan kostnadsreduceras
            genom politiska initiativ.
          </p>
          <p xml:id="i-ChJiyLgoYkVmGhFcfEP2XA">
            Genom att litteratur i högre utsträckning tillhandahålls digitalt
            via universitetsbiblioteken, bättre kollektivtrafik och mer utbyggd
            cykelinfrastruktur, lägre hyror och större tillgång på studentbostäder,
            och en översyn av tillgången och utbudet av restauranger med mera
            på Campusområdena kan kostnaderna minska avsevärt. Men vi bör
            också fortsätta höja bidragsdelen i studiestödet. Senaste höjningen
            av studiemedlet gjordes 2018 av den rödgröna regeringen och nivån
            bör återigen ses över.
          </p>
          <p xml:id="i-Hp14zPaeV8grt1W1idHK6c">
            Höga kostnader tvingar alldeles för ofta studenter att arbeta
            vid sidan om studierna för att klara ekonomin. Utifrån forskning,
            presenterad i Studiemedelsutredningen (SOU 2018:73), vet vi att
            relativt lite arbete vid sidan om studierna ofta är bra; det höjer
            studieresultaten, ger bättre ekonomi men också viktig arbetslivserfarenhet.
            Men för mycket arbete vid sidan om studierna sänker studieresultaten;
            studietakten sjunker och kvaliteten i utbildningen pressas ner.
            Studenter bör ha goda möjligheter att arbeta under sommarmånaderna
            utan att slå i taket för fribeloppet.
          </p>
          <p xml:id="i-27MuenE7HoXrkRL9jounck">
            Vi bör därför genomföra det förslag i studiestödsutredningen
            om ett åldersdifferentierat fribelopp för hur mycket man kan tjäna
            innan rätten till studiestöd sjunker. Förslaget innebär en tredelad
            åldersindelning där yngre studenter har lägre fribelopp än äldre
            studenter. Därutöver bör särskilda villkor för sommararbete inom
            ramen för fribeloppet utredas.
          </p>
          <p xml:id="i-56zaG8SxnkKHB6WVzscHCf">
            Ekonomisk trygghet innefattar också försäkringssystemen. Sjuk-
            och arbetslöshetsförsäkringarna behöver anpassas bättre till studenternas
            situation. Studier med studiemedel bör vara grundande för a-kassan
            så att utexaminerade studenter får del av ersättningen vid arbetslöshet
            efter examen. SACO Studentråd har föreslagit att införa ett examensvillkor
            som ger rätt till a-kassa upp till hundra dagar efter examen.
            Förslaget bör beaktas i det här sammanhanget.
          </p>
          <p xml:id="i-PJ2fY73TDDP57ZqGccE3aa">
            Vi har ovan skrivit om lärosätenas roll i att motverka ohälsa.
            Men studenter som ändå blir utbrända eller av andra skäl behöver
            bli sjukskrivna på grund av psykisk eller fysisk ohälsa måste
            ges bättre chans att återgå till hälsa, livskvalitet och studier.
            Studenternas försäkringssystem bör i så hög utsträckning som möjligt
            vara desamma som för yrkesarbetande.
          </p>
          <p xml:id="i-N77PSSHyy2cNQPKbNwQok4">
            Vi vill se en generell möjlighet att vara sjukskriven på deltid.
            Det möjligt för studenter att sjukskriva sig på heltid och sedan
            2018 även på halvtid vid kroniska sjukdomstillstånd. Det är bra
            men hjälper inte den som håller på att tillfriskna och behöver
            rehabiliteras tillbaka till studier. Regeringen bör därför gå
            vidare med förslagen i utredningen Ökad trygghet för studerande
            som blir sjuka (SOU 2018:9). Det handlar om en tryggare sjukskrivningsprocess
            för studenter där exempelvis en mer flexibel deltidssjukskrivning
            också tas upp. Därutöver bör lärosätenas rehabiliteringsansvar
            för studenter stärkas och förtydligas.
          </p>
          <p xml:id="i-2zvBqFXKPbHx4MBbGn4bs7">
            Studieavgifter för utländska studenter som kommer från ett land
            utanför EU/ESS infördes 2011. Effekten av reformen blev färre
            internationella studenter, med följdverkningar att det internationella
            utbytet minskar, att vissa utbildningar tvingats lägga ner samt
            att kvaliteten i utbildningarna har sjunkit. Avgifterna har också
            medfört en ekonomiskt svår situation för de internationella studenter
            som inte fått kompensation genom exempelvis stipendier. Sverige
            bör därför avskaffa studieavgifterna för utländska studenter.
          </p>
          <head xml:id="i-AgoPKGZAT6SBjeFoQhA5NQ" type="h1">
            Ökad kvalitet i undervisningen
          </head>
          <p xml:id="i-DdEyoz4BSoSdE24RGvd6Ev">
            Kvalitet i utbildningen kräver kvalitet i undervisningssituationen.
            Lärarnas pedagogiska skicklighet kan höjas genom kontinuerlig
            fortbildning och utveckling av universitetspedagogiken. Inte minst
            den digitala pedagogiken har hamnat i fokus under Covid-19-pandemin.
            Distansundervisning men också andra digitala verktyg kräver kunskap
            och skicklighet i användningen. En modern universitetslärarkår
            behöver nya kunskaper, verktyg och pedagogisk utbildning och fortbildning
            för att kunna erbjuda förutsättningar för varje student att prestera
            sitt allra bästa. Regeringen bör därför se över hur det pedagogiska
            arbetet kan stärkas vid våra lärosäten.
          </p>
          <p xml:id="i-8pgBY2fUxHQiinibJHfgiu">
            En del i det arbetet bör vara att stärka anställningstryggheten
            för den forskande och undervisande personalen vid våra lärosäten
            så att de får tid att utvecklas i sin pedagogiska uppgift. Andelen
            tidsbegränsade anställningar är dubbelt så hög bland universitetslärare
            och forskare än inom den övriga arbetsmarknaden. Situationen är
            delvis orsakad av regelverk inom akademien som möjliggör en rad
            undantag från LAS, men också av att lärosätena inte har prioriterat
            anställningstrygghet. Förutom att öka oron och stressen bland
            universitetsanställda skapar de bristfälliga anställningsförhållandena
            även brister i lärandemiljön, vilket riskerar att gå ut över kvaliteten
            i studenternas utbildning. Situationen varierar kraftigt mellan
            olika ämnesområden och mellan lärosätena vilket skapar en bristande
            likvärdighet mellan olika utbildningar.
          </p>
          <p xml:id="i-Nms28HEWuQtArogd4Hm9By">
            Studenterna behöver vidare få större tillgång till sina lärare.
            Undersökningar visar att svenska universitets- och högskolestudenter
            i genomsnitt har minst lärarledd undervisningstid i Europa (Eurostudent
            2018). I synnerhet är det inom humaniora och samhällsvetenskap
            som vi hittar de ämnen som idag har alltför lite lärartid. Sociologi,
            litteraturvetenskap och historia ligger allra lägst med bara sex
            till sju timmar lärarledd tid i veckan vilket enligt Universitetskanslerämbetet
            (UKÄ) är alltför lite. Men även juridik och teologi tillhör samma
            kategori i statistiken. Variationer finns också mellan lärosätena
            vilket återigen gör att utbildningen tappar i likvärdighet över
            landet. (UKÄ Rapport 2018:15).
          </p>
          <p xml:id="i-3kfN11RohWWr81uHwiA7WZ">
            En översyn behöver göras med syfte att öka anställningstryggheten,
            andelen lärarledd tid samt likvärdigheten inom den akademiska
            utbildningen. Flera intressanta förslag finns i Styr- och resursutredningen
            (SOU 2019:6). Dagens prestationsbaserade system som bygger på
            ett differentierat ersättningssystem till olika utbildningsområden
            (så kallade ”prislappar”) bör enligt utredningen bytas ut mot
            ett mer ändamålsenligt fördelningssystem där mer resurser riktas
            till de utbildningar som idag erbjuder minst lärarledd undervisning.
            Vidare bör lärosätenas basanslag fördelas jämnare mellan lärosätena
            och medlen riktas så att de används till trygga anställningar.
            På så sätt skapas långsiktighet genom trygga lär- och forskningsmiljöer
            för landets studenter, universitetslärare och forskare.
          </p>
          <p xml:id="i-KsVG6Z1kFQ93taj9aoyW13">
            I utredningen Innovation som drivkraft (SOU 2020:59) poängteras
            att innovationsstödet vid lärosätena i mycket liten utsträckning
            når studenterna vilket riskerar att minska kvaliteten i utbildningarna.
            Utredningen konstaterar att studenterna bör ha samma tillgång
            till innovationsstöd som forskare. Dessutom är innovationsstödet
            mycket ojämnt fördelat såväl mellan lärosätena som olika ämnesområden.
            Förslagen i utredningen kring en mer ändamålsenlig och rättvis
            fördelning av innovationsstödet bör genomföras.
          </p>
          <head xml:id="i-9MPPmF2NScXMF5AAVMQpxw" type="h1">
            Övriga åtgärder för stärkt kvalitet i utbildningen vid lärosätena
          </head>
          <p xml:id="i-NzRh3ZyBfYyCrtWS7TzwWx">
            Förslagen ovan syftar alla till att stärka studenternas fokus
            på sina studier. Genom att skapa de bästa förutsättningarna för
            varje student att prestera sitt allra bästa används resurserna
            på ett mer effektivt sätt och kvaliteten i utbildningen höjs.
          </p>
          <p xml:id="i-5uk39gc24dtL66SUKWMfCG">
            Några andra delar som kan lyftas för en starkare utbildning och
            starkare lärandemiljöer vid lärosätena är: att i hög grad värna
            forskningens och utbildningens frihet, fortsatt breddad rekrytering
            och utbyggnad av antalet platser i högskolan över hela landet,
            hålla fortsatt stark koppling mellan forskning och utbildning,
            ökat tempo i jämställdhetsarbetet samt fortsätta utvecklingen
            mot fler utbildningar kopplade till arbetslivet och det livslånga
            lärandet. Spets och bredd hör ihop. Utan bredden finns inget underlag
            för spets, tillväxt och återväxt. Och tvärtom, spetsen – i både
            forskningen och utbildningen – behövs för att skapa en bredd med
            hög kvalitet.
          </p>
        </div>
        <div xml:id="i-7xdHnNw2uKymbm6ErPZvKU" type="motSignatures">
          <list xml:id="i-KYg976rKfTSjfKSvZpVQ3T">
            <item xml:id="i-EkfQLQZb6Poy5dUge1QtAv">
              Mats Berglund (MP)
            </item>
            <item xml:id="i-HExLeoZSJrWqV31hB5aY2w">
              Emma Hult (MP)
            </item>
            <item xml:id="i-ACw1CcMcJvg6n9MqCXqfpS">
              Axel Hallberg (MP)
            </item>
            <item xml:id="i-XSgNjENJe6kkpz1oXk73jx">
              Anna Sibinska (MP)
            </item>
          </list>
        </div>
      </div>
    </body>
  </text>
</TEI>
