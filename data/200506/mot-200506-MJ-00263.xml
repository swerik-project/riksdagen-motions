<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_263/mot_200506_MJ_263-0001.pdf"/>
      <div type="motHeader" xml:id="i-MkzH8e2DBVwjduLpqwUzLw">
        <div type="motTitle" xml:id="i-3kakx8bKYj6VZhpy4bX9PJ"/>
        <div type="motSubmissionInfo" xml:id="i-6KpzguwiGxTe2ijEbE1pED"/>
      </div>
      <div type="motBody" xml:id="i-Y7PmjYmauj87Bko1uzpttc">
        <div xml:id="i-UKERQYn2U6qY3nq9cbtiaM">
          <p xml:id="i-GR4oXCo5tdTgwVfLz9ic4q">
            2005/06 mnr: MJ263 pnr: -kd624
          </p>
          <p xml:id="i-J7N8Q1JX2uocYGMi2YB6wi">
            Motion till riksdagen 2005/06:MJ263
          </p>
          <p xml:id="i-C6NdLanLH7xKL6gPNuku4E">
            av Ragnwi Marcelind (kd) och Hans Backman (fp)
          </p>
          <p xml:id="i-Qwz61iQXvvHJd7MF2LiqFM">
            Skyddsjakt på rovdjur
          </p>
          <p xml:id="i-Cjs1ZWFKDaagR6y5JN4peW">
            Förslag till riksdagsbeslut
          </p>
          <p xml:id="i-JP3KfEbArxHTL7Jd9AUPaT">
            Riksdagen begär att regeringen återkommer med ett lagförslag
            som tillåter skyddsjakt på rovdjur inom ett avstånd av 200 m från
            bostadshus samt inom inhägnad betesmark och vilthägn om hot mot
            människor eller tamdjur föreligger.
          </p>
          <p xml:id="i-B1UVgJbT6MzVFSVqnPxoE">
            Motivering
          </p>
          <p xml:id="i-KuScvuY9V7i6BnizemaL81">
            För några år sedan startade Dalaupproret med en namninsamling
            mot statens rovdjurspolitik. Upproret startades av jägare men
            anser sig också företräda andra boende på landsbygden som känner
            sin livskvalitet hotad. Upproret har också nått Gävleborgs län
            där fler händelser under den senaste tiden lett till en stark
            ilska och frustration både bland jägare och befolkning mot den
            förda rovdjurspolitiken. De flesta svenskar anser, med största
            sannolikhet, att det är en tillgång att ha vilda rovdjur i naturen,
            men att det också ligger en konflikt i detsamma. Det finns starka
            motsättningar gällande synen på rovdjur mellan naturvård, jordbruk,
            skogsbruk, fäbodbruk, rennäring, jakt och vildmarksturism. Många
            känner ett starkt engagemang för rovdjurens plats i den svenska
            faunan medan andra ser det som nödvändigt att hitta sätt att reglera
            ökningen av rovdjuren så att de inte inkräktar på människors försörjning
            eller på möjligheterna att röra sig tryggt i naturen. Synen på
            huruvida det ska vara tillåtet att skjuta rovdjur ser också olika
            ut hos befolkningen i exempelvis stad och landsbygd. De som bor
            i delar av Sverige som har rovdjur, exempelvis Gävleborgs län,
            känner sig ofta överkörda av den förda politiken. De upplever
            att politikerna på riksplanet inte tar deras situation på allvar.
            Det som framför allt upprör befolkningen på landsbygden är när
            rovdjurstrycket på just den egna orten upplevs vara för stort
            och när rätten att skydda sig mot vargen eller
          </p>
          <pb facs="riksdagen-motions-pdf/data/200506/mot_200506_MJ_263/mot_200506_MJ_263-0002.pdf"/>
          <p xml:id="i-JwT9a1fnZ2PeMG8MhL75Cj">
            2005/06:MJ263
          </p>
          <p xml:id="i-4JaDrM6thniw1AEYNzNs9L">
            björnen känns otillräcklig. Därför är det viktigt att politiker
            hittar lösningar för rovdjurspolitiken som skapar ömsesidig respekt
            mellan dessa synsätt. Utfallet i några färska rättsprocesser visar
            att det finns behov av förtydligande gällande när man får skjuta
            en varg. I Dalsland dömdes en bonde till att avtjäna ett halvår
            i fängelse för att ha skjutit en varg som upprepade gånger angripit
            hans egna och en grannes tamdjur. Domstolen ansåg att det hade
            gått för lång tid emellan det senaste angreppet och det dödande
            skottet. Domen mot bonden i Dalsland visar på en centralmakt som
            fullständigt tappat den enskilde människans och den lokala situationens
            perspektiv. Det visar också på nödvändigheten av en förändrad
            och förtydligad lagstiftning gällande skyddsjakt i anslutning
            till rovdjursangrepp. Det har också hävdats att avsaknad av jakt
            på varg leder till att vargen förlorar sitt naturligt skygga beteende
            gentemot människan och då börjar stryka omkring i mänsklig bebyggelse.
            Det bör därför finnas möjlighet att skjuta rovdjur som vållar
            problem för ägare av tamdjur. Det är oacceptabelt att ha en lagstiftning
            som tvingar djurägare att overksamt stå och se hur exempelvis
            varg, björn eller lo river deras tamboskap.
          </p>
          <p xml:id="i-xy9e53L4sHDeUt9qgttyY">
            En långsiktigt hållbar rovdjurspolitik måste utformas i samråd
            med den berörda landsbygdsbefolkningen. Människors möjligheter
            att bo och verka i landsbygden får inte äventyras. Därför anser
            vi att det är angeläget att utforma utökade befogenheter samt
            medge jakt för att förebygga skador eller andra
          </p>
          <p xml:id="i-M9NRRXLgTNVG4oJ1144khD">
            olägenheter för de människor som bor i glesbygdsområden där rovdjur
            är ett hot både mot människor och mot tamdjur. Vi är medvetna
            om att det är ett komplicerat lagstiftningsarbete där både hänsyn
            tas till rovdjurspolitiken samt reglernas legitimitet hos dem
            som bor i rovdjurstäta områden och till rättssäkerheten. Det ankommer
            på regeringen att återkomma med ett nytt lagförslag och förtydligande
            i jaktförordningen som innebär att det blir tillåtet att döda
            ett rovdjur som tagit sig in på inhägnat område om det kan anses
            som sannolikt att rovdjuret befinner sig där för att
          </p>
          <p xml:id="i-P4XWiyPiV3z33xrKLLsa2M">
            angripa tamdjuret och det inte går att avvärja angreppet genom
            att skrämma rovdjuret. Rätten att döda rovdjuret bör gälla var
            och en, inte bara fastighetsägaren.
          </p>
          <p xml:id="i-4RtJUnvUV4f2hNN6LkXkcS">
            den svenska opinionen finns ett stöd för att Sverige ska ha livskraftiga
            rovdjursstammar och vi delar den uppfattningen. Samtidigt orsakar
            rovdjuren lokalt omfattande skador och olägenheter inom områden
            där rovdjurstätheten
          </p>
          <p xml:id="i-9NHeaNFTekiwRPZzdkjSgG">
            är hög. Tamdjursägare känner oro för sina djur såväl som osäkerhet
            kring under vilka omständigheter det är tillåtet att skjuta varg,
            björn eller lo i nödvärn. Regelverket kring skyddsjakt är idag
            svårtolkat och vi föreslår därför en förändring. Vi anser att
            det är dags att tillåta skyddsjakt på rovdjur inom ett avstånd
            av 200 meter från bostaden och inom inhägnad betesmark där tamdjur
            betar.
          </p>
          <p xml:id="i-78HZtdXbkR2cgWTqXVcHkT">
            Stockholm den 27 september 2005
          </p>
          <p xml:id="i-Xc14ce6pT5Y9gFSQsm5mFz">
            Ragnwi Marcelind (kd) Hans Backman (fp)
          </p>
        </div>
      </div>
    </body>
  </text>
</TEI>
