<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-02721">
  <teiHeader>
    <fileDesc>
      <titleStmt>
        <title>Sverige ska bli världens bästa land för delningsekonomi</title>
        <author corresp="i-TMBKCxFj2h6LkEEpYodyut">av Jessika Roswall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2721 av Jessika Roswall m.fl. (M)</title>
          <idno type="rdwebb">H7022721</idno>
          <rs type="number">2721</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7022721/text</ref>
          <ref type="dokument_url_html">http://data.riksdagen.se/dokument/H7022721</ref>
          <ref type="dokumentstatus_url_xml">http://data.riksdagen.se/dokumentstatus/H7022721</ref>
          <ref type="docx">http://data.riksdagen.se/fil/0D8054B7-96AC-482A-A4F2-2E67C7CC424F</ref>
          <ref type="pdf">http://data.riksdagen.se/fil/774ED73D-ADA8-4A7C-9CD0-52FC6D384F88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6RM18Sbg2hu2kFaYJZhQBZ" type="signed"/>
        <correspContext corresp="i-6RM18Sbg2hu2kFaYJZhQBZ">
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-TigPaPfe7eBTgfMXr1phgo"/>
        </correspContext>
        <correspAction type="submitted" xml:id="i-Pb4Q9ke9JGSYLwW7GnNy3E">
          <date when="2019-10-03"/>
          <time when="12:12:35"/>
        </correspAction>
        <correspAction type="reviewed" xml:id="i-JSeUyVxm1JA5m1xJrxFBSq">
          <date when="2019-10-03"/>
          <time when="14:09:49"/>
        </correspAction>
        <correspAction type="referred" xml:id="i-41g46uRspG2bdstQJQdcQP">
          <date when="2019-10-11"/>
        </correspAction>
        <correspAction type="assigned" xml:id="i-EuznkYRJG3xRohS29EYsqp">
          <date when="2021-03-10"/>
          <time when="16:32:10"/>
        </correspAction>
        <correspContext corresp="i-EuznkYRJG3xRohS29EYsqp">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-Dpgnu8Xh9nfCdJj2RqmbP1"/>
        <correspContext corresp="i-Dpgnu8Xh9nfCdJj2RqmbP1">
          <ref type="uppgift">2019/20:FiU25</ref>
          <ref type="ref_dok_id">H701FiU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Wv2jjD1A7sWS5eLnz1BhrC"/>
        <correspContext corresp="i-Wv2jjD1A7sWS5eLnz1BhrC">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FPqyWuFJgFqLvqmD9HpdaS"/>
        <correspContext corresp="i-FPqyWuFJgFqLvqmD9HpdaS">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EB1dorR3VU5h94wyF6Eo7j"/>
        <correspContext corresp="i-EB1dorR3VU5h94wyF6Eo7j">
          <ref type="uppgift">2020/21:KU19</ref>
          <ref type="ref_dok_id">H801KU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU19</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2721 av Jessika Roswall m.fl. (M) Sverige ska bli världens bästa land för delningsekonomi</div>
      </div>
      <div type="motBody">
        <div type="motProposal" subtype="förslag">
          <head xml:id="i-NrXYfBdALMPJa8cLHCvuF7">
            Förslag till riksdagsbeslut
          </head>
          <list style="ol">
            <item xml:id="i-2VYJ8odcz2QGsCX5NiStnm">
              Riksdagen ställer sig bakom det som anförs i motionen om att
              regelverk ska förenklas och anpassas till ett digitaliserat och
              delande samhälle och tillkännager detta för regeringen.
            </item>
            <item xml:id="i-E46prBs28axxDga343PhNT">
              Riksdagen ställer sig bakom det som anförs i motionen om att
              ge Skatteverket i uppdrag att förenkla företagens redovisning
              till Skatteverket genom digitala lösningar och tillkännager detta
              för regeringen.
            </item>
            <item xml:id="i-AjU2pQjjf9RKSqMMNnRSgo">
              Riksdagen ställer sig bakom det som anförs i motionen om att
              ta fram en åtgärdsplan för hur berörda myndigheter bör kunna tillmötesgå
              den digitala ekonomins krav och behov och tillkännager detta för
              regeringen.
            </item>
            <item xml:id="i-3bTwK5tfqjA8a3F4JQMr9M">
              Riksdagen ställer sig bakom det som anförs i motionen om att
              myndigheter som på olika sätt behandlar känsliga uppgifter bör
              hålla säkerhetsperspektivet överordnat alla andra prioriteringar
              och tillkännager detta för regeringen.
            </item>
            <item xml:id="i-HmnivNvowafFWRC3UFWVci">
              Riksdagen ställer sig bakom det som anförs i motionen om att
              möjliggöra för delningsplattformarna att certifiera sig hos Skatteverket
              och tillkännager detta för regeringen.
            </item>
            <item xml:id="i-23aYHxBKrRRQpyvNMVWxyb">
              Riksdagen ställer sig bakom det som anförs i motionen om att
              utreda ett mer välanpassat system, utan fusk, för företagande
              och tillkännager detta för regeringen.
            </item>
            <item xml:id="i-NLPrMdiBsGq7MKhEdHCmAH">
              Riksdagen ställer sig bakom det som anförs i motionen om att
              ta fram en strategi för att upplysa och stärka kunskapen om delningsekonomin
              och tillkännager detta för regeringen.
            </item>
            <item xml:id="i-A8SmYdu59FPWF8sLwqfYKw">
              Riksdagen ställer sig bakom det som anförs i motionen om att
              genomföra separata utredningar i berörda branscher i syfte att
              släppa in digitalisering och delningsekonomin på ett ansvarsfullt
              och för branscherna välanpassat sätt och tillkännager detta för
              regeringen.
            </item>
            <item xml:id="i-WHvURh6aNbbSnEWRYgrZsT">
              Riksdagen ställer sig bakom det som anförs i motionen om att
              minska skatteundandragandet i delningsekonomin och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-U29eGmzEi4564chMaSD8pX">
            Motivering
          </head>
          <p xml:id="i-GD2Kp1KcuqcFP2e6ZvkULK">
            Delningsekonomin växer snabbt. Tack vare delandet kan resurserna
            utnyttjas mer effektivt och komma fler till del. Moderaterna vill
            att Sverige blir världens bästa land för delningsekonomin. Att
            människor delar varor och tjänster med varandra har förekommit
            i alla tider. De senaste årens omfattande digitalisering har dock
            skalat upp detta till nya nivåer. Plattformar matchar människors
            efterfrågan på delade varor och tjänster mot utbudet på bara några
            sekunder.
          </p>
          <p xml:id="i-Wvg1nCrVx6uodX6q2WxFfy">
            Regeringen Löfvens politik för delningsekonomin har varit verkningslös.
            I direktiven till utredningen ”Delningsekonomi på användarnas
            villkor” förbjöd den tidigare regeringen förslag till författningsändringar.
            I april 2017 konstaterade utredningen att delningsekonomin i Sverige
            ännu befinner sig i ett tidigt skede. Trots detta föreslog utredningen
            endast en mindre uppföljning av utvecklingen på området. Det är
            i det tidiga skedet möjligheten är som störst att forma framtiden,
            och politiken behöver därför vara framåtblickande och underlätta
            för delningsekonomin att utvecklas.
          </p>
          <p xml:id="i-MnJjiiSHn2GAVuwNVdGned">
            Begreppet delnings- och plattformsekonomi kan definieras som
            de transaktioner där underutnyttjade tillgångar och tjänster säljs,
            hyrs ut, byts, samägs och samnyttjas av två eller fler privatpersoner.
            Inom delningsekonomin förmedlas uppdrag via plattformar som matchar
            utbud och efterfrågan mot varandra, samt i vissa fall sätter avgifter
            och villkor. Detta skiljer sig väsentligen från vår traditionella
            syn på arbetsmarknaden, där det finns tydliga arbetsgivare.
          </p>
          <p xml:id="i-D4asizjsTyt2hTWDKUR6es">
            Delningsekonomin går hand i hand med digitaliseringen. Genom
            att allt fler ständigt är uppkopplade kan varor och tjänster komma
            fler till del. Några av de stora fördelarna med en växande delningsekonomi
            är att våra resurser kan användas effektivare, varor och tjänster
            kan komma fler till del och det finns stora potentiella miljövinster
            av att dela och utnyttja våra resurser bättre.
          </p>
          <p xml:id="i-Ag5e8bt9cuz23Siz1y11op">
            Sverige har en komparativ fördel som ett teknikvänligt samhälle
            vilket gör potentialen för ökat delande särskilt stor just här.
            Utvecklingen går dock snabbt framåt även i andra länder. Den brittiska
            regeringen har deklarerat att Storbritannien ska bli ett Mecka
            för delningsekonomin och en studie från PWC visar att nästan sex
            av tio amerikaner tycker att tillträde (access) är den nya sortens
            ägande. I Finland har delningsekonomin som fenomen vuxit, mycket
            tack vare en grundlig genomgång av relevanta regelverk. I mitten
            av 2020-talet förväntas den svenska delningsekonomin omsätta tolv
            miljarder kronor men potentialen för delningsekonomin att bidra
            till jobb och tillväxt är mycket större om politiken bejakar utvecklingen.
            Sverige har goda möjligheter att leda utvecklingen tack vare vår
            genomgående höga grad av digitali­sering.
          </p>
          <p xml:id="i-Vq4nhXATmStAwuDKJfmRdP">
            Den snabbt växande delningsekonomin förändrar och utmanar våra
            traditionella föreställningar om ekonomins funktionssätt, förhållandet
            mellan arbetsgivare och arbetstagare och hur framtidens skattesystem
            ska utformas. Delningsekonomin har samtidigt potential att bli
            nästa stora frihetsreform när människors möjligheter till egenförsörjning
            och konsumentval ökar. Sverige bör välkomna delningsekonomin,
            och svensk lagstiftning behöver anpassas efter dess framväxt.
          </p>
          <p xml:id="i-3iupyE23TpKvgTpdWadV2L">
            I och med digitaliseringen har nya möjligheter uppkommit, bland
            annat för dem som bor exempelvis på landsbygden, för att få tillvaron
            att bättre gå ihop och använda resurserna mer effektivt. Sverige
            är ett avlångt land där det ibland är långt till närmsta stad
            eller köpcentrum och det är därför naturligt att utvecklingen
            av delningsekonomin i ett mer digitalt sammanhang utvecklas. Likaså
            finns det i våra städer en efterfrågan på att resurseffektivisera.
            För att delta i utvecklingen krävs dock en god uppkoppling men
            framförallt också kunskap och intresse. För ett mer sammanhållet
            och resurseffektivt Sverige bör regeringen därför ta fram en strategi
            för att upplysa och förmedla kunskap om delningsekonomin.
          </p>
          <p xml:id="i-KfgMHRqAGrLnvoAtSjdYii">
            Berörda branscher bör därför också utredas separat i syfte att
            förenkla regelverken och anpassa dem till ett digitaliserat och
            delande samhälle. Regelverk som en gång tillkommit med goda intentioner
            kan i dag vara hämmande för tillväxt i ett digitaliserat samhälle.
            Eftersom alla branscher är olika behöver regelverken utredas separat
            och utformas utifrån branschspecifika behov. Det säger sig självt
            att olika branscher kräver olika förkunskaper och därmed också
            är olika lämpade för delningsekonomi.
          </p>
          <p xml:id="i-QRBFuHkcLtGVUdRQcDfWmj">
            Taxiutredningen som presenterades 2016 bör delvis fungera som
            mall för hur de branschspecifika utredningarna bör utformas i
            syfte att förkorta startsträckan och snabbare kunna integrera
            delningsekonomin i det svenska samhället på så bred front som
            möjligt.
          </p>
          <p xml:id="i-NyhEmSBg32pFRpHdCn7xy8">
            En ytterligare genomlysning av taxibranschen bör också välkomnas.
            I syfte att underlätta för fler att köra taxi bör digitalisering
            och delningsekonomi släppas in i branschen. I och med att regeringens
            förslag gällande en ny kategori av taxitrafik, prop. 2017/18:239,
            gick igenom förra året åtgärdades dock inte problemen fullt ut
            och dagens lagstiftning är därför fortfarande ouppdaterad och
            i vissa delar komplicerad. För att bättre nyttja delningsekonomin
            i taxibranschen måste en översyn av taxiutbildningen och taxilagstiftningen
            göras för att förenkla regelverket. Bland annat behöver en teknikneutral
            definition av taxameter och möjligheterna att använda privata
            bilar för taxitjänster införas.
          </p>
          <p xml:id="i-HQtJpyCkNqnLx7JgM3XZjh">
            För att uppmuntra till ett ökat delande krävs också att vi lyfter
            fram positiva exempel på delningsekonomi. Ett bra exempel på delningsekonomins
            fördelar är att redan idag har flera spännande projekt påbörjats
            för att bland annat öka mobilitet och förenkla vardagslivet för
            människor. Ett exempel är kombinerad mobilitet vilket är ett begrepp
            som bygger på att mobilitet är något som kan köpas som en tjänst
            och inte innebär eget ägande av exempelvis en bil. Kombinerad
            mobilitet kan vara allt ifrån en multimodal reseplanerare till
            att kunden köper ett abonnemang som ger full mobilitet. Samman­hängande
            är att lösningen innehåller flera transportslag, exempelvis dagens
            kollektiv­trafik, bilpool, cykelpool, hyrbil, taxi m.m.
          </p>
          <p xml:id="i-XSWe5uxa1pvjGT6TqJUWRM">
            Utvecklingen av delade fordon har även utmynnat i nya former
            av transporter som exempelvis elsparkcyklar. VTI har dessutom
            presenterat en rapport som pekar mot att elcyklar i elfordonspooler
            i nära anslutning till bostaden har potential att minska användningen
            av bil i städer, men då krävs fler användare och väldimensionerade
            pooler.
          </p>
          <p xml:id="i-Nb1nTw2i8iXB43LVYiJTr8">
            En åtgärdsplan bör också tas fram som visar hur berörda myndigheter
            kan tillmötes­gå den digitala ekonomins krav och behov. Målet
            ska vara att alla offentliga tjänster som går att digitalisera
            ska digitaliseras. I och med införandet av den nya dataskydds­förordningen
            (GDPR) har den personliga integriteten stärkts hos medborgarna.
            I en förlängning kan det dock vara bra om en konsekvensanalys
            utförs som ser över ifall utrymme finns för att förenkla utvecklingen
            av den digitala ekonomin utan att tumma på säkerheten. Vad avser
            myndigheter som på olika sätt behandlar känsliga uppgifter så
            måste säkerhetsperspektivet vara överordnat alla andra prioriteringar.
            Lagstiftningen måste också hålla jämna steg med utvecklingen för
            att rätten till integritet inte ska urholkas i digitaliseringen
            av ekonomin.
          </p>
          <p xml:id="i-Hjo9Mzn4vkkNwb4ssELqa9">
            Delningsplattformarna bör kunna certifiera sig hos Skatteverket
            i de fall där plattformarna tar ansvar för rapportering av information
            som kan läggas till grund för beskattning och/eller skatteinbetalningar
            till Skatteverket samt åtar sig ett grund­läggande ansvar för
            användarnas säkerhet och integritet. Genom en sådan certifiering
            kan konsumenterna enkelt försäkra sig om att plattformen ser till
            att lagstiftningen efterlevs även inom delningsekonomin. Skatteverket
            bör även få i uppdrag att ta fram digitala lösningar som möjliggör
            för delningsplattformarna att enkelt och effektivt rapportera
            till Skatteverket.
          </p>
          <p xml:id="i-XDNdkHSmsvJYFzHvUfEJh5">
            En tjänst som utförs av en privatperson till en annan mot ersättning
            i form av betalning eller annan motprestation är skattepliktig.
            Den administration som krävs för att vid sådant tillhandahållande
            av en enkel tjänst mellan privatpersoner göra rätt för sig är
            idag för omfattande. Utgångspunkten bör vara att de flesta vill
            göra rätt för sig och att lagstiftarens roll är att utforma ett
            regelverk som gör detta möjligt och rimligt. Aktörer inom delningsekonomin
            visar att vissa typer av tillhandahållanden är överreglerade och
            beskattningen i vissa delar för hög, vilket bromsar en tillväxtpotential
            i vår ekonomi. Det behöver därför utredas hur ett mer välanpassat
            system, utan fusk, för företagande skulle kunna upprättas.
          </p>
          <p xml:id="i-2nSJ2dCVdzrbafN589gtJ7">
            Att verka inom delningsekonomin får dock inte bli en förevändning
            för att fly undan skatt eller att inte följa lagar. Enkla tjänster
            som tillhandahålls av privatpersoner till andra privatpersoner
            mot ersättning i form av betalning eller annan motprestation står
            i dag med stor sannolikhet i stora delar utanför skattesystemet,
            då skattereglerna anses vara för krångliga och skattenivån för
            hög. Skatteundandragande ska förhindras, men de allra flesta vill
            också göra rätt för sig och politiken måste underlätta för laglydiga
            aktörer. Det är viktigt att våra skatteregler utformas på ett
            sätt så att det är lätt och rimligt att göra rätt för sig. En
            utredning bör tillsättas som ser över de utmaningar som vårt skattesystem
            står inför med anledning av delningsekonomins snabba tillväxt.
            Skatteundandragandet i delningsekonomin ska minska.
          </p>
        </div>
        <div type="motSignatures">
          <list>
            <item xml:id="i-rvTnc6DwcdwK3Hrfavq6t" who="i-TMBKCxFj2h6LkEEpYodyut">
              Jessika Roswall (M)
            </item>
            <item xml:id="i-2usWuKhKGfRnH8YcLMUzjP" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-TzJwfDqLriTw1hA3VKvzBe" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-Vsji6d7VAJydGb9M953f13" who="i-6X8Fc68oRcYCskG3k248x5">
              Carl-Oskar Bohlin (M)
            </item>
            <item xml:id="i-QnxU43akZobUUgzsxqpSgG" who="i-TigPaPfe7eBTgfMXr1phgo">
              Mats Green (M)
            </item>
          </list>
        </div>
      </div>
    </body>
  </text>
</TEI>
