<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-UbU-00015">
  <teiHeader>
    <fileDesc>
      <titleStmt>
        <title>med anledning av skr. 1998/99:121 Utvecklingsplan för förskola, skola och vuxenutbildning - samverkan, ansvar och utveckling</title>
        <author corresp="i-L3xspgThUxUN1YtSDqcmk8 i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 1998/99:121 Utvecklingsplan för förskola, skola och vuxenutbildning - samverkan, ansvar och utveckling</title>
          <idno type="rdwebb">GM02Ub15</idno>
          <rs type="number">Ub15</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GM02Ub15/text</ref>
          <ref type="dokument_url_html">http://data.riksdagen.se/dokument/GM02Ub15</ref>
          <ref type="dokumentstatus_url_xml">http://data.riksdagen.se/dokumentstatus/GM02Ub15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-MGEce3GaZQxECQjrVjXvEC"/>
        <correspContext corresp="i-MGEce3GaZQxECQjrVjXvEC">
          <ref>Regeringsskrivelse 1998/99:121</ref>
        </correspContext>
        <correspAction xml:id="i-Ve37Ff1aU3cLEMZvqTSxXy" type="signed"/>
        <correspContext corresp="i-Ve37Ff1aU3cLEMZvqTSxXy">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction type="referral" xml:id="i-52xqqwJit2WA6JpXsBL6m8">
          <date when="1999-06-03"/>
        </correspAction>
        <correspAction type="dismissal" xml:id="i-6bHdpkUWawMiqnTn4tGwAS">
          <date when="1999-06-02"/>
        </correspAction>
        <correspAction type="submission" xml:id="i-DwDYkWUst5EJshKVbRSvES">
          <date when="1999-06-01"/>
        </correspAction>
        <correspAction type="referral" xml:id="i-UvZPdcbQfcEQZEep7HeLoZ">
          <date when="1999-06-03"/>
        </correspAction>
        <correspAction type="dismissal" xml:id="i-K9SVpXwa8ZJKJxas2PH69s">
          <date when="1999-06-02"/>
        </correspAction>
        <correspAction type="submission" xml:id="i-CevHJRwDAhnfvbNnPa3m55">
          <date when="1999-06-01"/>
        </correspAction>
        <correspAction type="assigned" xml:id="i-KAQiLdkkxpo6v2x9UjuFPt"/>
        <correspContext corresp="i-KAQiLdkkxpo6v2x9UjuFPt">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Ub_0015/mot_199899_Ub_0015-0001.pdf"/>
      <div type="motHeader" xml:id="i-HUkPz5zuUzDmaNn2yfBaHq">
        <div type="motTitle" xml:id="i-HQj6fxQA6eVggcfgDHESPg"/>
        <div type="motSubmissionInfo" xml:id="i-D1AHbZDEazn8NEDP75MsbZ"/>
      </div>
      <div type="motBody">
        <div>
          <p>1998/99 Ubl5 Ub15</p>
          <p>Motion till riksdagen</p>
          <p>129809: RbBain är att förmedla kunskap och</p>
          <p>av Barbro Westerholm m.fl. (fp)</p>
          <p>med anledning av skr. 1998/99:121 Utvecklingsplan för förskola, skola och vuxenutbildning — samverkan, ansvar och utveckling</p>
          <p>färdigheter</p>
          <p>Med en liberal samhällssyn som utgångspunkt är skolan en förutsättning för ett fungerande demokratiskt samhälle. Skolan är samhällets kraftfullaste verktyg när det gäller att ge alla människor jämlika livschanser. Skolans uppgift är att ge alla människor kunskaper så att de kan förverkliga sina livsmål. Kunskap behövs också för att fullt ut kunna delta i det offentliga samtalet och för att komma in på en arbetsmarknad som kräver alltmer kvalificerad personal. Ibland talas om andra uppgifter för skolan som också är viktiga, men det får aldrig råda någon tvekan om att skolans övergripande mål är att förmedla kunskap och färdigheter. Regeringens portalmening i skrivelsen lyder: ”Tillgången till en bra skola och utbildning är en mänsklig rättighet.” Det är utmärkt med en hög ambition om en väl fungerande och kunskapsförmedlande skola. Därför är det extra beklagligt för svenska elever och det svenska samhället att skolan inte lever upp till de krav som ställs. Skolan måste vara en framtidsverkstad och en grundbult för vår demokrati. Regeringen skriver att det största hotet mot en fungerande demokrati är medborgare som inte kan eller finner det mödan värt att engagera sig i viktiga samhällsfrågor. Grunden för demokratin är de mänskliga rättig- heterna att rösta och att ställa upp i allmänna val, tänka, skriva och tala fritt. Dessa rättigheter är säkrade i Sverige just nu — även om inte alla väljer att utnyttja dem — men det är av yttersta vikt att mota bort anti-demokratiska och totalitära idéer, vilka utgör det verkligt största hotet mot demokratin. Även det s.k. politikerföraktet måste motverkas för att fler ska vara aktiva i samhällsdebatten och det offentliga beslutsfattandet. Därför är det betydelse- fullt att vi tidigt får möjlighet att vara med och bestämma, argumentera och bli respekterade. Här har skolan en vital uppgift.</p>
          <p>2 Folkpartiets skola</p>
          <p>Barn växer snabbt. Det är viktigt att tidigt fånga upp lusten att lära. Folkpartiet liberalerna vill därför att den allmänna förskolan ska erbjudas alla barn från tre års ålder. Pedagogiska mål i förskolan är viktiga och inte minst arbetet med barnens språkutveckling kan vara avgörande för barnens fortsatta skolgång.</p>
          <pb facs="riksdagen-motions-pdf/data/199899/mot_199899_Ub_0015/mot_199899_Ub_0015-0002.pdf"/>
          <p>Det krävs individuellt uppsatta mål för vad ett barn ska uppnå i skolan. Det måste också formuleras att det är den pedagogiskt utbildade personalen, d.v.s. förskollärarna, som har ansvaret för förskolans verksamhet. Att införa maxtaxa inom barnomsorgen i dag, när resurserna behövs till kvalitetsförbättringar i förskola och skola, innebär en felaktig användning av knappa resurser. Barn är också olika. Folkpartiet liberalerna har länge arbetat för att skolan ska anpassas efter skolelevers olika behov — inte tvärtom. Elever med lägre motivation och med studiesvårigheter ska få det stöd och den uppmuntran de behöver, elever med utvecklat studieintresse ska få stimulans och peda- gogiska morötter. I detta finns ingen motsättning. Det är den likformiga skolan, utformad för genomsnittseleven, som stjälper elever med särskilda behov och kväver lusten att lära mer. Undervisningen måste bli mer individ- anpassad. För att grundskolan fullt ut skall kunna bli flexibel och anpassningsbar ter elevernas varierande behov måste skolan verkligen vara målstyrd. olkpartiet liberalerna anser att det skall vara målen i skolans kursplaner som a vara styrande när det gäller antalet timmar i varje ämne. Grundskolan ska vara tioårig och förskoleklassen utgöra det första året. Den utökade tiden i grundskolan ska användas till att befästa de bas- kunskaper som skolan i dag inte lyckas ge alla elever. I en tioårig grundskola blir undervisningen mer flexibel och skolan kan möta eleven på hans/hennes nivå. I detta syfte vill vi även avskaffa den centralt utformade timplanen. I dag går alltför många elever ut grundskolan utan att ha inhämtat tillräckligt med kunskaper. Var femte elev kan inte läsa och skriva på ett tillfreds- ställande sätt. Många av dessa ungdomar går sedan det individuella programmet, vilket är ett symptom på att grundskolan inte fungerar som den ska. Grundtanken i den nuvarande gymnasieskolan är att alla ska läsa vidare på högskolan. Folkpartiet liberalerna menar att detta är orealistiskt och vill därför riva upp gymnasiereformen, införa en lärlingsutbildning samt satsa på vuxenutbildning och kunskapskonton. För en liberal är valfrihet ett honnörsbegrepp. Vissa elever föredrar en fristående skola framför en kommunal, och självklart ska friskolor få verka på lika villkor som den kommunala skolan. Föräldrar och elever ska fritt kunna välja mellan offentliga och enskilda skolor.</p>
          <p>Vv HP</p>
          <p>3 Fånga upp elever tidigt</p>
          <p>Grundskolans främsta mål måste vara att ingen ska gå vidare utan att vara godkänd i svenska, engelska och matematik. De åtgärder som regeringen föreslår för att säkra kvaliteten i skolan är inte tillräckliga. Det är dock positivt att regeringen nu går i rätt riktning och föreslår en allmän förskola för alla fyra- och femåringar. Folkpartiet anser att den allmänna förskolan ska erbjudas alla barn från tre års ålder. Det är obegripligt att regeringen inte inser att de nationella ämnesproven i svenska, engelska och matematik ska vara obligatoriska i grundskolans årskurs 5. I det svenska skolsystemet slussas många elever hela tiden vidare till högre nivåer, som de inte har</p>
          <p>Mot. 1998/99Ub15</p>
          <p>27</p>
          <pb facs="riksdagen-motions-pdf/data/199899/mot_199899_Ub_0015/mot_199899_Ub_0015-0003.pdf"/>
          <p>Mot. 28 tillräckliga kunskaper för att klara av. Dessa elever vore mera 1998/99Ub15 hjälpta av att stödjande insatser sätts in tidigt. I dag får eleverna betyg först i årskurs 8, vilket är alldeles för sent. Det är hederligare mot en elev att ge honom/henne information om studieresultaten tidigare — lämpligen i årskurs 6. Betygsskalan ska vara sexskalig för att ge en rättvisare bild av elevens kunskapsnivå. Betygen måste följas upp av utvecklingssamtal med elever och föräldrar, där individuella planer görs upp för hur eleven på bästa sätt ska arbeta för att nå målen. Dessa utvecklingssamtal ska skolan vara skyldig att dokumentera skriftligt. Folkpartiet liberalerna vill också se fler nationella prov, för att säkra att alla skolor och elever hänger med.</p>
          <p>4 Säkra kvaliteten i skolan</p>
          <p>Skolan behöver en fristående kvalitetsinstans som enbart arbetar med kvalitetsfrågor. Den ska inte syssla med fördelning av resurser eller utöva tillsyn. Däremot ska den arbeta med stöd och råd, med nationella jämförelser och utvärderingar samt med utbildning i kvalitetsarbete. Alla elever ska ha rätt att veta vilken kvalitet deras utbildning håller i ett nationellt perspektiv. Kvalitetsinstitutet ska vara fristående från Skolverket och skulle t. ex. kunna bestå av företrädare för universitet och högskolor, kommuner, ideella organisationer och näringsliv. Ett fristående kvalitetsinstitut ska även ha rätt att kritisera brister i den förda regeringspolitiken, något som en kvalitetsinstans inom skolverket inte har rätt till.</p>
          <p>5 Gymnasieskola i kris</p>
          <p>Enligt regeringens beskrivning har 26 procent av eleverna som påbörjat en gymnasieutbildning inte fullföljt den inom fyra år. Det är inte godkänt. I flera stora städer närmar sig antalet elever som hoppat av eller gått ut utan godkända betyg 40 procent. En ”gymnasieskola för alla” blir en alltmer missvisande benämning på den svenska gymnasieskolan. Det individuella programmet är ett stort misslyckande, där endast 16 procent av eleverna lyckas fullfölja nationellt program. Regeringens inriktning att genom utvecklingsarbete rätta till problemen är verklighetsfrämmande. Folkpartiet liberalerna anser att gymnasieskolans mål att alla elever ska uppnå högskolebehörighet är en viktig orsak till många elevers misslyckanden. Det måste i stället bli möjligt att fullfölja en yrkesinriktad utbildning utan att läsa samma kärnämneskurser som i studie- förberedande program. Lärlingsutbildning, där skola och företag delar på ansvaret måste erbjudas fler elever. En annan orsak till många elevers misslyckande i gymnasieskolan är otillräckliga kunskaper. De godkända betygen i grundskolan motsvarar uppenbarligen inte de kunskapskrav som ställs för att klara kärnämnena i gymnasiet. Vi kräver att en grundlig utvärdering av betygen i grundskolan görs genom att jämföra dem med resultat på nationella ämnesprov, och genom att sätta dem i relation till de krav som ställs i gymnasiet.</p>
          <pb facs="riksdagen-motions-pdf/data/199899/mot_199899_Ub_0015/mot_199899_Ub_0015-0004.pdf"/>
          <p>6 Trygg och ordnad arbetsmiljö i skolan</p>
          <p>Regeringens bedömning av hur arbetet med skolans värdegrund ska utföras saknar ett medvetande om att skolan måste ställa tydliga krav på alla som vistas i skolan. Brott som begås i skolan ska polisanmälas, närvaroplikt ska gälla även i gymnasieskolan och bruk av alkohol, narkotika och tobak inte accepteras. En nationell handlingsplan bör upprättas för hur kampen mot ungas missbruk ska intensifieras. En skola med självständiga och ifrågasättande elever kan bara utvecklas i en trygg och ordnad arbetsmiljö.</p>
          <p>7 Lärarbristen — ett allvarligt hot</p>
          <p>Lärarbristen är ett allvarligt hot mot den svenska skolans kvalitet. Folkpartiet liberalerna anser att alla har rätt att bli undervisade av behöriga lärare. För att komma till rätta med problemen att rekrytera tillräckligt många och bra lärare måste yrkets status höjas. Skolans huvudmän ska ge möjlighet till fortbildning och ökade karriärmöjligheter för lärare. Det är dessutom viktigt att lärarna får det stöd de behöver för att klara sina viktiga arbetsuppgifter. Därutöver bör lärarnas löner höjas. Regeringen presenterar inte tillräckligt konkreta åtgärder i skrivelsen för att öka rekryteringen av motiverade och kvalificerade studenter till lärar- yrket.</p>
          <p>8 Riv upp gymnasiereformen</p>
          <p>Regeringen har oklara formuleringar om att de naturvetenskapliga och samhällsvetenskapliga programmens främsta uppgift i dag är att kvalificera för högre utbildning. Folkpartiet liberalerna anser att vissa gymnasieprogram ska vara tydligt högskoleförberedande. Att fortsätta att minska skillnaderna mellan studieinriktade och yrkesinriktade program är något som både studie- intresserade och mindre studieintresserade elever förlorar på. Regeringen har beslutat att försöksverksamheten med lärlingsutbildning ska förlängas. Denna försöksverksamhet riskerar att urvattnas, eftersom regeringen i tilläggsbudgeten beslutat att avsatta pengar även ska kunna användas till annan verksamhet inom gymnasiets program. Folkpartiet liberalerna menar att pengar ska avsättas för försöksverksamhet med lärlingsutbildning.</p>
          <p>9 Upprätta en strategi för vuxenutbildningen</p>
          <p>I Sverige finns i dag inte en långsiktig strategi för vuxenutbildningen. Folkpartiet liberalerna beklagar att Kunskapslyftskommitténs uppdrag att lämna förslag om framtidens vuxenutbildning försenats på grund av tilläggsdirektiv av regeringen. Enligt Folkpartiet liberalerna bör ett system utvecklas, där alla ungdomar/vuxna har en utbildningsbank med rätt till gymnasieutbildning och vissa kompletteringar, oavsett när utbildningen genomförs.</p>
          <p>Mot. 1998/99Ub15</p>
          <p>29</p>
          <pb facs="riksdagen-motions-pdf/data/199899/mot_199899_Ub_0015/mot_199899_Ub_0015-0005.pdf"/>
          <p>Mot. 30 Regeringens planer på stimulans till kompetensutveckling i 1998/99Ub15 arbetslivet utgår inte från den enskilda individens rätt att ta ansvar för sina studier. Enligt Folkpartiet liberalerna behövs ett helt nytt system med kompetenskonton för att människor ska kunna finansiera bl. a. vidareutbildning. En anställd ska kunna finansiera även utbildning som = arbetsgivaren inte är beredd att räkna som personalutbildning. Därför ska det nuvarande avdragsgilla pensionssparandet kunna breddas till ett ”pensions- och utvecklingssparande”. Folkpartiet liberalerna föreslår också att det till viss gräns ska bli möjligt att låna av det allmänna pensionssystemet. Den som tagit ut pensionsår i förväg kan återvinna denna pensionsrätt genom sparande.</p>
          <p>10 Jämställdhet i skolan</p>
          <p>Jämställdhetsarbete handlar mycket om att bryta strukturer och att se kvinnor. Det finns dock skäl att varna för kategoriska uttalanden om hur kvinnor och män är. Naturligtvis finns inte bara en mansroll. Lika litet som det finns en kvinnoroll. Män och kvinnor är olika. Men oftast är skillnaderna mellan olika män och olika kvinnor större än skillnaden mellan ett genomsnitt av kvinnor och män. Ändå kan vi se vissa mönster i vårt samhälle där könsuppdelningen är tydlig. Den historiska åtskillnaden sätter ännu klara avtryck i samhället och kommer med all säkerhet att göra så under lång tid framöver. Inte desto mindre är det angeläget att ge sig i kast med att förändra situationen. För att skolan ska kunna bli jämställd måste undervisningen planeras med medvetenhet om att det finns stereotypa könsroller. Det är viktigt att skolan inte förstärker dessa, eftersom det fortfarande är så att kvinnor och män inte har lika möjligheter att styra över sina egna liv. Skillnaderna mellan hur kvinnor och män använder sin tid i arbetslivet och i hemmet är stora. Pedagogik och metodik måste anpassas så att såväl flickor som pojkar kan intressera sig och aktivt ta del av undervisningen.</p>
          <p>11 Hemställan</p>
          <p>Med hänvisning till det anförda hemställs 1. — att riksdagen som sin mening ger regeringen till känna vad i motionen anförts om att det aldrig får råda någon tvekan om att skolans övergripande mål är att förmedla kunskap och färdigheter, 2. att riksdagen som sin mening ger regeringen till känna vad i motionen anförts om att undervisningen bör bli mer individanpassad, 3. — att riksdagen som sin mening ger regeringen till känna vad i motionen anförts om att grundskolan bör vara tioårig och förskoleklassen utgöra det första året, 4. att riksdagen som sin mening ger regeringen till känna vad i motionen anförts om att den allmänna förskolan skall erbjudas alla barn från tre års ålder,</p>
          <pb facs="riksdagen-motions-pdf/data/199899/mot_199899_Ub_0015/mot_199899_Ub_0015-0006.pdf"/>
          <p>5. — att riksdagen som sin mening ger regeringen till känna vad i Mot. 31 motionen anförts om att införa en sexgradig betygsskala, 1998/99Ub15 6. att riksdagen som sin mening ger regeringen till känna vad i motionen anförts om ett fristående kvalitetsinstitut, 7. att riksdagen som sin mening ger regeringen till känna vad i motionen anförts om en nationell handlingsplan om ungas drogmissbruk, 8. — att riksdagen som sin mening ger regeringen till känna vad i motionen anförts om att utveckla ett system, där alla ungdomar/vuxna har en = utbildningsbank med = rätt = till gymnasieutbildning och vissa kompletteringar, oavsett när utbildningen genomförs, 9. att riksdagen som sin mening ger regeringen till känna vad i motionen anförts om att det är angeläget att ett jämställdhetsper- spektiv används i skolan.</p>
          <p>Stockholm den 1 juni 1999 Barbro Westerholm (fp)</p>
          <p>Ulf Nilsson (fp) Yvonne Ångström (fp)</p>
        </div>
      </div>
    </body>
  </text>
</TEI>
