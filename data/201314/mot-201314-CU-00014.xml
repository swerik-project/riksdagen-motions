<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00014">
  <teiHeader>
    <fileDesc>
      <titleStmt>
        <title>med anledning av prop. 2013/14:126 En enklare planprocess</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:126 En enklare planprocess</title>
          <idno type="rdwebb">H102C14</idno>
          <rs type="number">C14</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C14/text</ref>
          <ref type="dokument_url_html">http://data.riksdagen.se/dokument/H102C14</ref>
          <ref type="dokumentstatus_url_xml">http://data.riksdagen.se/dokumentstatus/H102C14</ref>
          <ref type="doc">http://data.riksdagen.se/fil/F60BA9A2-1E0C-4B2E-8787-880F2B70A7CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-L2jZQY1rmXeXy9EGfsxUKG</idno>
            <name>Lars Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QUgBykL5FCmA79fTAUERty" type="basedOn"/>
        <correspContext corresp="i-QUgBykL5FCmA79fTAUERty">
          <ref>Proposition 2013/14:126</ref>
        </correspContext>
        <correspAction xml:id="i-TQ3L7LPjaatQD8h68Vitac" type="signed"/>
        <correspContext corresp="i-TQ3L7LPjaatQD8h68Vitac">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-L2jZQY1rmXeXy9EGfsxUKG"/>
        </correspContext>
        <correspAction xml:id="i-49qWQ5BjJtRFV6P6V9jigu" type="referral">
          <date when="2014-04-25"/>
        </correspAction>
        <correspAction xml:id="i-RRx2zigrxtr1aMM1bCeTwW" type="referral">
          <date when="2014-04-25"/>
        </correspAction>
        <correspAction xml:id="i-6ijjxGTRm7hNGeca486zep" type="dismissal">
          <date when="2014-04-16"/>
        </correspAction>
        <correspAction xml:id="i-GX8hZTsKEZ7qhz897ek5o" type="dismissal">
          <date when="2014-04-16"/>
        </correspAction>
        <correspAction xml:id="i-2xsuE2gcXW7ZGCt5ZEyqTx" type="submission">
          <date when="2014-04-09"/>
        </correspAction>
        <correspAction xml:id="i-AS2c86mTxBxGp1E4LAVi5u" type="transfer">
          <date when="2014-04-08"/>
        </correspAction>
        <correspAction xml:id="i-RgHpgG5zc7JsDhKLvDGdB3" type="assigned"/>
        <correspContext corresp="i-RgHpgG5zc7JsDhKLvDGdB3">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9ZJJFbEh1vUeMPpUsi7K5K" type="motHeader"/>
      <div xml:id="i-HbcffSxjTw6ZRUoF2tPCo9" type="motBody">
        <div xml:id="i-56gZ1kAYwJcjyggzq3S4N2" type="motProposal" subtype="förslag">
          <head xml:id="i-DLCW7ozfYA7L5H8P9eUNxX">
            Förslag till riksdagsbeslut
          </head>
          <list xml:id="i-E1VJq9yDNWTz4A37vfebcw" style="ol">
            <item xml:id="i-DGSZsHXzg5hmWYDPPYF4SG">
              Riksdagen tillkännager för regeringen som sin mening vad som
              anförs i motionen om översyn av reglerna för planering och byggande.
            </item>
            <item xml:id="i-UrDeiL2U5mknm1wp5SufWP">
              Riksdagen avslår förslaget om att krav på detaljplan endast ska
              finnas när byggnadsverkets användning får betydande miljöpåverkan
              eller berör en s.k. Sevesoverksamhet.
            </item>
            <item xml:id="i-RVK19iempmYxSGpyQBrCdq">
              Riksdagen avslår förslaget om att byggnadsnämnden ska kunna anta
              fler detaljplaner.
            </item>
            <item xml:id="i-UzSe2o7FuuoQSCnBCokK6d">
              Riksdagen avslår förslaget om att bestämmelser i detaljplaner
              som avser utformningen av byggnader och tomter under vissa förutsättningar
              ska upphöra att gälla när detaljplanens genomförandetid har löpt
              ut.
            </item>
            <item xml:id="i-QQ8wKSmYBitC1NnejvJkGR">
              Riksdagen tillkännager för regeringen som sin mening vad som
              anförs i motionen om att bestämmelserna om bygglov bör utvecklas
              för en enklare hantering.
            </item>
            <item xml:id="i-JWbGV749VfW6bVXZ677vC4">
              Riksdagen tillkännager för regeringen som sin mening vad som
              anförs i motionen om att möjligheten att häva utformningskrav
              i bygglovsprövningen bör tydliggöras.
            </item>
            <item xml:id="i-8eJ72SqTEmUuGTzgsucmYr">
              Riksdagen avslår förslaget om att kommunerna inte ska kunna få
              ställa egna krav på byggnadstekniska egenskaper.
            </item>
            <item xml:id="i-49nUbCDoqm8thbbg6w2LY3">
              Riksdagen tillkännager för regeringen som sin mening vad som
              anförs i motionen om ökad transparens med kommunala riktlinjer
              för markanvisningar.
            </item>
            <item xml:id="i-Tu6Xq6v7CH2ZKNZkotBc8d">
              Riksdagen tillkännager för regeringen som sin mening vad som
              anförs i motionen om ikraftträdande och övergångsbestämmelser.
            </item>
          </list>
        </div>
        <div xml:id="i-KGpRGZNGiwKZTUH7sQV1yj" type="motContent">
          <head xml:id="i-BRN977ReSyEx996oL4nLcN" type="h1">
            Motivering
          </head>
          <p xml:id="i-MsPqVasKxNALnWkC8Rqdjw">
            För oss socialdemokrater är bostaden inte bara en vara likt vilken
            annan som helst. Bostaden är platsen där vi alla lever våra liv.
            Därför är bostadspolitiken så viktig. Samtidigt som vi alla kan
            se de problem som finns på den svenska bostadsmarknaden har den
            moderatledda regeringen inte tagit sitt ansvar. Förslagen till
            förbättringar är få och inte inriktade på att det ska byggas mer
            för dem som behöver. Pimpade friggebodar eller andrahandsboende
            i en äldre dams källare är inte lösningen på bostadsbristen.
          </p>
          <p xml:id="i-8qgpqfsHKzk9K6Ms9QyovB">
            Det övergripande problemet är att det byggs alldeles för lite
            i Sverige. Mellan 2006 och 2012 blev vi 443 000 fler invånare
            i Sverige. Ändå minskade byggandet under samma period. Det går
            inte ihop. Det finns ett samband mellan bostadsmarknadens funktionssätt
            och ekonomins tillväxt. Såväl EU-kommissionen, IMF som Finanspolitiska
            rådet har uppmärksammat detta. Brist på bostäder hindrar människor
            från att ta jobb där de finns, företag från att expandera, och
            ungdomar att flytta till jobb och utbildning.
          </p>
          <p xml:id="i-8xfLQDV8RTUZD98WcdiWj4">
            En ny plan- och bygglag trädde i kraft så sent som 2011. Redan
            syns brister. I dag tar det för lång tid från idé till färdig
            bostad. Plan- och byggprocessen behöver förtydligas. Vi har tidigare
            föreslagit att regeringen kallar samman en parlamentarisk kommitté
            med tydligt uppdrag att ta ett helhetsgrepp och snabbt föreslå
            nödvändiga förändringar. En parlamentarisk kommitté skulle kunna
            innebära förutsättningar att hitta breda och långsiktiga lösningar.
            En majoritet i riksdagen har också gjort tillkännagivande om detta,
            något som regeringen valt att inte verkställa.
          </p>
          <p xml:id="i-9cRGAVkRnW9TqJnm1tYcUH">
            Den moderatledda regeringens bostadspolitik har framför allt
            kännetecknats av snart åtta års utredningar och uppdrag till olika
            myndigheter. Samtidigt som bostadsbristen ökat. Mindre än ett
            halvår innan valdagen kommer denna proposition, En enklare planprocess.
            Det går inte att bortse från känslan av att regeringen råkat i
            panik inför det kommande valet och i ren desperation kastar ur
            sig en lång rad av enskilda förslag. Förslag som i vissa fall
            inte hänger samman och andra förslag i strid med välgrundade synpunkter
            från tunga remissinstanser. Vi skulle hellre se att regeringen
            valde att samarbeta i en parlamentarisk kommitté för att hitta
            fungerande och hållbara lösningar.
          </p>
          <p xml:id="i-5v9wqPeYJDETQRgDPNvPAT">
            Rubrikerna nedan följer för enkelhetens skull rubrikerna i propositionen.
          </p>
          <head xml:id="i-Bo3VBDgEZqHMpQeLx61X6v" type="h2">
            Översyn av reglerna för planering och byggande
          </head>
          <p xml:id="i-Ur4mnWXtv2KGiix6f4fpvT">
            Regeringen skriver i propositionen att processreglerna redan
            i dag medger ett relativt effektivt förfarande och att betydande
            förenklingar och effektiviseringar kan åstadkommas genom förändrade
            arbetssätt och rutiner, såväl inom kommunerna som hos länsstyrelser
            och inom näringslivet. Ändå väljer man, trots invändningar från
            tunga remissinstanser med samma motivering, att föreslå en rad
            enskilda och i vissa fall osammanhängande ändringar i plan- och
            bygglagen (PBL). Detta trots att alla utredningar och all erfarenhet
            visar att det i första hand är andra frågor som är huvudorsaken
            till det låga bostadsbyggandet.
          </p>
          <p xml:id="i-JRqLAzTf5buAjSbgjSoCh4">
            Brist på resurser är det allt överskuggande problemet i dag vad
            gäller PBL-tillämpningen, det är väl känt och har påpekats från
            flera håll. Det är brist på arkitekter, ingenjörer och lantmätare
            både i kommunerna, på länsstyrelserna och även hos företagen.
            De stora pensionsavgångarna i kombination med att utbildningen
            på universitet och högskolor inte har anpassats efter behoven,
            trots att behoven varit kända sedan lång tid tillbaka. Detta har
            resulterat i hög personalomsättning, vilket får stora konsekvenser
            för detaljplaneringen och om möjligt ännu värre vad gäller byggloven.
            Byte av planarkitekt kan innebära att ett projekt försenas upp
            till ett år eller mer och det är inte ovanligt att det sker flera
            gånger i samma projekt. Ogenomtänkta ändringar i lagstiftningen
            som skapar osäkerhet i tillämpningen och som innebär att knappa
            resurser behöver användas till utbildning i ny lagstiftning är
            därför inte en särskilt lämplig åtgärd. Flera av de ändringar
            som föreslås innebär en avsevärt krångligare och mer resurskrävande
            bygglovshantering. Detta är allvarligt eftersom det är till bygglovshanteringen
            som kommunerna har allra svårast att rekrytera personal och framför
            allt personal med tillräcklig kompetens.
          </p>
          <p xml:id="i-8EQe65Q5kZdyw68LVyPt81">
            Enligt propositionen finns ett syfte att stärka den översiktliga
            planeringen, men det finns inga konkreta förslag om det. Den översiktliga
            planeringen förstärks inte genom att man tar bort detaljplanekravet
            utan effekten blir mindre planering totalt sett. Sverige behöver
            bättre och mera effektiv planering, inte mindre. Plan- och bygglagen
            behöver utvecklas, inte avvecklas. Sverige sticker ut i internationella
            sammanhang genom avsaknaden av nationell fysisk planering, i princip
            ingen regional planering och en svag och framför allt ingen bindande
            översiktlig planering. Boverkets rapport Planer som styrmedel
            för att minska samhällets klimatpåverkan visar att samhällsplanering
            är av strategisk betydelse för att långsiktigt minska samhällets
            resurs- och energiförbrukning. Enligt rapporten saknar Sverige
            många av de påverkansinstrument som används i andra länder för
            att uppnå en mer transportsnål samhällsplanering. En av de viktigaste
            skillnaderna är att många andra länder har system för att överföra
            nationella mål till den lokala planeringen antingen genom tydliga
            planhierarkier, planering över kommungränser eller juridiskt bindande
            klimatmål som påverkar fysisk planering.
          </p>
          <p xml:id="i-4Z9PQuqpANVJfWPzEd7uWK">
            Det hierarkiska systemet i plan- och bygglagen innebär att strategiska
            övergripande frågor ska hanteras i den kommunövergripande översiktsplanen
            som av den anledningen är obligatorisk. Avsikten är att underlätta
            den efterföljande detaljplaneringen och bygglovshanteringen. En
            förstärkning av den översiktliga planeringen skulle ge förutsättningar
            för en snabbare planprocess och smidigare bygglovshantering.
          </p>
          <p xml:id="i-UjMUFvaPYVj1y5ciKX5NM5">
            Förslaget att i princip ta bort detaljplanekravet är märkligt
            även med tanke på regeringens synpunkter i andra delar av propositionen,
            t.ex. när det gäller förenkling av planprocessen. Där anger man
            att det, som alla utredningar visar, är tillämpningen som är huvudproblemet.
            Ändå väljer man att lägga fram förslaget om borttagning av detaljplanekravet
            med alla de negativa konsekvenser som redovisas.
          </p>
          <p xml:id="i-VLMU6pj4UvvVmTxuP8DwbM">
            Propositionen innehåller flera förslag till förändringar i detaljplaneprocessen
            samtidigt som man föreslår att detaljplanekravet ska tas bort.
            Man tror uppenbarligen inte själv på att ett slopat detaljplanekrav
            får något större genomslag i praktiken. Regeringen är inte konsekvent,
            vilket avspeglar en avsaknad av sammanhängande analys. Propositionen
            hänger helt enkelt inte ihop!
          </p>
          <p xml:id="i-7DSc8eZ5j8KkeWnKEMXPxg">
            De viktigaste argumenten mot propositionen finns att hämta i
            Mark- och miljööverdomstolens yttrande över utredningen. Bland
            annat påpekar man att en viktig orsak till långa planprocesser
            är avsaknad av tydlig vägledning från de centrala verken, främst
            Boverket, om hur man inom ramen för PBL-systemet ska hantera och
            förhålla sig till konkreta planeringsproblem. Det finns en övertro
            att planeringsproblem kan lösas med stöd av PBL. Genom en ökad
            kunskap hos planerare och politiker om vad som är möjligt respektive
            inte går att reglera genom PBL eller annan lagstiftning kan planeringen
            effektiviseras såväl tidsmässigt som kvalitetsmässigt. En bättre
            samverkan mellan Boverket och de centrala verk som företräder
            olika särintressen i samhällsbyggandet skulle underlätta kommunernas
            planering samt möjligheterna att uppnå statliga mål.
          </p>
          <p xml:id="i-MgEdTDERoPiWiZ82hb4FdX">
            Mark- och miljööverdomstolens sammanfattande synpunkter på förslagen
            är klarläggande:
          </p>
          <list xml:id="i-TfEdR8GR2sXTFbsozMiPqR" style="ul">
            <item xml:id="i-2ujPTExnQ36A4ySHQZgbXC">
              Sådana genomgripande systemförändringar som föreslås måste föregås
              av en grundläggande problemanalys och en konsekvensanalys som
              tar avstamp i erfarenheter hittills av den nya plan- och bygglagen.
            </item>
            <item xml:id="i-TFxiY53xe44U8oWdbDva6r">
              Vissa av förslagen strider direkt mot syftet att effektivisera
              och förkorta prövningsprocessen av plan- och byggfrågor.
            </item>
            <item xml:id="i-KM67ZsBjsDxiWvJL3iF9i4">
              Det finns bättre sätt att effektivisera plan- och bygglovsprocessen
              än att nu genomföra ändringar i lagstiftningen.
            </item>
            <item xml:id="i-5PiNrisdUx3rsHX9BMQmX1">
              Många förändringar kan genomföras och många åtgärder kan vidtas
              för att förbättra tillämpningen av PBL inom nuvarande system.
            </item>
          </list>
          <head xml:id="i-LcJKnhwmJwgxVVfLqaEEtu" type="h2">
            Begränsning av detaljplanekravet
          </head>
          <p xml:id="i-7rNmZSuqHSWGpt44gdpkcm">
            Enligt konsekvensbeskrivningen i propositionen ger förslaget
            inte väsentligt fler bostäder, men i stort sett bara negativa
            konsekvenser. Konsekvenserna är så allvarliga att förslaget sannolikt
            skulle få direkt negativ påverkan på bostadsbyggandet om kommunerna
            i stor utsträckning skulle börja avstå från detaljplanering.
          </p>
          <p xml:id="i-VbZvtYorP53ki3vN6RPeff">
            Enligt propositionen ska kommunerna i huvudsak bara behöva detaljplanera
            för miljöfarlig verksamhet och s.k. Sevesoverksamhet, men får
            ställa krav på detaljplan som hittills. Kommunerna kommer alltså
            att fritt kunna avgöra om och när man vill ställa krav på detaljplan
            – tvärtemot regeringens strävan efter enhetlighet i övrigt. Detta
            leder med största sannolikhet till olika tillämpning i olika kommuner,
            risk för godtycklighet, risk för utpressningssituationer åt båda
            hållen och i värsta fall risk för korruption. Till detta ska läggas
            den uppenbara risken att styrningen av byggande till t.ex. hyresrätter,
            styrning av handelsetableringar m.m. skulle överlåtas helt till
            de fria marknadskrafterna med mycket olyckliga sociala konsekvenser
            och miljö- och klimatkonsekvenser.
          </p>
          <p xml:id="i-Wznfz5vpL2qeSK1tU9J7TS">
            Detaljplaneringens syfte är att underlätta och skapa en förutsägbarhet
            i bygglovshanteringen. Utan detaljplan och med endast översiktsplanen
            som stöd blir byggandet högst oförutsägbart och investeringen
            osäker. En aldrig så detaljerad översiktsplan kan inte ersätta
            detaljplanen. Översiktsplanen är inte bindande och får inte heller
            vara det enligt grundlagen. Processen är dock minst lika omfattande
            som för detaljplan: samråd, 2 månaders utställning, obligatorisk
            MKB och aktualitetsprövning minst varje mandatperiod. En översiktsplan
            kan faktiskt också överklagas genom laglighetsprövning och upphävas,
            vilket har hänt, om den t.ex. skulle innehålla försök till bindande
            regler.
          </p>
          <p xml:id="i-5EWWwTWN5H1HizhcB6yMHV">
            En detaljplan innebär en avvägning mellan allmänna och enskilda
            och mellan olika enskilda intressen samt reglerar rättigheter
            och skyldigheter på ett bindande sätt för både kommun och fastighetsägare.
            Utan detaljplan finns ingen rätt för fastighetsägare att bygga
            och ingen skyldighet för kommunen att bygga ut gator och allmänna
            platser. Utan detaljplan ska bygglovet bedömas – förutom utifrån
            översiktsplanen – utifrån PBL:s allmänna bestämmelser. Utan detaljplan
            blir bygglovet komplicerat och kan överklagas på alla grunder.
            Utan detaljplan måste ändå den dyra byggprojekteringen göras trots
            att bygglovet blir ett vågspel. Är detta vad regeringen menar
            med att underlätta för byggprocessen?
          </p>
          <p xml:id="i-Ume6NA3zQ5eyYzXHMXeMBu">
            Förslaget motverkar en hållbar utveckling och förutsättningarna
            för att uppnå alla relevanta miljömål. Enligt konsekvenserna i
            propositionen medför det
          </p>
          <list xml:id="i-9BTxFSyv2SHjhQvH93qYcH" style="ul">
            <item xml:id="i-TvTFshyvHggrWcePDnPvYu">
              sämre förutsättningar för samordning mellan bebyggelseplanering
              och infrastrukturplanering
            </item>
            <item xml:id="i-npYQqwuLhgiQ7gWqAQRZB">
              att risk för olämplig bebyggelse tillkommer i förhållande till
              riksintressen, strandskydd, hälsa och säkerhet, olyckor, översvämningar,
              erosion, grundvatten m.m.
            </item>
          </list>
          <p xml:id="i-SAc9MARvpWYMWuShW5ZwTd">
            Regeringen väljer att lägga fram propositionen trots att man
            varken utrett behoven av eller konsekvenserna av följdlagstiftningen.
            Riksdagen har därmed inget underlag som visar på vilka juridiska,
            ekonomiska och andra konsekvenser som förslaget får i slutänden.
          </p>
          <head xml:id="i-HUQaegeE4Rd6Dp8M4JBq3h" type="h2">
            Förenkling av detaljplaneprocessen
          </head>
          <p xml:id="i-5BcH39mYZwzoBDSXLbp7hg">
            I propositionen påpekas att de planärenden som tar längst tid
            sällan beror på PBL:s regler om planprocessen utan att orsaken
            till att det tar lång tid många gånger är att detaljplanen berör
            många motstående intressen eller komplexa förhållanden, vilket
            i sin tur kan leda till långa förhandlingar eller ett omfattande
            behov av utredningsunderlag. Likafullt anser regeringen att det
            är angeläget att regelverket medger en snabb handläggning för
            de fall där komplexiteten inte är särskilt stor.
          </p>
          <p xml:id="i-Gei4LQGgpKNf2TJJ3yGP9t">
            Förslaget innebär ett byte av termer där det nuvarande normala
            förfarandet i fortsättningen ska benämnas utökat förfarande och
            det enkla förfarandet ska benämnas standardförfarande. I propositionstexten
            har man försökt förtydliga när man kan använda sig av skillnaden
            mellan standardförfarande respektive utökat förfarande, men vi
            har svårt att se att förslaget verkligen innebär någon förändring
            i förhållande till dagens situation.
          </p>
          <p xml:id="i-AQ18dHSi51LzJqBpLv1Wrj">
            Boverkets uppföljningsrapporter om tillämpningen av plan- och
            bygglagen visar på att många kommuner i dag använder sig av enkelt
            planförfarande trots att kriterierna för det inte uppfylls. I
            propositionens siffror om hur många detaljplaner som utförs med
            enkelt planförfarande i dag ingår alltså många planer som borde
            ha utförts med normalt förfarande. Risken med det här förslaget
            nu är att kommunerna kommer att uppfatta det som en uppmaning
            att använda sig av det s.k. standardförfarandet även när kriterierna
            inte är uppfyllda. Detta kan i sin tur innebära fler överklaganden
            och upphävanden på formella grunder.
          </p>
          <p xml:id="i-EgdBxxQvxys16mEpT7Liyg">
            Vi ser positivt på att samrådskretsen vid det nya standardförfarandet
            är densamma som vid dagens normalförfarande. Vi välkomnar också
            förslagen om att planförfarandet lättare ska kunna anpassas efter
            omständigheterna samt en snabbare process för att förlänga genomförandetiden.
            Även förslaget om att hanteringen av lagakraftvunna detaljplaner
            förtydligas är något som vi ser som positivt.
          </p>
          <p xml:id="i-DWX9nMi2UHzHMbEXfovWHG">
            En grundregel i kommunallagen är att en nämnd inte får fatta
            beslut i frågor som påverkar en annan nämnds verksamhet på ett
            sätt som inte fullmäktige tagit ställning till. Det innebär att
            en byggnadsnämnd inte bör fatta beslut om detaljplaner som får
            ekonomiska konsekvenser för andra nämnder vad gäller verksamhetens
            omfattning och ekonomi. Dessutom finns det en viktig demokratiaspekt.
            I kommunfullmäktige är alltid samtliga invalda partier representerade
            och sammanträdena är öppna för allmänheten. Så är inte fallet
            med byggnadsnämnden.
          </p>
          <head xml:id="i-9QhZPRM4E9ppZ6fzjXft58" type="h2">
            Flexibiliteten ökar när planbestämmelser om utformning upphävs
            efter genomförandetiden
          </head>
          <p xml:id="i-Es2n6FQBpxQQaSA64gbCRB">
            Majoriteten av remissinstanserna avstyrker förslaget. Svea hovrätt
            (Mark- och miljööverdomstolen) anser att bygglovsprövningen riskerar
            att bli mer skönsmässig och oförutsägbar, vilket är negativt för
            rättssäkerheten, samt att risken är stor att landets kommuner
            kommer att utveckla olika syn på hur PBL:s materiella bestämmelser
            ska tolkas. Det kan tänkas vara förvirrande för den enskilde att
            det finns en gällande plan, men att endast vissa av bestämmelserna
            ska tillämpas.
          </p>
          <p xml:id="i-DFscWmt5XVPKTibvH9Q9PY">
            Förslaget får mycket större konsekvenser än vad som anges i redovisning
            av konsekvenserna i propositionen. Utredningen föreslog borttagande
            av alla utformningsbestämmelser. Men eftersom det avstyrktes av
            så gott som alla remissinstanser har man valt att bara de arkitektoniska
            och estetiska utformningsbestämmelserna ska upphävas vid genomförandetidens
            utgång.
          </p>
          <p xml:id="i-4z837c4QgWfUJJSREFsSdF">
            När dessa utformningsbestämmelser upphör att gälla ska de allmänna
            bestämmelserna i 2 kap. 6 § PBL tillämpas vid bygglovet. Det innebär
            en mycket större osäkerhet i bedömningen när man inte har stöd
            av bestämmelser i detaljplanen. Ofta framhålls det i debatten
            som ett stort problem att detaljplanerna görs mer detaljerade
            vad gäller utformningen. Men i verkligheten innebär det många
            gånger att bygglovshanteringen blir enklare och rationellare i
            och med att man slipper tvister och överklaganden.
          </p>
          <p xml:id="i-LQyx74c9vjSL36DiJfXW2p">
            Bestämmelser om arkitektonisk utformning är inte bara en fråga
            om genomförande utan det är lika viktigt att bevara ett område
            som har fått en medveten arkitektur och genomtänkt gestaltning
            från att förvanskas. Genom att upphäva sådana bestämmelser riskerar
            man att förstöra framtidens arkitektoniska kulturhistoriska värden.
            Det är särskilt allvarligt att man inför dessa bestämmelser med
            retroaktiv verkan, dvs. det kommer att gälla även befintliga detaljplaner
            och detaljplaner som utarbetas enligt både äldre gamla och nya
            PBL.
          </p>
          <p xml:id="i-X8eNrpV4cmz9eY7w7mdJsy">
            Förslaget kan leda till att kommunerna, för att skydda värdefull
            arkitektonisk miljö, känner sig tvungna att förlänga genomförandetider
            och upprätta nya detaljplaner med lång genomförandetid. Nya detaljplaner
            kan också få en längre genomförandetid än vad som annars är motiverat
            för att undvika att utformningsbestämmelserna upphävs. Som regel
            innebär långa genomförandetider problem eftersom det är svårare
            att göra ändringar i planen vilket motverkar syftet att göra planläggningen
            mer flexibel.
          </p>
          <head xml:id="i-E53P9zFLkL3G83nKWyDs9W" type="h2">
            Bestämmelserna om bygglov utvecklas för en enklare hantering
          </head>
          <p xml:id="i-A4dDZ21HueAHPxbrQMeogL">
            Det finns en uppenbar risk att regeringens förslag innebär en
            urholkning av detaljplaneinstitutet och ökad rättsosäkerhet. Att
            regeringen väljer denna lösning är förmodligen för att man inte
            tror att borttagande av detaljplanekravet får något stort genomslag
            och då försöker man andra vägar. De konsekvenser som anges i propositionen
            är gravt underskattade. Förslaget innebär mer godtycklig hantering
            och krångligare bygglovshantering och fler överklagade bygglov,
            som också kan upphävas.
          </p>
          <head xml:id="i-Mwi4sYdLT61nLo7QBoBGat" type="h2">
            Möjligheten att häva utformningskrav i bygglovsprövningen tydliggörs
          </head>
          <p xml:id="i-xBq3dzYEnBh2NKu62npL3">
            Svea hovrätt (Mark- och miljööverdomstolen) menar att förslaget
            att byggnadsnämndens bedömning i vissa frågor ska ges avgörande
            betydelse i bygglovsbedömningen inte är en rättssäker lösning.
            Hovrätten tolkar förslaget som att överprövande instanser får
            ett mycket litet utrymme att överpröva nämndens bedömning i utformningsfrågor,
            både i de fall där byggherren menar att nämnden har ställt för
            höga krav och i de fall där andra sakägare menar att nämnden inte
            ställer tillräckliga krav. Skillnaderna kan antas bli stora i
            olika kommuner och över tid. En sådan ordning är olämplig ur rättssäkerhets-
            och förutsägbarhetsskäl och motverkar således syftet. Vi delar
            denna bedömning.
          </p>
          <head xml:id="i-MUDrfUdpUv6xKGgQevYGk2" type="h2">
            Byggandet blir mer förutsägbart med enhetliga tekniska egenskapskrav
          </head>
          <p xml:id="i-Ahgbgw6bQBygomZ6iDmYif">
            Den av regeringen föreslagna förändringen är avsedd att förhindra
            kommunerna att ställa högre energikrav. Det kommer att innebära
            att utvecklingen mot mer energieffektivt byggande försvåras och
            försenas. Nya projekt som Hammarby Sjöstad i Stockholm, Västra
            Hamnen i Malmö och Norra Djurgårdsstaden i Stockholm kommer inte
            att vara möjliga, projekt som har gett Sverige internationell
            uppmärksamhet. Vi menar att förslaget motverkar en hållbar utveckling.
            Förslaget är även märkligt med tanke på EU:s allt starkare krav
            och steg mot nollenergihus. Det avgörande problemet är att de
            generella kraven, det vill säga Boverkets krav, enligt de flesta
            bedömare är för låga. Sverige har de lägsta kraven i Norden. Kraven
            ska enligt vår mening vara höga och tjäna som ett golv, inte som
            regeringen föreslår ett tak som hindrar utveckling. I stället
            för att förbjuda kommunerna att ställa tuffare miljö- och energikrav
            bör regeringen stimulera dem till att i dialog med byggbranschen
            skapa en hållbar färdplan för morgondagens energi- och kostnadseffektiva
            bostadsbyggande.
          </p>
          <head xml:id="i-QwZpRp77j5dkz71j78ZktL" type="h2">
            Ökad transparens med kommunala riktlinjer för markanvisningar
          </head>
          <p xml:id="i-WE2YghoVUwqWjRBtUJRZCS">
            Problemet är att kommunernas markinnehav är litet och markanvisningarna
            får allt mindre betydelse. Den kommunala förköpsrätten upphörde
            2010, och vad det innebär har inte utvärderats, men sannolikt
            har det inneburit att kommunerna köper mindre mark.
          </p>
          <p xml:id="i-DmmXoq4MJYhDjUDuMCPzRS">
            Kommunernas möjligheter att anvisa mark och sättet man gör det
            på är den helt avgörande frågan för att öka konkurrensen inom
            bygg- och bostadssektorn. Det är väldigt bra att hanteringen öppnas
            upp och att det blir insyn i det som annars försiggår i slutna
            rum. Det kan säkert bidra till ökad konkurrens. Men om kommunerna
            inte har någon mark att anvisa så är förslaget meningslöst.
          </p>
          <head xml:id="i-3jBRkbuGfVh6YEP8b4g5V9" type="h2">
            Ikraftträdande och övergångsbestämmelser
          </head>
          <p xml:id="i-3jEHBh51xTc2WagXC3Yz6W">
            Med tanke på de tillämpningsproblem som finns redan i dag riskerar
            lagändringarna att leda till stora problem i kommunerna och att
            resurser går åt till utbildning och kompetenshöjande insatser
            i stället för till att ta fram detaljplaner och hantera bygglov.
            Boverket har fått resurser för kompetenssatsning men Boverket
            har lika stora problem, eller rättare sagt ännu större problem,
            som kommuner och länsstyrelser att rekrytera och bibehålla personal.
            Boverket ska dessutom hinna ta fram vägledningsmaterial som man
            inte klarat av ens för den hittillsvarande lagstiftningen. Utbildningsinsatserna
            ska dessutom påbörjas och vägledningarna tas fram innan konsekvenserna
            för annan lagstiftning är utredda. Detta utgör ytterligare en
            allvarlig invändning mot innehållet i propositionen.
          </p>
        </div>
        <div xml:id="i-V6pxs2P1paQ1QP7SnVsQg9" type="signatureBlock">
          <list xml:id="i-BmoAy4PV3daHsef6g4uoh1">
            <item xml:id="i-8WP96jgT39Vimu6JJTT8n1" who="i-DXYijt8wprzTgm7zCTJYc3" type="signature">
              Veronica Palm (S)
            </item>
            <item xml:id="i-VNfC7oE5NTac6wf583QP4D" who="i-Uxe3rhosBnSZpqJX5d7gpy" type="signature">
              Carina Ohlsson (S)
            </item>
            <item xml:id="i-G1cFvg4skAiAJkQjxaRbJj" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
            <item xml:id="i-n59Z9uksGjPfRZWxY7cQA" who="i-2J3r8zwqpPMPgVzdyt5mXb" type="signature">
              Katarina Köhler (S)
            </item>
            <item xml:id="i-PuDXF8ksJLxv7eXDrn4ai2" who="i-Xc2gauHt5Y4GsTNbgqrrAo" type="signature">
              Yilmaz Kerimo (S)
            </item>
            <item xml:id="i-HqzHexcYL7m3r8BFpghA2T" who="i-LVvDpgdhY8nFzdo6xSDKsF" type="signature">
              Jonas Gunnarsson (S)
            </item>
            <item xml:id="i-PY2r1qJZp3CVvNYUZ1DaaK" who="unknown" type="signature">
              Lars Eriksson (S)
            </item>
          </list>
        </div>
      </div>
    </body>
  </text>
</TEI>
