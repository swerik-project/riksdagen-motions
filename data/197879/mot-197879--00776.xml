<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00776">
  <teiHeader>
    <fileDesc>
      <titleStmt>
        <title>om fritidsboende</title>
        <author>av Tore Claeson och Lars-Ove Hagberg </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fritidsboende</title>
          <idno type="rdwebb">G202776</idno>
          <rs type="number">776</rs>
          <ref type="dokument_url_text">http://data.riksdagen.se/dokument/G202776/text</ref>
          <ref type="dokument_url_html">http://data.riksdagen.se/dokument/G202776</ref>
          <ref type="dokumentstatus_url_xml">http://data.riksdagen.se/dokumentstatus/G202776</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CC6nD7nHMsjiYasSt1CVmS" type="signed"/>
        <correspContext corresp="i-CC6nD7nHMsjiYasSt1CVmS">
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__776/mot_197879__776-001.pdf"/>
      <div type="motHeader" xml:id="i-5x8bjLvj7Pdhu29fhvWdSh">
        <div type="motTitle" xml:id="i-E1HAULQPnuLKErFuqzNpmX"/>
        <div type="motSubmissionInfo" xml:id="i-HdernQhRK6eRWDFSQZLnyQ"/>
      </div>
      <div type="motBody" xml:id="i-GaT11YJtDuAKCD8b3TgeAH">
        <div xml:id="i-8szk6NgzFtC6LKGAfdutKE">
          <p xml:id="i-Ua491usPpieQU5By8MssQb">
            Motion 1978/79:776
          </p>
          <p xml:id="i-GKb2o6eTyhsuWXuXrZV6pq">
            av Tore Claeson och Lars-Ove Hagberg om fritidsboende
          </p>
          <p xml:id="i-DGWAqHMv6eWvGB4MzJtyXJ">
            Allmänhetens möjligheter till rekreation i samband med semester
            och ledighet är alltför begränsade. Turist- och rekreationspolitiken
            är i dag i många stycken en återspegling av klassamhällets orättvisor
            och värderingar. Det sociala behovet får ge vika för privatkapitalets
            vinst- och spekulations- intressen. Statens intressen preciserades
            delvis i den statliga fritidsutredningens huvudbetänkande (SOU
            1965:19) men först i och med riksplanepropositionen på 1970-talet
            (prop. 1972:111) tog staten ett mer seriöst grepp över byggandet
            av fritidshus. Ett av syftena med denna senare proposition var
            bl. a. att hindra i princip all vidare expansion av fritidshus
            efter västkustens kustremsa, stora delar av Stockholms skärgård
            samt i andra områden av stort intresse för friluftslivet. Man
            ville i stället länka in expansionen till andra regioner och inlandet
            samt främja kollektivt utnyttjande av byar. Trots dessa riktlinjer,
            skapandet av vissa nya styrmedel för fritidshusbebyggelsen samt
            ökade ekonomiska problem med fritidshusexpansionen, har den senare
            utvecklats relativt restriktionsfritt i många delar av landet.
          </p>
          <p xml:id="i-Qis3oCK75W3UuiDKWyuz3R">
            Prisutvecklingen på fritidshus
          </p>
          <p xml:id="i-5WYWUVouV8NmtfsXm6Lv4X">
            Priserna på nybyggda fritidshus, vilka säljs på den öppna marknaden
            och som uppförts av skilda firmor, rusar i höjden. Ett stort antal
            exklusiva fritidshus, som får en allt större del av marknaden,
            har under 1978 sålts till priser som ligger mellan 350 000-450
            000 kr. både i fjälltrakterna och efter södra Sveriges kuster.
            På exempelvis västkusten säljs f. n. nybyggda hus i några fiskelägen
            till priser som överstiger en halv miljon kronor. De säljs både
            som fritidshus och permanentbostadshus, även om det knappast finns
            några lokalt boende efter kusten som kan finansiera sådana förvärv.
          </p>
          <p xml:id="i-WWJxqiDKGgjaRLQxSzkJke">
            Fritidshus som placeringsobjekt
          </p>
          <p xml:id="i-SQUDr58Xkd9ZTEA18cWLnT">
            En ny tendens på denna marknad är att säljare av i första hand
            nybyggda och byggmästarbyggda hus använder argument i försäljningen
            vilka tidigare inte var vanliga. Andelshus i och utanför fjällen
            säljs i annonserna som ”fördelaktiga placeringar”. Många hus säljs
            som ”framtida vinstobjekt” och den beräknade kapitalvinsten används
            inte sällan som huvudargument för de höga kostnaderna i nuet.
            Denna tendens har ytterligare pressat priserna uppåt, vilket samtidigt
            får flera sociala konsekvenser. Om denna typ av
          </p>
          <pb facs="riksdagen-motions-pdf/data/197879/mot_197879__776/mot_197879__776-002.pdf"/>
          <p xml:id="i-AGQr4cnhTFL9xPGuVyJsGe">
            Mot. 1978/79:776 6
          </p>
          <p xml:id="i-EYawtih3Lu3sd3UjrEAqf3">
            boende används som placeringsobjekt försvinner sambandet mellan
            rekreativ nytta och pris, vilket annars förmodligen skulle ha
            lett till en mindre våldsam prisutveckling.
          </p>
          <p xml:id="i-C7K2smWrXuB5147K1yirJ7">
            Permanentning av fritidshus
          </p>
          <p xml:id="i-3Hm5JA3wg9MCiFWzssRJgg">
            Kring framför allt storstäderna pågår sedan länge en utveckling
            som innebär att hus som ursprungligen använts som fritidshus köps
            upp, moderniseras, byggs ut och används som åretruntbostäder.
            I Göteborgsre- gionen beräknar man att fenomenet omfattar ca 900
            fastigheter per år. Det finns två kategorier av köpare till dessa
            potentiella permanentningsfastighe- ter. Dels den kategori som
            snabbt vill ha tag i ett hus i en naturskön trakt, dels en mindre
            resursrik grupp som i permanentningen ser en möjlighet att få
            ett relativt billigt småhus så småningom i stället för att köpa
            ett äldre eller nybyggt åretrunthus. En tredje kategori köpare
            kan nämnas — nämligen pensionerade eller snart pensionerade äldre
            människor som helt enkelt flyttar ut i sin sommarstuga och bosätter
            sig där för gott i en miljö de vant sig vid att uppskatta. Den
            förstnämnda kategorin tillhör de inkomststarka familjerna. Genom
            att exempelvis köpa ett fritidshus och snabbt rusta upp det till
            årentruntstandard kan man få ett bra hus i en vacker miljö med
            nära avstånd till bad, fiske och segling-motorsport. Denna möjlighet
            skulle i många fall vara ouppnåelig om man t. ex. ansökte om byggnadslov
            för ett åretrunthus nära strand och kanske glest beläget. Den
            andra kategorin tillhör ofta den kategori som inte har råd att
            köpa vare sig ett nytt eller äldre åretrunthus i en tätort på
            grund av prisökningarna under 1970-talet. Permanentning blir då
            ekonomiskt attrak- tivt, speciellt om man kan bygga och reparera
            själv och bygga ut efter hand som ekonomin tillåter.
          </p>
          <p xml:id="i-Xgnk8bscsArD9jUEqnLCrA">
            Omvandling av kustorterna
          </p>
          <p xml:id="i-WMGaM8UyRvNUCRP4nsnYBZ">
            Sedan 20 år tillbaka pågår en systematisk och påskyndad utveckling
            i landets kustorter, främst på väst- och ostkusterna samt i Stockholms
            och Göteborgs skärgårdar, med stora sociala effekter som följd.
            Nästan utan undantag köps dessa kusttrakters äldre åretruntbebodda
            tätortshus upp för enbart sommarbruk. Det medför att åretruntkaraktären
            på orterna går förlorad och att bl. a. samhällsservicen försvinner,
            vilket i sin tur omöjliggör eller ytterligt försvårar en framtida
            förändring mot åretruntboende ännu en gång. Priset har nu blivit
            så högt för genomsnittshuset, att vanliga inkomsttagare och unga
            människor med hantverkaryrken eller industrijobb inte längre kan
            konkurrera om ledigblivna objekt. Husen går i stället till inkomststarka
            grupper utanför de berörda orterna och kommunerna. Priserna har
            t. o. m. blivit så höga att det inte längre är möjligt för flerbarnsfamiljer
            att låta en
          </p>
          <pb facs="riksdagen-motions-pdf/data/197879/mot_197879__776/mot_197879__776-003.pdf"/>
          <p xml:id="i-Ro5MRRrPPMKA6zPXjq9BYc">
            Mot. 1978/79:776 2
          </p>
          <p xml:id="i-LcBB6pE42cseisERnpVFM5">
            yngre familjemedlem ta över och fortsätta föräldrarnas åretruntboende.
            Kostnaderna för att ”lösa ut de andra ur boet” blir för dryga,
            något som tidigare inte var något problem. 1967 kunde en vanlig
            arbetarfamilj köpa ett hus i dessa orter utan större problem.
            För ca 50 000 kr. fick de en bra bostad på mellan 75-100 m?, visserligen
            ofta omodern, men ändå, med eget arbete kunde man skapa den standard
            som önskades utan större ekonomiska problem. I dag kan en sådan
            familj inte längre köpa hus i dessa och flertalet andra orter
            efter kusten i Väst- Sverige. Att skrapa ihop mellan 200 000-350
            000 kr. för en relativt omodern bostad blir svårt, även med maximala
            lånemöjligheter. Dessutom tillkommer 50 000-100 000 kr. för nödvändiga
            reparationer i flertalet hus. Denna utveckling får på så sätt
            mycket stora sociala konsekvenser förutom att husen omvandlas
            från åretrunthus till sommarbostäder för en grupp människor med
            mantalsskrivning långt ifrån trakten.
          </p>
          <p xml:id="i-7gQTHzD2AMAKFpCAbfNaGC">
            Spekulation i fjällvärlden
          </p>
          <p xml:id="i-LzFv1DCNJMxrc8B6N77sv9">
            Sedan några år tillbaka pågår en häftig utbyggnadsexplosion i
            den svenska fjällvärlden. Detta har blivit speciellt märkbart
            och uppmärksammat inom fjällturismen i Dalarna, Härjedalen och
            Jämtland, där en enorm exploatering av fjällvärlden pågår. Attraktiva
            markområden köps upp och hårdexploateras av privatkapital, som
            gör stora spekulationsvinster medan naturen utsätts för hård förslitning.
            Dåligt byggda lyxvillor med vackra fasader och undermålig isolering
            växer upp i snabb takt. Priserna på fjälltomter har stigit procentuellt
            mer än priserna på småhus i aktuella regioner. Detta gäller exempelvis
            Åre kommun och i Sälenområdet i Malungs kommun. Det är inte ovanligt
            att man i dag får betala 100 000 kr. för en vanlig liten fjälltomt
            och mellan 300 000 och 450 000 kr. för en ordinär fjällstuga på
            65-75 m?. Visserligen är stugan då lyxutrustad, men prisutveck-
            lingen medför ändå att endast en liten del av befolkningen kan
            komma i åtnjutande av detta boendealternativ. Hyran för en vecka
            ligger ofta på ungefär 1 400 kr.
          </p>
          <p xml:id="i-P35AbKr7KG7YHrYytV7gaL">
            Segregation i fritidsboende
          </p>
          <p xml:id="i-6Cnw9UN3QtB5sxd7FNxWiX">
            Segregation i fjällen och efter västkusten samt i Stockholmsregionens
            skärgård är ännu större än i det vanliga bostadsbeståndet. Spekulationen
            som förekommer är enorm. Det innebär ett långsiktigt slöseri av
            stora mått med tillgängliga energi- och markresurser. Det blir
            svårt att omvandla den enskilda privatbebyggelsen, som skall bygga
            på bilinnehav, till ett samhälle- ligt fungerande fritidsboende.
            Risken är att man nu håller på att exploatera stora områden och
            landskapsdelar till döds.
          </p>
          <pb facs="riksdagen-motions-pdf/data/197879/mot_197879__776/mot_197879__776-004.pdf"/>
          <p xml:id="i-T33Kooe6X9qMNYBhV6Qv1Y">
            Mot. 1978/79:776 8
          </p>
          <p xml:id="i-STjeU4yx1hYwZvBqWEhejZ">
            De kollektiva boendealternativen saknas
          </p>
          <p xml:id="i-Esz2HCvt1Keds2mmuQYpnj">
            Under tiden från 1960-talets början och fram till i dag har byggandet
            av kollektiva boendemöjligheter som fritidshusbyar stagnerat eller
            radikalt minskat beroende på vilken region det gäller (man kan
            dock i detta sammanhang undanta fjällregionerna). De tidigare
            vanliga kommunala fritidsstugebyarna har blivit färre och företagen
            har nästan helt slutat att bygga kollektiva byar för sina anställda
            (ofta förenade med en allmän uthyrning). Det finns flera anledningar
            till denna utveckling. Kostnaderna har blivit radikalt höga jämfört
            med början av 1960-talet och lånemöjligheterna är ytterst knappa
            och dyra. Lån till sådana anläggningar är ju inte prioriterade
            på marknaden. Den snabba utbyggnaden av bostäder under 1960-talet
            gjorde intresset för fritidsstugesatsningar mindre. Under 1970-talet
            har den dåliga kommunala likviditeten samt kostnadsökningarna
            för den ordinarie servicen medverkat till samma resultat. Utvecklingen
            innebär i sin helhet att det har blivit svårare för familjer med
            genomsnittliga inkomster att utnyttja en fritidsbostad på rimliga
            villkor såvitt man inte tidigare var ägare till en sådan. Hotell
            och pensionat har blivit en mycket dyr form av fritidsboende och
            har inte kunnat kompensera de bristande möjligheterna till boende
            i fritidshus- byar av enkelt slag.
          </p>
          <p xml:id="i-8f3pjTZaEWeSNZ5oTzZisM">
            Det nuvarande offentliga intresset för fritidsboendet
          </p>
          <p xml:id="i-W88m9Gj7QqyBLLth5VHp8N">
            Man kan i dag konstatera att kommuner, landsting och närmast
            berörda statliga organ inte gör särskilt mycket för att påverka
            vare sig byggandet av fritidshus, kostnadsutvecklingen för olika
            former av sommarhus, markpris- utvecklingen eller de fördelningspolitiska
            konsekvenser nuvarande utveck- ling för med sig. De nämnda organen
            har en del instrument i sin hand för att intervenera på denna
            boendemarknad, som tar allt större resurser i anspråk av våra
            totala, men dessa möjligheter utnyttjas i liten grad. Detta framgår
            bl. a. av den studie som nyligen avslutats på Chalmers. Vissa
            landsting och några kommuner har dock under de senaste två åren
            försökt att motverka några som de tycker olyckliga sociala verkningar.
            Detta gäller bl.a. Sotenäs kommun på västkusten. Genom att tillsätta
            en statlig utredning kring en del av dessa problem har också staten
            dokumenterat ett visst intresse att göra något åt en del av de
            värsta problemen — en del sociala, andra ekonomiska. Problemens
            ekonomiska omfattning, svårigheterna att komma till rätta med
            dem och den radikala omställning som måste ske kan illustreras
            med en beräkning som Institutet för fastighetsteknik har gjort.
            Enligt denna beräknas enskilda investeringar i privata fritidshus
            komma att uppgå till ca 2 miljarder kronor per år, medan kommunernas
            investeringar i kommunala stugbyar och liknande beräknas till
            endast 15 miljoner per år!
          </p>
          <pb facs="riksdagen-motions-pdf/data/197879/mot_197879__776/mot_197879__776-005.pdf"/>
          <p xml:id="i-4Q2nkrp1tBJPhQ6iU6KNSa">
            Mot. 1978/79:776 9
          </p>
          <p xml:id="i-NhTLokEztkRpe6bxRRiDeS">
            Primära rekreationsområden
          </p>
          <p xml:id="i-71wbR6Tv3y7k3grmCWyF98">
            För några år sedan fattade riksdagen beslut om att 24 primära
            rekreations- områden skulle inrättas. Syftet var att särskilt
            utpeka dessa områden som lämpliga satsningsregioner för en ”massturism”.
            Tanken var att de 24 områdena skulle ha en sådan placering, utrustning
            och ekonomi att de attraherade ett stort antal människor. Ekonomiska
            spärrar skulle undanröjas för att utnyttja dem. Åreprojektet ligger
            inom ett av dessa utpekade områden. Samtidigt som satsningarna
            i området varit stora för nybyggnad av övernattningsmöjlighe-
            ter, liftar etc. har kritiken mot projektet vuxit. Koncentrationen
            av satsning- arna har gjort det svårt för andra regioner att få
            tillgång till nya resurser och konkurrera. Men satsningen på Åre
            har inte gjort det lättare för vanliga inkomsttagare att vistas
            i eller ta sig dit från våra stora industriregioner. Även det
            billigaste vistelsealternativet förutsätter tillgång till bil
            och ekonomiska utlägg i storleksordningen 2 000 — 3 000 kr. för
            en veckas vistelse under tider som lämpar sig för barnfamiljer.
            Detta gäller särskilt vintertid men också i stor utsträckning
            attraktiva veckor under sommaren. Av dessa anledningar kan man
            säga att den första storsatsningen inom ramen för riksdagsbeslutet
            om 24 primära rekreationsområden knappast underlättat för vanliga
            inkomsttagare att få tillgång till dessa miljöer på bra och acceptabla
            villkor.
          </p>
          <p xml:id="i-NnsvrrFGDYo3gGcWzYnR4">
            De sociala effekterna
          </p>
          <p xml:id="i-M4CfHTX949dJtKQs27pgM">
            Ett genomgående drag i utvecklingen av fritidshusmarknaden är
            att kostnads- och prisutvecklingen begränsar urvalet av människor
            som har möjligheter att utnyttja denna form av rekreation. Fritidshuset
            är ju också en bas för andra aktiviteter som bad, segling, skidåkning,
            ovanliga naturupple- velser och annat. Möjligheterna för vanliga
            inkomsttagare minskar med stigande priser och kostnader. Vid kusterna
            och i fjällen håller vi på att få en lika stark boendesegregation
            som i de större tätorterna, och det gäller även andra attraktiva
            stugmiljöer som Bergslagen, Siljanstrakten, vissa delar av Vätternregionen
            etc. Detta betyder konkret att de attraktivaste naturpartierna
            blir allt svårtill- gängligare för människor med måttliga eller
            låga inkomster. För dessa grupper blir det svårare att ta sig
            fram till eftersökta badområden och utnyttja skärgårdens tillgångar.
            Eftersom tillgängligheten till många miljöer i rekrea- tionsområdena
            förutsätter tillgång till privata kommunikationsmöjligheter, blir
            tillgängligheten ojämlikt fördelad inom befolkningen. Alternativet
            att campa eller vistas i husvagn för dem som inte äger eller har
            råd att hyra fritidshus är inte alltid acceptabelt, speciellt
            för handikappade, äldre männi- skor samt flerbarnsfamiljer. Pris-
            och kostnadsutvecklingen måste därför
          </p>
          <pb facs="riksdagen-motions-pdf/data/197879/mot_197879__776/mot_197879__776-006.pdf"/>
          <p xml:id="i-UpFEXGrrA6EAx5qkS9QyvN">
            Mot. 1978/79:776 10
          </p>
          <p xml:id="i-GNF4p9AtR9gguJ1K7k7eum">
            enligt vår mening snabbt åtgärdas även när det gäller fritidshusboendet.
            Hur stor andel av exempelvis landets industriarbetare kan vistas
            i fjällregionerna och uppleva fjällnatur om bristen på kollektiva
            och billiga övernattningsmöj- ligheter är stor samtidigt som ägande
            av privat stuga är ouppnåeligt? Eftersom fritidshusen tar allt
            större andel av samhällets totala resurser, används under allt
            längre perioder, permanentas i ökad utsträckning, byggs i känsliga
            naturpartier, konkurrerar med det rörliga friluftslivet och får
            en allt större bostadsyta och bättre utrustning, måste stat och
            kommuner ägna sig åt denna sektor med samma kraft som det vanliga
            åretrunthusbyggandet. Några av de akuta behoven kan sammanfattas
            så här: 1. Kraftig utbyggnad av kollektivt ägda och skötta fritidshusbyar
            i alla typer av naturmiljöer. Byarna kan ägas av kommuner, fackföreningar,
            kooperativa bostadsrättsföreningar o.d. Privata spekulationsbyar
            av typ Kullenbergs anläggningar måste undvikas. De senare bidrar
            till att boendese- gregationen också breder ut sig i fritidshusområdena.
            Dessa kollektivt ägda byar bör placeras så att de ständigt kan
            nås av kollektiva trafik medel. Tillgång till bil får inte vara
            en förutsättning för att man skall kunna utnyttja stugorna-lägenheterna
            och dess omgivning. 2. Kommunerna bör köpa upp mark för ny fritidshusbebyggelse
            och planera den med samma ambitioner som den vanliga åretruntbebyggelsen.
            Att planera och bygga sådana anläggningar får inte bli ett privat
            geschäft, vilket bara leder till en ännu mer markerad segregation.
            3. Kommunerna bör med statlig hjälp köpa upp ett stort antal i
            dag privata äldre hus i orter av typ fiskelägen i syfte att erbjuda
            vanliga inkomsttagare en billig semestermöjlighet i unika miljöer
            vilka annars blir helt privatiserade. Vi menar också att kommunerna
            samtidigt bör se till att de övriga husen inte köps upp av kapitalstarka
            hushåll för enbart sommar- och semesterbruk. Med lämpliga åtgärder
            bör man möjliggöra för orternas helårsbefolkning att få nyttja
            husen på rimliga villkor. Staten och kommunerna måste bygga upp
            ett rekreationsliv som är öppet för alla och där ingen hindras
            vare sig av ekonomiska, sociala eller fysiska skäl att få den
            nödvändiga rekreationen i samband med semester eller ledighet.
            De svagaste grupperna i samhället skall gynnas genom subventioner
            osv. Rekreationspolitiken måste göras till en medveten, meningsfull
            social verksamhet. Den måste ses som ett led i hälso- och friskvården
            och slå vakt om naturresurserna och miljön i hela folkets intresse.
          </p>
          <p xml:id="i-VYsVP5DCXRwdAPqaFBbhY9">
            Hemställan Med hänvisning till det anförda föreslås 1. att riksdagen
            hos regeringen hemställer om skyndsamt förslag för att bekämpa
            kommersialismen inom anläggandet av fritidshus och andra fritidsanläggningar
            samt för att genom samhälleliga satsningar säkra jämlika förhållanden
            när det gäller fritidsboende och rekreation,
          </p>
          <pb facs="riksdagen-motions-pdf/data/197879/mot_197879__776/mot_197879__776-007.pdf"/>
          <p xml:id="i-DzrRTzLEpEgpQYefbe8m5J">
            Mot. 1978/79:776 I
          </p>
          <p xml:id="i-2RxV4DSJq4SBF6eYxCtfhP">
            2. att riksdagen hos regeringen hemställer att fritidsboendeutred-
            ningen ges tilläggsdirektiv att klarlägga samhällets investerings-
            och driftkostnader för den privata fritidsbebyggelsen.
          </p>
          <p xml:id="i-dHdFeKVksM3FytZn3JAp5">
            Stockholm den 22 januari 1979
          </p>
          <p xml:id="i-L8fiwsEgEuMs7WUNkyhwq9">
            TORE CLAESON (vpk) LARS-OVE HAGBERG (vpk)
          </p>
        </div>
      </div>
    </body>
  </text>
</TEI>
