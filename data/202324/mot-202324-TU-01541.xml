<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01541">
  <teiHeader>
    <fileDesc>
      <titleStmt>
        <title>Översyn av parkeringslagstiftningen</title>
        <author corresp="i-9bqWLXmB7Cb3r3JUmkkLBy">av Hans Ekström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1541 av Hans Ekström (S)</title>
          <idno type="rdwebb">HB021541</idno>
          <rs type="number">1541</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021541/text</ref>
          <ref type="dokument_url_html">https://data.riksdagen.se/dokument/HB021541</ref>
          <ref type="dokumentstatus_url_xml">https://data.riksdagen.se/dokumentstatus/HB021541</ref>
          <ref type="pdf">https://data.riksdagen.se/fil/28E7672F-0B6B-4F52-82CB-41C151A3EF8E</ref>
          <ref type="docx">https://data.riksdagen.se/fil/F2B99F3E-752B-46B1-833E-81F1CD51A429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Qev8JmFdRtnNzJdY7rpipF" type="signed"/>
        <correspContext corresp="i-Qev8JmFdRtnNzJdY7rpipF">
          <note type="signatory" corresp="i-9bqWLXmB7Cb3r3JUmkkLBy"/>
        </correspContext>
        <correspAction xml:id="i-LwtxpWrQVPRd1AHqdsvndt" type="submitted">
          <date when="2023-10-04"/>
          <time when="15:06:32"/>
        </correspAction>
        <correspAction xml:id="i-HZyLnr4fCPyha1rwkug1M3" type="reviewed">
          <date when="2023-10-04"/>
          <time when="15:53:45"/>
        </correspAction>
        <correspAction xml:id="i-QpAgx75CjvLARktfqEhHSm" type="referred">
          <date when="2023-10-17"/>
        </correspAction>
        <correspAction xml:id="i-VpyPpx4Vq5HCMSfB4ucZpQ" type="assigned">
          <date when="2024-04-11"/>
          <time when="15:42:05"/>
        </correspAction>
        <correspContext corresp="i-VpyPpx4Vq5HCMSfB4ucZpQ">
          <ref type="assignedTo">Trafikutskottet</ref>
        </correspContext>
        <correspAction xml:id="i-HNo2bCF2N43CyJf1Yj3roS" type="behandlas_i"/>
        <correspContext corresp="i-HNo2bCF2N43CyJf1Yj3roS">
          <ref type="uppgift">2023/24:TU13</ref>
          <ref type="ref_dok_id">HB01TU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU13</ref>
          <ref type="ref_dok_titel">Vägtrafik- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UoaF3ShjUusZ8s8hnjGVxt" type="motHeader">
        <div xml:id="i-3zYCjPjbYBokdMaYmjwQCs" type="motTitle">
          Motion till riksdagen 2023/24:1541 av Hans Ekström (S) Översyn
          av parkeringslagstiftningen
        </div>
      </div>
      <div xml:id="i-5hpXGMZjjzwLxaDXVXWHnG" type="motBody">
        <div xml:id="i-2FYJoYmsBUa3Lt7TCrH5Lg" type="motProposal" subtype="förslag">
          <head xml:id="i-FxjnFTMayJzgFNqwPqXyZE">
            Förslag till riksdagsbeslut
          </head>
          <list xml:id="i-JWhdFqPbm8GrhMsecJpy9r">
            <item xml:id="i-8u97UbLHeo7fSFmKtVaqB9" sortKey="Yrkande 1">
              Riksdagen ställer sig bakom det som anförs i motionen om att
              överväga att se över parkeringslagstiftningen och tillkännager
              detta för regeringen.
            </item>
          </list>
        </div>
        <div xml:id="i-8WZ9Sd94LboJkZNq77EwqN" type="motContent">
          <head xml:id="i-Vd4Xz7qeY7T6JJ9PjKzzGS" type="h1">
            Motivering
          </head>
          <p xml:id="i-9asgB2xBiXvqnDJXU522fj">
            Rättssamhället är idag under press då det inte finns tillräckligt
            välfungerande rättsregler och institutioner som sätter stopp för
            våld, narkotikahandel, penningtvätt och annan grov brottslighet.
            Självklart kräver dessa samhällsproblem både riksdagens uppmärk­samhet
            och stora insatser av stat och civilsamhälle. Men det finns också
            andra områden som mer har att göra med vardagslivet och där rättsosäkerhet
            och bristande förtroende brer ut sig. Ett sådant område handlar
            om parkering, dvs. de regler som vi har för den parkering som
            kommunerna ansvarar för och den parkering som sker på tomtmark,
            som både kommuner och privata p-bolag sköter.
          </p>
          <p xml:id="i-RS5oHiGscTfHTzfagXTvYg">
            Redan 2004 tillsattes en statlig utredning med uppgift att komma
            med förslag till ny reglering av parkeringsområdet. Syftet var
            att modernisera regelsystemet som redan då ansågs föråldrat. Utredningen
            lades fram 2006 (SOU 2006:109), men den hade ett tvek­samt fokus
            på att sammanfoga de olika rättsregler som gäller för gatumarksparkering
            och tomtmarksparkering. Motståndet blev därför starkt och förslaget
            lades på hyllan. Sedan dess har frågan flera gånger tagits upp
            här i riksdagen, men inget ansvarigt statsråd har velat agera.
            Kanske för att både kommunerna och de privata p-bolagen är emot
            förändringar. För båda är det nuvarande systemet en lönsam kassako
            som varje år genererar flera miljarder i intäkter.
          </p>
          <p xml:id="i-Nir79vaRTRhZgQqUvnxHbu">
            Det är hög tid att tillsätta en utredning som brett analyserar
            möjligheterna att modernisera Sveriges nuvarande parkeringslagstiftning.
            Reglerna som gäller idag är från en svunnen tid innan det fanns
            konsumentskydd, betalkort, appar och andra elektroniska betalsystem
            som nu finns. Även om den tekniska utvecklingen också varit till
            fördel för parkerarna, har riskerna successivt lagts mer och mer
            på bilisten.
          </p>
          <p xml:id="i-R5wQodvL63G3EtWZHmNQcZ">
            Jag vill lyfta fram några av de brister och problem som finns
            i vårt nuvarande system och vill börja med bristen på konsumentskydd.
            Hundratals människor drabbas varje dag av det som i folkmun kallas
            parkeringsböter, trots att de betalt och oftast fått ett kvitto
            på betalningen. Det räcker nämligen inte att betala för parkeringsplatsen,
            utan du måste betala på rätt sätt och därtill kunna bevisa detta.
            Här läggs i princip hela ansvaret på dig som betalar. Även om
            du har betalat i parkeringsautomaten drabbas du av parkeringsbot,
            om biljetten inte varit tillräckligt synlig framme i bilen. Och
            även om du betalat via en app väntar ett ”straff” om någon liten
            detalj blivit fel. Dessutom bär parkeraren till stora delar även
            ansvaret för att begripa om och i så fall när det är tillåtet
            att stå på parkeringen. Trots betalning väntar ”straff” om det
            anses att du borde förstått den ofta oklara information som framgår
            av skyltningen. För många är felparkering den enda erfarenheten
            av att bli ”straffad” för en gärning som man beskylls för att
            ha begått. Det händer naturligtvis att parkeraren vet med sig
            att han eller hon gjort fel och kanske till och med kalkylerar
            med att risken för påföljd är en lägre kostnad att bära än kostna­den
            för att göra rätt för sig. Men i många fall är det inte så. Istället
            drabbar ”straffet” någon som upplever sig ha försökt att göra
            rätt för sig. Detta är djupt olyckligt eftersom det skadar förtroendet
            för rättssamhället.
          </p>
          <p xml:id="i-4uCkpyx48RjmpyYswhoStr">
            Parkeringsböter heter egentligen ”felparkeringsavgift” när det
            handlar om parkering på gatumark respektive ”kontrollavgift” för
            parkering på tomtmark. De här avgifterna, ”böterna”, ger alltså
            mycket stora inkomster till kommuner och privata parkeringsbolag
            samtidigt som den enskilde ofta är helt maktlös. Även om hen har
            rätt är det mycket svårt att få rätt mot vinstsökande kommuner
            och parkeringsbolag. I sin strävan efter effektivitet har lagstiftaren
            dessutom tummat på grundläggande rättssäkerhetskrav. Om det blir
            tvist och saken går till domstol, ska domstolarna enligt rättspraxis
            fästa större tilltro till parkeringsvakten än till parkeraren.
            Om du har fått en kommunal felparkerings­avgift är det till polisen
            du måste vända dig för att bestrida den. Du måste då ha juridi­ken
            klar för dig. Och du måste betala parkeringsboten, även om du
            har rätt och (mot förmodan) så småningom också får rätt. I så
            fall får du pengarna tillbaka, men det kan ta två år.
          </p>
          <p xml:id="i-86FwxrUznyNmkK8aaGTrz6">
            Nyligen har Högsta domstolen avgjort tre likartade fall där utländska
            bilister betalat och fått kvitto på betalningen men missat att
            ange bilens registreringsnummer på rätt sätt, eftersom deras registreringsnummer
            inte överensstämt med svensk standard. Glädjande nog avgjorde
            HD till bilisternas fördel efter en flera år lång kamp i både
            tingsrätt och hovrätt, men tyvärr är domen bara prejudicerande
            i de udda fall med de problem som utländska bilister har att parkera.
            Samtidigt har HD inte ens velat behandla ett fall där en svensk
            bilist blivit fälld för att i god tro ha betalat i fel p-automat,
            trots att det helt saknades anvisningar om var betalningen skulle
            göras. En reformerad parkerings­lagstiftning måste ha som mål
            att stärka konsumentskyddet för de som försökt att göra rätt och
            samtidigt avlasta domstolarna från denna typ av enkla parkeringsmål.
          </p>
          <p xml:id="i-E4EAG6B5DdURNEUDuUSfj3">
            När det gäller parkering på gatumark är problemet att kommuner
            nu i stor utsträck­ning har börjat tänja på lagstiftningens syfte
            och regler. Lagen ger kommunerna en möjlighet att differentiera
            felparkeringsavgifterna från 75 upp till 1 300 kronor. Och man
            använder p-avgifter på ställen och tider där det inte finns någon
            trängsel trots att både lagen och rättsfall förbjuder detta. Man
            reglerar hellre trängseln med p-avgifter istället för p-skiva
            eftersom en sådan inte ger några intäkter till kommunkassan, trots
            att p-skiva är betydligt enklare att hantera för trafikanterna.
            Särskilt de större städerna har numera valt att lägga de flesta
            avgifterna på 1 000 kronor eller högre även för lindriga förseelser
            och sist men inte minst anställer man allt fler p-vakter som har
            till uppgift att beivra även det mest försumbara formfel så att
            kommunen kan kassera in fler felparkeringsavgifter. Avgifterna
            har blivit en ny skattekälla trots att det är vi i riksdagen som
            ska besluta om sådana.
          </p>
          <p xml:id="i-6zXScTZzh3FkX4v3xcG2J5">
            Att polisen som myndighet inte får någon del av de intäkter som
            fortkörningsböter genererar är en utmärkt ordning. Sådana böter
            går som helhet rakt in i statskassan. Risken vore annars att polisen
            skulle prioritera att bötfälla fortkörare för att stärka sin egen
            budget istället för att jaga gängkriminella. En vägledande princip
            i ett rätts­samhälle bör alltså vara att det inte ska finnas några
            incitament för den ansvariga organisationen att tjäna egna pengar
            på att bötfälla fler och tänja på lagstiftningens syfte. Med den
            utveckling som jag här beskrivit vill jag ifrågasätta om det är
            rimligt att kommunerna har makt både att bestämma p-avgifter och
            felparkeringsavgifter, att anställa ett valfritt antal p-vakter
            och att kassera in hela intäkten till den egna kommunens budget.
            En rimligare ordning skulle enligt min mening vara att samma förseelse
            borde leda till samma straff i hela landet. En fråga bland flera
            som alltså borde utredas är om inte ansvaret för att bestämma
            felparkeringsavgifterna borde lyftas bort från kommunerna och
            istället vara ett statligt ansvar som fallet är i till exempel
            Tyskland idag.
          </p>
          <p xml:id="i-Kn7z6oyKRbFdZ1cXvCHaiN">
            Parkering på tomtmark har i motsats till gatumarksparkeringen
            inte till syfte att ”skapa ordning i trafiken”; det är istället
            en form av markupplåtelse som syftar till att skapa intäkter till
            markägaren. Och om man parkerar fel på tomtmark kallas det alltså
            inte felparkeringsavgift utan kontrollavgift. Markägaren kan till
            exempel vara ett sjukhus, en bostadsrättsförening eller ett köpcentrum
            och den anlitar ofta ett privat parkerings­bolag för övervakningen.
            Mycket ofta är avtalet mellan markägaren och p‑bolaget ett s.k.
            nollavtal, där p-bolagets enda ersättning är de intäkter som består
            av parkerings­avgifter och kontrollavgifter. Bolaget tjänar alltså
            på att så många som möjligt parkerar fel, och någon drivkraft
            att ha tydlig och lättbegriplig skyltning finns inte. Det före­kommer
            att anvisningarna för hur man ska betala är näst intill obegripliga.
            Dessutom förekommer förmodligen lönesystem som bygger på att parkeringsvakten
            tjänar på att lappa så många som möjligt. Bolagen förnekar detta,
            men i Norge har man funnit det motiverat att uttryckligen förbjuda
            sådan lönesättning. Att Sverige skulle sakna denna avart är inte
            troligt. Inte heller finns i Sverige någon myndighetstillsyn över
            denna marknad för ”privata straff”. I både Danmark och Norge har
            man system som övervakar parkeringsbolagen.
          </p>
          <p xml:id="i-7ETvehgZBMiBG6oLSuS9PG">
            Jag anser att det nu är hög tid att Sverige ser över sin parkeringslagstiftning
            och anpassar den till moderna rättssäkerhetskrav, som man gjort
            i både Danmark, Norge och Finland. Vi har antagligen en hel del
            att lära av våra nordiska grannar och av Tyskland. På finska riksdagens
            bord ligger till exempel ett förslag om att parkeringsövervakningen
            uteslutande ska bli en offentlig uppgift.
          </p>
        </div>
        <div xml:id="i-6KtZYgL96Tyoevw992ZZTw" type="signatureBlock">
          <list xml:id="i-Bx1UvSLHsbVFstwicM2pXP">
            <item xml:id="i-HJuYWytpkKCdHrfV2aP9FU" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
