<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-02835">
  <teiHeader>
    <fileDesc>
      <titleStmt>
        <title>Skogen vår gemensamma resurs</title>
        <author corresp="i-8UHfFy8Egv2UxrL1auT5kE">av Anders Forsberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2835 av Anders Forsberg m.fl. (SD)</title>
          <idno type="rdwebb">H2022835</idno>
          <rs type="number">2835</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2022835/text</ref>
          <ref type="dokument_url_html">http://data.riksdagen.se/dokument/H2022835</ref>
          <ref type="dokumentstatus_url_xml">http://data.riksdagen.se/dokumentstatus/H2022835</ref>
          <ref type="docx">http://data.riksdagen.se/fil/E4F0B5ED-EA70-4E15-B141-D106CC520948</ref>
          <ref type="pdf">http://data.riksdagen.se/fil/8B98F63D-CB26-433F-B898-EA51A3035498</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3B9ekLfwChJvUSWUevSrjQ" type="signed"/>
        <correspContext corresp="i-3B9ekLfwChJvUSWUevSrjQ">
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-7axeS8wLb7dXdWECyhESJs"/>
        </correspContext>
        <correspAction type="submitted" xml:id="i-NT3ParBzbGLmZ8c2FLwCTx">
          <date when="2014-11-10"/>
          <time when="17:11:46"/>
        </correspAction>
        <correspAction type="referred" xml:id="i-6NXj88Sddcyu6WgVUoyMBx">
          <date when="2014-11-12"/>
        </correspAction>
        <correspAction type="assigned" xml:id="i-X5eXxpFyB86tDNQ8GmoydW">
          <date when="2016-05-09"/>
          <time when="16:08:25"/>
        </correspAction>
        <correspContext corresp="i-X5eXxpFyB86tDNQ8GmoydW">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-3FxN3tNyApbPuYySsHNKdh"/>
        <correspContext corresp="i-3FxN3tNyApbPuYySsHNKdh">
          <ref type="uppgift">2014/15:MJU11</ref>
          <ref type="ref_dok_id">H201MJU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU11</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2835 av Anders Forsberg m.fl. (SD) Skogen vår gemensamma resurs</div>
      </div>
      <div type="motBody">
        <div type="motProposal" subtype="förslag">
          <head xml:id="i-P2j6LSx5Ctxp6N2ZMVZveT">
            Förslag till riksdagsbeslut
          </head>
          <list style="ol">
            <item xml:id="i-3YX29gggT1SxRKHTfuW8Mu">
              Riksdagen tillkännager för regeringen som sin mening vad som
              anförs i motionen om att den svenska modellen för skogspolitik
              bör bevaras och utvecklas vidare i samarbete med skogsnäringen.
            </item>
            <item xml:id="i-FQhTpeA8tUbYfQLwpNExwL">
              Riksdagen tillkännager för regeringen som sin mening vad som
              anförs i motionen om att ett nytt nationellt skogsprogram bör
              arbetas fram i samarbete med skogsnäringen.
            </item>
            <item xml:id="i-EW3V4DQrChnhPUT63rcC5V">
              Riksdagen tillkännager för regeringen som sin mening vad som
              anförs i motionen om att tillsammans med skogsnäringen utforma
              rådgivnings- och utbildningsinsatser för att öka andelen röjd
              skog.
            </item>
            <item xml:id="i-5fHwyD3VwoUr8uBpGqkBhT">
              Riksdagen tillkännager för regeringen som sin mening vad som
              anförs i motionen om att införa dispens på grund av ekonomiska
              skäl vid avverkningsanmälningar.
            </item>
            <item xml:id="i-U5adWvSFGdpqT9Eiw6Tvz2">
              Riksdagen tillkännager för regeringen som sin mening vad som
              anförs i motionen om att underlätta för markägare att få tillstånd
              för markavvattning.
            </item>
            <item xml:id="i-B8grqo9WJGq5Bdfs6hgLJe">
              Riksdagen tillkännager för regeringen som sin mening vad som
              anförs i motionen om att vidta nödvändiga åtgärder för att stödja
              skogsägare och andra berörda i Västmanlands län som drabbats av
              den stora skogsbranden.
            </item>
            <item xml:id="i-LCDjbzots1Vy7UFuSSFijs">
              Riksdagen tillkännager för regeringen som sin mening vad som
              anförs i motionen om att äganderätten bör stärkas när det gäller
              intressekonflikter med intresseorganisationer och andra särintressen,
              t.ex. vid avverkningar och annat skogsbruk.
            </item>
            <item xml:id="i-TC4a7jJpRtGQXnC8krCVqC">
              Riksdagen tillkännager för regeringen som sin mening vad som
              anförs i motionen om att den svenska definitionen av skog och
              skyddad skog bör utredas.
            </item>
          </list>
        </div>
        <div type="motContent">
          <head type="h1" xml:id="i-6HgU6BcKdvSC8EvoPeoCG1">
            Motivering
          </head>
          <p xml:id="i-9DaMdbvdrAa7HxZCQYAKXk">
            Idag sysselsätter den svenska skogsindustrin direkt och indirekt
            200 000 människor. Skogsindustrin utgör 10 procent av den totala
            tillverkningsindustrin i landet och utgör ett fundament i den
            svenska ekonomin. Det finns stora värden i näringen redan i nuläget
            och Sverigedemokraternas målsättning är att skapa ytterligare
            sysselsättning. Utgångspunkten för Sverigedemokraternas skogspolitik
            är två övergripande och jämställda mål: miljömålet och produktionsmålet.
            Skogsägaren styrs av skogsvårdslagen som reglerar avverkning,
            återplantering, skydd av naturbiotoper, fornminnen m.m. Vi anser
            emellertid att den bästa skogspolitiken uppnås genom frivillighet
            och information snarare än genom detaljstyrande lagar och regleringar.
          </p>
          <p xml:id="i-K6DkeXqKkVTvbAKcffuCNL">
            Nationellt skogsprogramGenom att öka mängden skog minskar i princip
            mängden koldioxid i atmosfären. Effekten är förvisso marginell
            på ett globalt plan, men det gäller alla åtgärder i Sverige vad
            gäller koldioxid. Såväl skogen som dess produkter fungerar som
            kolsänkor under hela sin livstid och när produkterna inte längre
            kan återanvändas eller materialåtervinnas kan de fortfarande producera
            energi genom förbränning och därmed ersätta fossila bränslen.
            Energin som produceras är i själva verket lagrad solenergi. Trä
            är ett energisnålt byggnadsmaterial i jämförelse med många alternativ
            som exempelvis metaller och cement. Mindre energiåtgång för byggsektorn
            reducerar därmed behovet av fossila bränslen.
          </p>
          <p xml:id="i-2MiiTyWLVVAP9GGpLcyHgK">
            Biobränslen i form av biprodukter från skogen och skogsindustrin
            ersätter idag fossila bränslen. Biproduktbränslen genereras i
            skogens alla produktionsled: avverkningsrester i skogen, bark,
            spån och bakar i sågverken, bark och lignin i massaindustrin och
            trä- och pappersavfall från vidareförädlingsindustrin och samhället.
          </p>
          <p xml:id="i-4x2ptC2uK4JVcL3c5EFu1y">
            Brukade skogar är mer effektiva som kolsänkor än naturliga skogar.
            Yngre träd som växer fort absorberar mer koldioxid än mogna träd
            som med tiden dör och ruttnar, vilket återför den lagrade koldioxiden
            till atmosfären. Om en skog lämnas helt åt naturens gång, når
            den med tiden ett optimalt tillstånd med just så stor mängd biomassa
            som bördigheten i jorden och nederbörds- och temperaturförhållandena
            tillåter. Om träden avverkas i takt med att de blir avverkningsmogna,
            kan en stor andel av kolet lagras i de tillverkade träprodukterna
            under hela sin livslängd, samtidigt som skogsägaren planterar
            nya träd som ersätter de gamla.
          </p>
          <p xml:id="i-7P7TuYY76XCRu3zepSiZqr">
            Biobränsle blir en allt viktigare energikälla för Sverige. Skogsindustrierna
            har låtit kartlägga hur mycket mer bränsle vi kan ta ut ur skogen.
            De avverkningsrester, grenar och toppar som idag används för biobränsleproduktion
            motsvarar 7 TWh bränsle per år. Skogsindustrierna bedömer att
            det går att drygt dubbla detta uttag, med ytterligare 8 TWh per
            år. Genom att dessutom ta vara på andra avverknings- och gallringsrester
            är det möjligt att ur de svenska skogarna utvinna ytterligare
            12 TWh bränsle. Sammantaget är det alltså möjligt att öka uttaget
            av skogsbränsle med 20 TWh per år.
          </p>
          <p xml:id="i-CSodvPzFZJtukVwDHjRwvE">
            Sveriges skogsproduktion kan enligt företrädare för branschen
            öka med 15 %. Ska vi behålla vår konkurrenskraft och förse Sverige
            med råvara till pappersbruk och sågverk behöver vi mer skog. Det
            skapar jobb och exportinkomster. Mer skog är också bra för miljön
            och till exempel papper och trävaror kan ersätta produkter som
            inte är baserade på förnyelsebar råvara.
          </p>
          <p xml:id="i-3NtUaZPq5U114JTW3RXsqV">
            Det finns många sätt att öka tillväxten: bättre föryngring, förädlade
            plantor, reducerade viltskador, dikesrensning, gödsling och användning
            av nya trädslag. Ingen enskild åtgärd räcker emellertid till för
            att förse oss med all skog vi behöver.
          </p>
          <p xml:id="i-U7bGCNKrTFnyQDaCbQMC4d">
            Alla scenarier med framtida klimatutveckling är behäftade med
            stor osäkerhet och de förväntade effekterna på skogen blir därför
            än mer osäkra. Trots detta kan man ändå förutspå de mest sannolika
            effekterna på den svenska skogen vid ett framtida ändrat klimat.
            En ökad tillväxt av biomassa är sannolik, vilket innebär ökade
            möjligheter att använda nya trädslag i skogsbruket. Samtidigt
            ökar eventuellt risken för vissa typer av skador, såsom vindfällningar
            och insektsangrepp.
          </p>
          <p xml:id="i-MJkaQVmTxx1TbygG2eBsLP">
            Med hänvisning till de möjligheter som finns inom skogsbruket
            bör ett nationellt skogsprogram arbetas fram gemensamt med näringen
            med en långsiktig och tydlig framtidsstrategi.Insatser för röjning.
          </p>
          <p xml:id="i-VjF8tqibZrJE9dBmPcWSkJ">
            Sverige har mycket stora arealer som är eftersatta och som behöver
            röjas.Idag finns cirka 1 300 000 hektar skog med eftersatt röjning
            i Sverige – det så kallade ”röjningsberget”. Mellan 360 000 och
            380 000 hektar röjs varje år. När skogen röjs fördelas tillväxten
            på färre och grövre stammar. Då kan träden bättre stå emot påfrestningar
            i form av snö och vind. Röjningen gynnar dessutom de trädslag
            som passar för olika marker och olika skötselinriktningar. Röjningen
            ger en skog som när den gallras innehåller träd som är grövre,
            kan avverkas tidigare och därför ger bättre lönsamhet. Skog som
            inte röjs ger många klena stammar där varje stam kostar lika mycket
            att avverka som grova stammar, vilket innebär att avverkningskostnaden
            blir högre, förskjuts framåt i tiden och skogens omloppstid förlängs.
          </p>
          <p xml:id="i-PNftgSkD3jkt2ern6sZNxo">
            Sverigedemokraterna anser att en väl utformad rådgivningsinsats
            i samarbete med skogsnäringen skulle öka skogsägarnas incitament
            för att öka röjningsinsatserna.
          </p>
          <head type="h1" xml:id="i-6HuZ6wYjNpCUfrM1uLkRkC">
            Dispens vid avverkningsanmälan
          </head>
          <p xml:id="i-DKSBzd3g1wMnwtKvEM8Mg9">
            Innan man slutavverkar skog ska man enligt lag lämna in en avverkningsanmälan
            till skogsstyrelsen. Detta ska göras minst sex veckor innan avverkningen
            påbörjas. Ibland finns det anledning att påbörja avverkningen
            innan dessa sex veckor har gått. Då kan man ansöka om dispens
            för att få påbörja avverkningen tidigare, men då krävs att man
            anger skäl för detta.
          </p>
          <p xml:id="i-QEjjuC5ZD5cVcx2scUfza2">
            Ett ganska vanligt scenario är att ett hygge tas upp längs med
            en gräns mellan två fastigheter. På den andra fastigheten, där
            avverkning inte sker, finns ett jämnårigt bestånd, som då på lite
            sikt blir mer utsatt för både kommande stormar och eventuellt
            även barkborreangrepp. Ägaren till den intilliggande fastigheten
            vill då ofta avverka sin skog samtidigt, vilket skulle bli ekonomiskt
            extra lönsamt, då skogsmaskinerna inte behöver flyttas till någon
            annan fastighet däremellan. Detta är dock inte möjligt, då dispens
            inte beviljas utifrån ekonomiska skäl. Syftet med detta är att
            skydda skog med höga naturvärden.
          </p>
          <p xml:id="i-DLVWudjrhGEdVDFvoDi7BL">
            Planterade granskogar på typisk produktionsmark är en av våra
            vanligaste skogstyper och har normalt inte några höga naturvärden
            av sådan art som motiverar att avverkning inte sker. Av ekonomiska
            skäl vi i Sverigedemokraterna att möjligheten att få dispens vid
            avverkningsanmälan bör ökas. Detta kan även reducera användningen
            av fossilt bränsle.
          </p>
          <p xml:id="i-NF6rG12di5wqaxApEwYE7B">
            DikningDikning, eller så kallad markavvattning, av skogsmark
            är i vissa fall ett mycket effektivt sätt att öka produktionen,
            minska översvämningsrisken och minska körskador i modernt skogsbruk.
            Dikning av skogsmark är dock något som är förbjudet i södra Sverige,
            men länsstyrelsen kan bevilja undantag om det finns särskilda
            skäl. Det är både dyrt och krångligt att ansöka om dispens och
            därför undviker många att ens försöka, vilket får till följd att
            produktiv skogsmark blir mindre produktiv och körskador i skogsmark
            ökar.
          </p>
          <p xml:id="i-2ub56qCDo5XSfyWqP4jpQ6">
            I Skogsstyrelsens ”RAPPORT 5 • 2009 Skogsproduktion i stormområdet,
            kan man läsa följande: ”I stormområdet har ett specifikt stormrelaterat
            problem dykt upp. Många dikessystem är svårt skadade av rotvältor
            och körskador. I många fall så mycket att det blir svårt att tala
            om dikesrensning utan det blir mer en fråga om att rekonstruera
            ett dikessystem, där de nya dikena är lämpliga att lägga ungefär
            där de gamla låg eller i några fall kanske även på nya platser.
            Lagstiftningen är inte konstruerad efter denna situation utan
            förutsätter ett i grunden oskadat dikessystem som rensas. I Skogsstyrelsens
            regeringsuppdrag om dikesrensningens regelverk har frågan uppmärksammats
            och slutsatsen är att det bör vara tillåtet att rekonstruera diken
            på ungefär samma plats där de tidigare har legat men om diken
            placeras på en helt ny plats så jämställs det i lagstiftningen
            med ny markavvattning. Utredningen kommer att föreslå förändringar
            i detta avseende men även under de bästa förutsättningar kommer
            processen fram till ett nytt regelverk att ta flera år.”
          </p>
          <p xml:id="i-3m37it6oVeKwrv4ic3kecQ">
            Det finns även studier som påvisar möjligheterna att begränsa
            översvämningar genom att vidta olika förberedande åtgärder. Genom
            att göra det lättare att få tillstånd, till exempel genom samråd
            liknande de vid dikesrensningar, kan man få möjlighet att vidta
            förberedande åtgärder mot översvämningar i framtiden. Det kan
            röra sig om att man tillåter markavvattning av ett område, mot
            att en uppsamlingsdamm grävs i anslutning till markavvattningen,
            eller att ett dike görs medvetet längre än det tidigare har varit,
            för att på så sätt fördröja vattnets väg. Alla möjligheter att
            påverka genom dikning låses tyvärr i praktiken av det förbud som
            idag finns och att införa lättnader i förbudet, för att på så
            sätt kunna bibehålla bra produktion, en bra miljöhänsyn och minskad
            översvämningsrisk, är gynnsamt för alla parter inom modernt skogsbruk.Sverigedemokraterna
            anser därför att regelverket kring dikesrensningen bör förenklas.
          </p>
          <p xml:id="i-XQNLFkLgd3W17XqnPj5WwL">
            Den stora skogsbranden
          </p>
          <p xml:id="i-4vP32mtZg8nwbmBJukpv3n">
            Skogsbranden i Västmanland är en av de största skogsbränderna
            i Sverige i modern tid. Branden har drabbat enskilda personer
            hårt och krävt stora resurser från samhället. Ca 14 000 hektar
            skog har ödelagts, vilket skulle innebära en minskning av skogsägarnas
            nettovärde vid avverkning på flera hundra miljoner kronor. Drygt
            900 skador har hittills anmälts till försäkringsbolagen efter
            skogsbranden. I dagsläget uppskattar försäkringsbolagen att kostnaderna
            uppgår till 875 miljoner kronor och siffran väntas stiga. Fortfarande
            är det inte möjligt att till fullo uppskatta de slutliga konsekvenserna
            av branden. Sverigedemokraterna anser nödvändiga åtgärder bör
            vidtas för att stödja skogsägare och andra berörda som drabbats
            av den stora skogsbranden i Västmanlands län.
          </p>
          <head type="h1" xml:id="i-Hg4ZsrxQBJFoDK6gYfQZWy">
            Äganderätten
          </head>
          <p xml:id="i-9P6dmr1MKX82iv8Ya7uVWV">
            Det är många som har åsikter om den svenska modellen för brukande
            av skog. Drygt hälften av Sveriges skogsmark ägs av 330 000 enskilda
            skogsägare med känsla och ansvar för sin egen skog. Globalt ser
            man ett tydligt samband mellan brist på enskilt ägande och skogar
            som skövlas. Att bruka skogen skapar sysselsättning och gör det
            möjligt för många att bo, verka och leva på landsbygden. Äganderätten
            är ett viktigt fundament för vår historiska rättstradition, men
            hotas idag av organisationer och privatpersoner som utan att behöva
            ta det ekonomiska ansvaret kräver inskränkningar i brukandet av
            skogen. Därför är det viktigt att äganderätten framhålls när det
            gäller intressekonflikter med olika särintressen, t ex vid avverkningar
            och annat skogsbruk.
          </p>
          <p xml:id="i-EptTAw4npPbswGBdAooztQ">
            Sverigedemokraterna vill därför att äganderätten stärks när det
            gäller intressekonflikter med intresseorganisationer och andra
            särintressen, t ex vid avverkningar och annat skogsbruk.
          </p>
          <head type="h1" xml:id="i-FzWZWf99yQFrqf8D2yUGay">
            Definitionen av skyddad skog.
          </head>
          <p xml:id="i-8G6P1nga6UjkG3i9v4zUEM">
            Enligt regeringens budgetproposition för 2015 (utgiftsområde
            23) så anges att 10 % av skogen är avsatt för naturvård. Arealen
            formellt skyddad skog uppgår till ca 1,2 miljoner hektar produktiv
            skogsmark, vilket motsvarar drygt 5 procent av den totala arealen
            produktiv skogsmark i Sverige. Arealen är emellertid ojämnt fördelad
            över landet: 46 procent av den produktiva skogsmarken ovan den
            fjällnära gränsen är formellt skyddad, medan motsvarande andel
            nedan den fjällnära gränsen endast uppgår till drygt 3 procent.
            Skogsbrukets frivilliga avsättningar av produktiv skogsmark uppgår
            också till ytterligare ca 1,2 miljoner hektar. Av dessa har Skogsstyrelsen
            klassat 647 000 hektar som områden med höga till mycket höga naturvärden.
            Övriga områden klassas som utvecklingsmark eller områden med annat
            värde. Tillsammans omfattar det formella skyddet och de frivilliga
            avsättningarna alltså totalt ca 2,4 miljoner hektar produktiv
            skogsmark.
          </p>
          <p xml:id="i-YYcRyTZxTNXVkDSFvwknHc">
            Om man istället använder internationell statistik som inkluderar
            skogsklädda impediment (mark som producerar mindre än en skogskubikmeter
            virke per hektar och år, dvs. mycket lågproducerande mark) i länders
            totala skogsmarksareal. Med det synsättet är Sveriges totala skogsareal
            drygt 28 miljoner hektar varav ca 4,9 miljoner är skogsimpediment.
            Andelen skog undantagen ifrån skogsbruk och därmed avsatt för
            naturvård blir då i stället ca 25 % av den totala skogsmarken.
          </p>
          <p xml:id="i-WE1onYqmkGBAmeyUX1CkRY">
            Med anledning av detta anser vi i Sverigedemokraterna att den
            svenska definitionen för skog och skyddad skog bör utredas och
            en internationell praxis införas.
          </p>
        </div>
        <div type="motSignatures">
          <list>
            <item xml:id="i-Q8ZAWYSokimgu2EnfgoFgg" who="i-8UHfFy8Egv2UxrL1auT5kE">
              Anders Forsberg (SD)
            </item>
            <item xml:id="i-KvTP88erMgE3Gd1StHU4jH" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-PwPa53xswaEbviuFmNeutN" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-XVdYrZ8BDJGADjeYs13KtM" who="i-DF6yJMSNGfT6HwisDSi4qz">
              Josef Fransson (SD)
            </item>
            <item xml:id="i-63FRSQTbSrQZ1TH9DeahcH" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-51hUnPsRnrN2WUE7QBoZCy" who="i-7axeS8wLb7dXdWECyhESJs">
              Aron Emilsson (SD)
            </item>
          </list>
        </div>
      </div>
    </body>
  </text>
</TEI>
