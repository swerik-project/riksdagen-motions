<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__870/mot_1968__ak__870-001.pdf"/>
      <fw xml:id="i-WFJzgX1vD9kRcFtDf2CgAv">
        12 Motioner i Andra kammaren, nr 870 år 1968
      </fw>
      <div type="motHeader" xml:id="i-3CvuFjeYjBQ8j7ANinyWAb">
        <div type="motTitle" xml:id="i-8xuBYcu3ypr7MdwKheByjQ"/>
        <div type="motSubmissionInfo" xml:id="i-GxNGs8Xeehba6GNNiCgvso"/>
      </div>
      <div type="motBody" xml:id="i-2ipdnU5z4pnt1KQu31ShBH">
        <div xml:id="i-R2dSWcpDQW7QPoS96ZQeuG">
          <p xml:id="i-7nX6bSaNjManDwqAv49HNM">
            Nr 870
          </p>
          <p xml:id="i-ErZtaiofjGcEEpCNZkbENz">
            Av herrar Hedlund och Wedén, angående familjepolitiken. (Lika
            lydande med motion nr 679 i Första kammaren)
          </p>
          <p xml:id="i-TgZaMT8vXybtrgG6PnbC5C">
            Utformningen av samhällets stöd till barnfamiljerna har under
            senare år varit föremål för successiva förändringar. Olika motiv
            har vid olika tidpunkter varit de tyngst vägande för samhällets
            engagemang för att stödja barnfamiljerna. Under vissa perioder
            har de befolkningspolitiska motiven dominerat. För vår del betrak-
            tar vi familjepolitiken som en fråga om solidaritet olika människor
            och grupper emellan. Denna uppfattning torde nu vara dominerande
            också i den allmänna in- ställningen till familjepolitiken. Jämsides
            med utvecklingen bort från befolknings- politiska motiv i riktning
            mot rättvisemotiv bör också gå en strävan bort från kon- sumtionsdirigerande
            åtgärder mot konsumtionsneutrala stödformer som ökar barn- familjernas
            valmöjligheter. Samhällets familjepolitiska åtgärder bör enligt
            vår me- ning syfta till en utjämning mellan dem som har barn och
            dem som inte har barn. Föräldrarna skall inte ensamma behöva bära
            barnkostnaderna. En utjämning av försörjningsbördorna mellan olika
            perioder i människans liv måste eftersträvas. Den solidaritets-
            och jämlikhetssträvan, som familjepolitiken måste vara ett led
            i, innebär också att samhället måste ge ett särskilt stöd till
            barnfamiljer i lägre in- komstlägen. Denna syn på familjepolitiken
            har legat till grund för de krav på utbyggnad av samhällets åtgärder
            för barnfamiljerna, som från vårt håll framförts i riksdagen under
            många år. Trots att familjepolitiken måste tillskrivas en stor
            betydelse i an- strängningarna för att bygga upp ett trygghetens
            samhälle har reformerna inom det familjepolitiska området under
            lång tid släpat efter. Utbyggnaden av de familje- politiska åtgärderna
            har i stort sett begränsats till att ge kompensation för den fort-
            gående penningvärdeförsämringen. Inte ens detta begränsade mål
            har kunnat upp- nås under vissa perioder, t. ex. efter 1 juli
            1965. Barnbidragens reella värde har minskat. Vi har vid upprepade
            tillfällen aktualiserat frågan om riktlinjer för familjepoli-
            tikens utveckling och anpassning till de ändrade förhållanden
            för barnfamiljerna som samhällsomvandlingen medför. Under senare
            år har två kommittéer, familje- politiska kommittén och familjeskatteberedningen,
            varit sysselsatta med att utreda de familjepolitiska frågorna.
            Det finns anledning beklaga uppdelningen på två olika kommittér,
            vars förslag inte har samordnats även om kommittéerna i viss grad
            hål- lit varandra underrättade om varandras arbete. Familjeskatteberedningen
            har ännu
          </p>
          <pb facs="riksdagen-motions-pdf/data/1968/mot_1968__ak__870/mot_1968__ak__870-002.pdf"/>
          <fw xml:id="i-XiccJjh9Zjp8kdqyvqbHb">
            Motioner i Andra kammaren, nr 870 år 1968 13
          </fw>
          <p xml:id="i-VU1bwQkmLEJWuUS8xHYwvx">
            inte framlagt sitt betänkande. Förutsättningen för ett samlat
            grepp på hela familje- politiken har därför saknats. Av statsverkspropositionen
            framgår att den genomgripande familjepolitiska reform som många
            väntat skulle beslutas under vårriksdagen 1968 inte kommer att
            föreläggas riksdagen. I stället meddelas i propositionen att inga
            höjningar av barnbidragen kommer att föreslås. Endast förändringar
            av familjebostadsbidragens konstruktion och storlek kommer att
            föreslås. När det från vårt håll under senare år i motioner har
            krävts höjningar av barnbidragen och en genomgripande refor- mering
            av familjepolitiken har hänvisats till att regeringen planerade
            att genomföra en familjepolitisk reform under budgetåret 1968/69.
            Sålunda skulle enligt t. ex. andra lagutskottets av riksdagens
            majoritet godkända utlåtande nr 3 år 1967 re- formen ske på grundval
            av de betänkanden som under 1967 skulle komma från såväl familjepolitiska
            kommittén som familjeskatteberedningen. Då det enligt vad som
            framgår av statsverkspropositionen under vårriksdagen inte kommer
            att framläggas något förslag om en genomgripande reform av familje-
            politiken vill vi nu i avvaktan på kommande proposition om förändringar
            av vissa delar av familjestödet framlägga förslag dels om vilka
            omedelbara höjningar av de allmänna barnbidragen som vi anser
            angelägna och för vilka vi har skapat utrymme i budgeten. I en
            familjepolitisk reform bör ingå en höjning av de allmänna barnbidragen.
            Så länge barnbidragen på långt när inte täcker de verkliga barnkostnaderna
            är det nödvändigt att extra barnbidragsförmåner utgår till barnfamiljer
            med lägre inkoms- ter. Vidare bör i en familjepolitisk reform
            ingå någon form av vårdnadsbidrag. Vi kräver också värde- och
            standardbeständighet för de familjepolitiska förmånerna samt en
            sådan utformning av skattesystemet att det varken favoriserar
            hemarbete eller förvärvsarbete och ej heller skilda civilstånd.
          </p>
          <p xml:id="i-Ce6qvQyqyCVXHQ2g87Vb1t">
            Allmänna barnbidrag
          </p>
          <p xml:id="i-G3572YAJQBjjHDB3Aut5Vt">
            Sedan 1948 lämnas samhällets ekonomiska stöd till barnfamiljerna
            huvudsak- ligen i form av allmänna barnbidrag. Barnbidragens införande
            innebar ett bety- dande framsteg jämfört med de skatteavdrag som
            tidigare tillämpades och vilka direkt missgynnade låginkomsttagarna.
            Barnbidragen utgår lika till alla barn oav- sett inkomst. Kontantbidragsformen
            medger full konsumtionsfrihet. Det allmänna barnbidragets uppgift
            är att jämnare fördela barnkostnaderna mel- lan barnfamiljer och
            andra grupper. Den standardskillnad som utan stödåtgärder skulle
            uppstå mellan barnfamiljer och andra skall så långt möjligt utjämnas.
            Sam- hället kan och bör emellertid inte helt och hållet övertaga
            barnkostnaderna. Med hänsyn till de värden som barnen utgör för
            föräldrarna är de säkerligen beredda att göra uppoffringar för
            barnens skull. Kostnaderna för barnens vård är emeller- tid så
            dryga att det måste anses rimligt att hela samhället bidrar till
            en stor del av dem. Det nu utgående barnbidraget om 900 kr. per
            barn och år motsvarar endast som
          </p>
          <pb facs="riksdagen-motions-pdf/data/1968/mot_1968__ak__870/mot_1968__ak__870-003.pdf"/>
          <fw xml:id="i-3H5zmPS82etu6TGpr9A9s4">
            14 Motioner i Andra kammaren, nr 870 år 1968
          </fw>
          <p xml:id="i-VCgNGFZPTBmAJ4ezMY74LH">
            tidigare nämnts en mindre del av barnkostnaderna. Vid en familjepolitisk
            reform bör barnbidraget höjas icke endast med hänsyn till penningvärdeförsämringen
            utan även med hänsyn till standardhöjningen i samhället. Barnbidragen
            såväl som andra familjepolitiska förmåner bör bli föremål för
            indexreglering.
          </p>
          <p xml:id="i-XtRQv2tmnnspX7yawtVvBo">
            Extra barnbidragsförmåner till familjer med låga inkomster
          </p>
          <p xml:id="i-PrzmCMaCTGDG5ndWJDPXjy">
            Med hänsyn till rådande inkomstfördelning kan barnkostnaderna
            för familjer i lägre inkomstlägen medföra en orimligt låg standard
            vid jämförelse med den all- männa ekonomiska standarden i samhället.
            Därför bör de allmänna barnbidragen liksom hittills kompletteras
            med andra stödformer så att barnfamiljer i låga in- komstlägen
            erhåller ett extra ekonomiskt tillskott. För flerbarnsfamiljer
            torde ett sådant stöd vara ännu mer motiverat. Varje barnfamilj
            bör tillförsäkras en skälig ekonomisk standard per konsumtionsenhet
            räknat. Det nuvarande familjebostadsbidraget fyller till en del
            behovet av extra stöd till barnfamiljer med låga inkomster. Genom
            anknytning till bostad av viss typ ute- stänges emellertid många
            familjer med låga inkomster från detta stöd, vilket inte kan anses
            som tillfredsställande. Anknytningen till en speciell konsumtion
            kan dess- utom ifrågasättas. Ett stort antal barnfamiljer med
            behov av ekonomiskt stöd går miste om både familjebostadsrabatt
            och generell subvention, emedan de bor i bo- städer där sådana
            förmåner inte kan komma i fråga. Konsekvensen har blivit att en
            familj med många barn och relativt små inkomster helt stått utan
            möjlighet till stöd med anknytning till bostaden på grund av att
            denna haft för låg standard. En familj med färre barn och relativt
            höga inkomster däremot har kanske fått både familjebostadsbidrag
            och en viss generell subvention. En tredje familj utan barn men
            med stora inkomster har åtnjutit en betydande generell subvention.
            På sikt bör eftrsträvas ett särskilt stöd till barnfamiljer med
            lägre inkomster oberoende av bestämmelser om viss bostadstyp och
            andra inskränkningar av konsumtionsdirige- rande art. Vid behandlingen
            av den särskilda aviserade propositionen om familje- bostadsbidragen
            kommer vi att aktualisera de omedelbara förändringar som det i
            avvaktan på en samlad familjepolitisk reform kan finnas anledning
            att föreslå för att skapa ett rättvisare stöd till barnfamiljer
            med lägre inkomster.
          </p>
          <p xml:id="i-DYDA9gh3DeWvKkZbQTtj2C">
            Vårdnadsbidrag
          </p>
          <p xml:id="i-8JDa6tByEE1GtqJfgEzRgb">
            Genom samhällsutvecklingen har allt flera föräldrar ställts inför
            valet mellan hemarbete och förvärvsarbete utanför hemmet. Med
            den familjestruktur och den arbetsmarknad som vi hittills haft
            har valsituationen i stort sett varit aktuell endast för kvinnorna.
            En förändring därvidlag kan emellertid väntas och har redan i
            viss mån påbörjats. För de flesta ensamstående föräldrar som är
            vårdnadshavare är förvärvsarbete så gott som alltid en ekonomisk
            nödvändighet. I debatten har ibland uttalats farhågor för att
            mödrarnas förvärvsarbete skulle ha menlig inverkan på barnens
            utveckling. Den psykologiska forskningen ger en mera nyanserad
            bild och betonar i första hand vikten av att barnen växer upp
            i en lugn och trygg miljö. En
          </p>
          <pb facs="riksdagen-motions-pdf/data/1968/mot_1968__ak__870/mot_1968__ak__870-004.pdf"/>
          <fw xml:id="i-3cW2CE2DfD65gWfeHfxesT">
            Motioner i Andra kammaren, nr 870 år 1968 15
          </fw>
          <p xml:id="i-RU7NMGs87d7TfPqTnvL4ut">
            sådan miljö synes vara mindre beroende av om en eller båda föräldrarna
            förvärvs- arbetar än av att de lever i harmoni med sig själva
            och med varandra. Föräldrarna bör alltså i så stor utsträckning
            som möjligt kunna fritt välja mellan hemarbete och förvärvsarbete.
            Samhället bör medverka till att ekonomiska förut- sättningar för
            denna valfrihet skapas. I det familjepolitiska reformarbetet bör
            därför ingående prövas att införa ett allmänt vårdnadsbidrag.
            Bidraget bör utgå under den period då vårdnadsbehovet är störst.
            Olika konstruktioner av ett sådant stöd bör övervägas. Det finns
            skäl som talar för att treårsåldern åtminstone under en Öövergångstid
            blir den övre gräns under vilken bidraget skall utgå. Då börjar
            barnen bli gruppinriktade, och identifikationen mellan föräldrar
            och barn är i all- mänhet inte så framträdande som vid lägre ålder.
            Man kan också överväga att sätta gränsen vid skolålderns början.
            Då minskar nämligen vårdbehovet även om det inte bortfaller. Åldersgränsen
            kan också komma att ändras om en allmän för- skoleundervisning
            genomföres. Man bör också överväga att göra en avtrappning av
            bidraget vid viss ålder. Över huvud taget är det angeläget att
            söka undvika be- svärande tröskeleffekter. Ett samband mellan
            barnbidraget som är ett konsum- tionsstöd och vårdnadsbidraget
            som en viss ersättning för vården av barnen under den tid då vårdbehovet
            är störst anser vi bör finnas.
          </p>
          <p xml:id="i-WMm2s8DusWVtTcDUMzWqRT">
            Familjebeskattningen
          </p>
          <p xml:id="i-MGcdm7BkUuYAfmRi4kpKS8">
            Genom den delreform som beslutats och som innebär att makar om
            de så önskar och begär har rätt till särbeskattning har barnfamiljerna
            inte fått någon förmån. Den har endast eliminerat orättvisorna
            för vissa makar som tidigare t. o. m. fick högre skatt tillsammans
            än de skulle ha fått som två ensamstående. Möjligheterna till
            frivillig särbeskattning har utnyttjats av 7,5 2 av antalet förvärvsarbetande
            makar. För den stora gruppen förvärvsarbetande makar med relativt
            låga inkoms- ter har delreformen inte inneburit någon skattelättnad
            beroende på skattebestäm- melsernas utformning. Inte heller löser
            den problemen för alla de makar som gör sin arbetsinsats i det
            gemensamma företaget, eftersom dessa är undantagna rätten till
            frivillig särbeskattning. Skattesystemet bör vara neutralt i fråga
            om föräldrarnas val mellan arbete i hem- met och förvärvsarbete.
            Varje inkomsttagare bör beskattas för sig efter sin inkomst oberoende
            av civilstånd. Den lösningen underlättar också för gifta kvinnor
            att efter eget bedömande ta förvärvsarbete utanför hemmet. Kvinnor
            som har sin yrkesverk- samhet förlagd till det egna företaget
            bör också få rätt till individuell beskattning. En förutsättning
            för en framtida reform med individuell beskattning är givetvis
            att den kompletteras med schablonmässiga beskattningsregler, som
            tar hänsyn till gifta kvinnor vilka på grund av ålder, bristande
            utbildning eller ensidig näringslivs- struktur på hemorten eller
            av andra skäl saknar reella möjligheter till yrkesarbete utanför
            hemmet. När en övergång till individuell beskattning sker måste
            den vidare kompletteras med utbyggda möjligheter till omskolning
            och yrkesutbildning för gifta kvinnor, målmedveten satsning på
            service till barnfamiljerna samt ökad till- gång till deltidsarbete.
          </p>
          <pb facs="riksdagen-motions-pdf/data/1968/mot_1968__ak__870/mot_1968__ak__870-005.pdf"/>
          <fw xml:id="i-3cGKAu7YCBVjhavZMiSd8Q">
            16 Motioner i Andra kammaren, nr 870 år 1968
          </fw>
          <p xml:id="i-CZLHvd9gySmoVfmwPscP7c">
            Omedelbara höjningar av de allmänna barnbidragen
          </p>
          <p xml:id="i-AZVjEFJ9c5jPZL6PxWgbWz">
            Enligt statsverkspropositionen skall de allmänna barnbidragen
            bibehållas oföränd- rade. Bidragens nivå har inte höjts sedan
            den 1 juli 1965. Prisstegringarna har under denna period varit
            betydande. Konsumtionsprisindex har under perioden stigit med
            mellan 3,5 20 och 6 PA per år. Höjningarna av den allmänna varuskat-
            ten har drabbat barnfamiljerna mycket hårt. Tidigare har höjningar
            av den all- männa varuskatten givit anledning till höjningar av
            barnbidragen för att kompen- sera barnfamiljerna. Om man ser till
            den ekonomiska bärkraften drabbas en bety- dande del av barnfamiljerna
            relativt hårt också av övriga skattehöjningar. Hyrorna har genom
            statsmakternas beslut, genom det höga ränteläget och genom ryckig
            bo- stadspolitik undergått kraftiga justeringar uppåt. I nybyggda
            hus har kostnadsläget blivit så högt att inte ens barnfamiljer
            i medelinkomstlägen har råd att acceptera erbjudanden om en i
            och för sig lämplig lägenhet. Vid föregående års riksdag konstaterades
            från vårt håll att det för att kompen- sera prisstegringarna och
            återföra barnbidragen till den reella nivån 1965 var mo- tiverat
            att höja barnbidragen från den 1 juli 1967. Under beklagande kunde
            vi då konstatera att den förda regeringspolitiken hade lett till
            ett sådant statsfinansiellt läge att inte ens en sådan välmotiverad
            kompensationsåtgärd var möjlig att genom- föra då. Vi föreslog
            att riksdagen i skrivelse till Kungl. Maj:t måtte anhålla om för-
            slag till 1968 års riksdag om sådan höjning av de allmänna barnbidragen
            att barn- familjerna får dels kompensation för prisstegringar
            och skattehöjningar som inträf- fat efter den 1 juli 1965, dels
            en reell standardförbättring. Riksdagens majoritet ville inte
            besluta i denna riktning. Man hänvisade till att en reform skulle
            genom- föras under budgetåret 1968/69. Mot bakgrund av vad vi
            föregående år anförde och mot bakgrund av att riks- dagsmajoriteten
            har förutsatt att en reform av familjepolitiken skulle beslutas
            under årets riksdag anser vi oss inte kunna nöja oss med regeringens
            förslag om att ingen höjning av barnbidragen skall äga rum. Vi
            föreslår därför att de allmänna barn- bidragen höjes med 100 kronor
            till 1 000 kronor per barn och år från den 1 juli 1968. I särskild
            motion göres hemställan om anvisande av förslagsanslag till: Allmän-
            na barnbidrag. Med hänvisning till det anförda hemställes, att
            riksdagen i skrivelse till Kungl. Maj:t måtte anhålla om för-
            slag till en samlad familjepolitisk reform i enlighet med de rikt-
            linjer som i motionen anförts och att riksdagen måtte besluta
            om en höjning av de allmänna barnbidragen med 100 kronor till
            1 000 kronor per barn och år från den 1 juli 1968.
          </p>
          <p xml:id="i-J3JRPw4bF4mSy2n7AgEiL6" type="date">
            Stockholm den 26 januari 1968 Gunnar Hedlund (cp) Sven Wedén
            (fp)
          </p>
          <p xml:id="i-5UgAPBgAZ6g832S1Q5Kbvo">
            Tryckeribolaget Ivar Heggström AB + Stockholm 1968 680168
          </p>
        </div>
      </div>
    </body>
  </text>
</TEI>
