<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00512">
  <teiHeader>
    <fileDesc>
      <titleStmt>
        <title>Studiestöd</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Studiestöd</title>
          <idno type="rdwebb">GV02Ub512</idno>
          <rs type="number">Ub512</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub512/text</ref>
          <ref type="dokument_url_html">http://data.riksdagen.se/dokument/GV02Ub512</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub512</ref>
          <ref type="doc">http://data.riksdagen.se/fil/3ADBE287-520F-4043-82D5-71DF910476F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JcpZdMv6wwUPYvR4U2VSZt" type="signed"/>
        <correspContext corresp="i-JcpZdMv6wwUPYvR4U2VSZt">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-ND9QTcgZMG8djTpz27FTga" type="referral">
          <date when="2007-10-16"/>
        </correspAction>
        <correspAction xml:id="i-MhHf9BG2rnBghKNLA6YG3a" type="dismissal">
          <date when="2007-10-16"/>
        </correspAction>
        <correspAction xml:id="i-AdCUpBNxregBBUfSVvF52j" type="numbering">
          <date when="2007-10-09"/>
        </correspAction>
        <correspAction xml:id="i-EbiAjeZTi9zqThosu8FtW2" type="submission">
          <date when="2007-10-05"/>
        </correspAction>
        <correspAction xml:id="i-XH7b5vkor8tbLL2sXu3aTY" type="transfer">
          <date when="2007-10-05"/>
        </correspAction>
        <correspAction xml:id="i-6xSoAfpKxiGF2otPJDeauu" type="assigned"/>
        <correspContext corresp="i-6xSoAfpKxiGF2otPJDeauu">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Qhx1efiLnQahMcHKR9fNkY">
            Förslag till riksdagsbeslut
          </head>
          <p xml:id="i-XBxR4sy8LeSob2TRa3HdUq">
            Riksdagen tillkännager för regeringen som sin mening vad som
            anförs i motionen om studenters ekonomiska situation och trygghet.
          </p>
        </div>
        <div type="motContent">
          <head xml:id="i-AhpXzr6Wjm79AtDufYkvaq" type="h1">
            Vår syn på studiestöd
          </head>
          <p xml:id="i-9uNKzLz5oXPFyr4Pb2TsR2">
            Vi socialdemokrater vill ge alla människor reella möjligheter
            att delta i utbildning och kompetensutveckling. Utbildning stärker
            människor och skapar kraft att möta förändringar i ett alltmer
            kunskapsintensivt samhälle. Utbildning är inte längre en avgränsad
            fråga för ungdomar utan en del av en livslång process. Den enskilde
            måste ta ställning till vad hon eller han vill lära, hur och när
            samt även satsa sin tid och sitt engagemang. Samhället har å sin
            sida ett ansvar för att möjligheterna och förutsättningarna finns
            på ett sådant sätt att det gynnar både individen och samhällsutvecklingen.
          </p>
          <p xml:id="i-FQWTQsQ9FH49axpYzaqY5N">
            Socialdemokraterna vill ge fler människor möjlighet till utbildning
            och möjlighet till ett livslångt lärande. Steget att påbörja en
            utbildning och ta studielån kan upplevas som olika stort för olika
            människor. Tyvärr spelar fortfarande samhällsklass och bakgrund
            stor roll för utbildning. Ett generöst och flexibelt studiestödssystem
            har en central roll för att bryta dessa mönster.
          </p>
          <head xml:id="i-9h6xT6d3ygrXm5ctcPbJ8H" type="h2">
            Historik
          </head>
          <p xml:id="i-AvmoJ5rcnBXDoqA33NHecx">
            Den tidigare socialdemokratiska regeringen gjorde det möjligt
            för fler att studera genom att skapa fler platser på högskolan
            och bättre studiemedel. Studiestödssystemet reformerades 2001
            då bl.a. bidragsdelen kraftigt höjdes liksom fribeloppet för arbetsinkomster.
            Dessutom gjordes studiemedlen pensionsgrundande. 2006 förbättrades
            möjligheterna att kombinera studie- och familjeliv när ett barntillägg
            för studerande infördes. Dessutom höjdes den övre gränsen för
            rätt till studiemedel från 50 till 54 år och möjligheterna till
            studiefinansiering. Studiemedlen höjdes generellt med 300 kr (200
            kr lån och 100 kr i bidrag) och rätten till studiebidrag utsträcktes
            från 9 till 10 månader.
          </p>
          <head xml:id="i-2sj9YqKDy5KHHSxmEHz3oD" type="h2">
            Studenters ekonomiska situation och trygghet
          </head>
          <p xml:id="i-Tg3EJPhyCvDF5UvVXHC5kG">
            För många studenter är deras ekonomiska situation ett stort problem.
            Många klarar inte av att leva enbart på studiemedel. Samtidigt
            som universitetsstudier förväntas vara en heltidssysselsättning
            tvingas många därför att skaffa ett extra jobb. Det är viktigt
            att detta inte påverkar kvalitén på utbildningen negativt eller
            förlänger studietiden mer än nödvändigt. Därför vill vi socialdemokrater
            på sikt höja studiemedlen. Också fribeloppet kan då behöva höjas
            med tanke på att studiemedel inte utbetalas under sommaren och
            många studenter fortsatt är beroende av arbetsinkomster för att
            få ekonomin att gå ihop.
          </p>
          <p xml:id="i-UXKrLWjFtoZnYtP9ijjJzk">
            År 2003 presenterades en utredning om studerande och trygghetssystemen
            (SOU 2003:130). Den borgerliga regeringen har ännu inte infriat
            sina vallöften om höjda studiemedel utan lovar istället att tillsätta
            ännu en studiesocial utredning. Några direktiv har ännu inte presenterats!
            Vi socialdemokrater anser att en ny studiesocial utredning måste
            bygga vidare på den tidigare utredningens analys och ges i uppdrag
            att presentera konkreta förslag till förbättringar av studenternas
            ekonomiska och studiesociala situation.
          </p>
          <p xml:id="i-VzckWVtBXKqpkm5AddZwsu">
            För en student är hyran ofta den största månadsutgiften. Vi socialdemokrater
            har med oro kunnat konstatera att den borgerliga regeringen har
            tagit bort de statliga stöden för byggande av hyres- och studentlägenheter.
            Antalet byggda och planerade hyresrätter har redan minskat kraftigt.
            Ett avskaffande av det statliga stödet till studentbostäder kommer
            även att pressa upp hyrorna i den minskade nyproduktionen och
            ytterligare försämra studenternas ekonomiska situation. Vi vill
            införa ett nytt investeringsstöd för byggandet av mindre och miljövänliga
            hyresrätter till låga kostnader. Investeringsstödet ska bland
            annat gå till att bygga studentbostäder och mindre hyresrätter
            och uppmuntra till ökat ekologiskt hållbart byggande.
          </p>
          <head xml:id="i-BRFBwqYVPcFQqGBK9gBedL" type="h2">
            Sänkt ersättning till sjuka och handikappade studenter (SGI)
          </head>
          <p xml:id="i-HeyAdig5VLedb79xYkraBW">
            Den borgerliga regeringen inledde mandatperioden med att sänka
            den sjukpenninggrundande inkomsten och nu sänker de den ytterligare.
            Vid beräkning av dagersättningen drabbas studenter hårt eftersom
            deras ersättning ofta är mycket låg. Förslaget innebär att studenter
            får försämrad ekonomisk trygghet vid sjukdom eller handikapp.
            Vi avvisar regeringens förslag och vill höja ersättningsnivån
            till 80 procent.
          </p>
          <head xml:id="i-PLc1z52HrZNDWjvFFoRwnY" type="h2">
            Livslångt lärande
          </head>
          <p xml:id="i-E3TGY5rw8hNugHipMH43ia">
            Det är viktigt att alla människor ges möjlighet till återkommande
            kompetensutveckling och fortsatt lärande, genom hela livet. Att
            ha tillgång till kunskap och möjlighet att förvärva ny är viktigt
            på en alltmer kunskapskrävande arbetsmarknad. Både för den enskilde
            och för vårt lands utveckling behöver vi stödja de människor som
            står längst från arbetsmarknaden och har låg utbildningsnivå.
            För dessa personer är tröskeln till studier hög, och om de är
            hänvisade till studiemedel, där större delen är lån, så är risken
            att de inte tar det steget.
          </p>
          <p xml:id="i-BimP5r71pFwcfwVEcgRy2i">
            Rekryteringsbidraget, korttidsstudiestöd och stöd för uppsökande
            verksamhet var alla exempel på särskilda satsningar som den tidigare
            socialdemokratiska regeringen införde med syfte att ge alla reella
            möjligheter att studera. Den borgerliga regeringen har tyvärr
            avskaffat allt detta. Vi socialdemokrater kommer att utarbeta
            nya förslag som ger fler grupper i befolkningen ekonomiska möjligheter
            att delta i utbildning och kompetensutveckling.
          </p>
          <head xml:id="i-YH6vvHZ3zn6yjpF4baF8o3" type="h2">
            Studenter riskerar att bli kriminella
          </head>
          <p xml:id="i-M8v9kYXqxm5UQw2yyzrhH5">
            Den nya lagen mot bidragsbrott riskerar att drabba studenter.
            När studenter söker studiemedel från CSN skall de fylla i hur
            mycket de tror sig komma att tjäna under året, eftersom studiebidrag
            och studielån halveras om de tjänar mer än fribeloppet. Eftersom
            studenter ofta jobbar extra över sommaren och tar chansen att
            arbeta extra när någon blir sjuk eller vill vara ledig eller då
            det behövs lite extra hjälp är det ofta svårt för en student att
            förutse sin inkomst under året. Den borgerliga regeringens nya
            bidragsbrottslag innebär emellertid att den student som inte kunnat
            förutse sin inkomst under året inte bara behöver betala tillbaka
            felaktiga utbetalningar utan även riskerar att räknas som brottsling
            och ytterst kan straffas för det. Detta anser vi är orimligt.
          </p>
          <head xml:id="i-89rqvx27W5TT8HugUnMYzN" type="h2">
            Studerandevillkoret i a-kassan
          </head>
          <p xml:id="i-BvFNv1e3xnRwjvp4T94iLY">
            I och med att den borgerliga regeringen försämrade a-kassan och
            avskaffade studerandevillkoret riskerar fler studenter att bli
            utförsäkrade och försättas i en ekonomiskt utsatt situation direkt
            efter avslutade studier. Borttagandet av studerandevillkoret underminerar
            a-kassans betydelse som omställningsförsäkring, eftersom det innebär
            en större ekonomisk risk att säga upp sig från sitt jobb för att
            skaffa sig en utbildning.
          </p>
          <head xml:id="i-JtE5bPTHxiUkd7hE2mcezo" type="h2">
            Examenspremie
          </head>
          <p xml:id="i-VtVh5B9oqzxTyaCEcHNhhW">
            Vi socialdemokrater tycker att det är viktigt att studenter tar
            sin examen på utsatt tid. Men vi ställer oss skeptiska till regeringens
            tankar på att införa en examenspremie för de studenter som slutför
            sina studier på en viss tid. Beroende på hur ett sådant förslag
            utformas och vilka andra stöd och villkor studenterna får, tror
            vi inte att en studiepremie i sig löser problemet med att studenter
            inte tar ut sin examen på avsatt tid. Det är viktigare att satsa
            nya resurser på att höja kvaliteten i undervisningen så att fler
            uppnår examen än att ge en extra ekonomisk bonus till de studenter
            som redan har de bästa förutsättningarna att klara studierna.
          </p>
        </div>
        <div type="motSignatures">
          <list>
            <item xml:id="i-GpuQMt5f7mcfnwHFaGYUQQ" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-4PbWt7h8PCRxNpSXK9d88V" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-KAyiSeMNT8zzb9rcR8heWC" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-J2smqcmkqZSVx9t8Y9tgzB" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-6nW2Uo3ojPXZd2o5mNQrSz" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-JvLQ47z3eXRqWcSQWCLNRE" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-LPHoQLK2EvKKZSm1Wn23xi" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
