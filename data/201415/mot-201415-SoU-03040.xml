<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-03040">
  <teiHeader>
    <fileDesc>
      <titleStmt>
        <title>med anledning av skr. 2014/15:72 Riksrevisionens rapport om primärvårdens styrning</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, M, C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3040 av Emma Henriksson m.fl. (KD, M, C, FP)</title>
          <idno type="rdwebb">H2023040</idno>
          <rs type="number">3040</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2023040/text</ref>
          <ref type="dokument_url_html">http://data.riksdagen.se/dokument/H2023040</ref>
          <ref type="dokumentstatus_url_xml">http://data.riksdagen.se/dokumentstatus/H2023040</ref>
          <ref type="docx">http://data.riksdagen.se/fil/A1735D63-0DDF-4C73-8335-F13F62361BCF</ref>
          <ref type="pdf">http://data.riksdagen.se/fil/02C2AD5B-FB38-4BB4-A3D8-78D8911AB8B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NZS6XKPusw2dnv5zbp2P1L" type="basedOn"/>
        <correspContext corresp="i-NZS6XKPusw2dnv5zbp2P1L">
          <ref>Skrivelse 2014/15:72</ref>
        </correspContext>
        <correspAction xml:id="i-XADyZNHnvxtzD4PCiCEyYE" type="signed"/>
        <correspContext corresp="i-XADyZNHnvxtzD4PCiCEyYE">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-WmMizVTUTXBkyFY2TGDJX5" type="submitted">
          <date when="2015-03-25"/>
          <time when="15:33:38"/>
        </correspAction>
        <correspAction xml:id="i-KmEec5RQc3gb25u5u5wEPU" type="dismissed">
          <date when="2015-03-27"/>
        </correspAction>
        <correspAction xml:id="i-UqsMZS6KAvfeMMjLiw8E6U" type="referred">
          <date when="2015-04-07"/>
        </correspAction>
        <correspAction xml:id="i-trkNiQL4ofNN8i35Xv6Mn" type="assigned">
          <date when="2016-05-04"/>
          <time when="13:53:38"/>
        </correspAction>
        <correspContext corresp="i-trkNiQL4ofNN8i35Xv6Mn">
          <ref type="assignedTo">Socialutskottet</ref>
        </correspContext>
        <correspAction xml:id="i-9dXdntYcnR9D8qYmU7T5pe" type="behandlas_i"/>
        <correspContext corresp="i-9dXdntYcnR9D8qYmU7T5pe">
          <ref type="uppgift">2014/15:SoU14</ref>
          <ref type="ref_dok_id">H201SoU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU14</ref>
          <ref type="ref_dok_titel">Riksrevisionens rapport om primärvårdens styrning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:3040 av Emma Henriksson m.fl. (KD,
          M, C, FP) med anledning av skr. 2014/15:72 Riksrevisionens rapport
          om primärvårdens styrning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7DbzmJbfbCczSzt7ZdCri2">
            Förslag till riksdagsbeslut
          </head>
          <list style="ol">
            <item xml:id="i-SKbk5UxoVXBFPF8anhzXN6">
              Riksdagen tillkännager för regeringen som sin mening vad som
              anförs i motionen om tilläggsdirektiv till utredningen Ett nytt
              regelverk för offentlig finansiering av privat utförda välfärdstjänster
              (dir. 2015:22) så att det av direktivet tydligt framgår att utredningen
              inte får föreslå förändringar i regleringen som innebär att landstingens
              skyldighet att ha vårdvalssystem i primärvård försvinner.
            </item>
            <item xml:id="i-JzWFfj6EoKCBmYy1z81JG5">
              Riksdagen tillkännager för regeringen som sin mening vad som
              anförs i motionen om att ge Myndigheten för vårdanalys i uppdrag
              att ta fram ett kunskapsunderlag om hur olika huvudmäns utformning
              av primärvårdsuppdrag respektive ersättningssystem i primärvården
              ur ett patientperspektiv påverkar vården.
            </item>
          </list>
        </div>
        <div type="motContent">
          <head xml:id="i-5jPRUePkbnYPyMPc4iibF4" type="h1">
            Vår bedömning av Riksrevisionens iakttagelser
          </head>
          <p xml:id="i-YAnshYQRxLhBxqGYCydK6f">
            Målsättningen med vårdvalsreformen var främst att stärka patientens
            rättigheter genom rätt till valfrihet samt att öka mångfald och
            tillgänglighet genom en fri etableringsrätt. Myndigheten för vårdanalys
            konstaterar att tillgängligheten i form av fler vårdcentraler
            och andra förbättringar av den fysiska tillgängligheten visar
            ett trendbrott och att antalet läkare i primärvården har ökat.
            Målsättningarna har uppnåtts för flertalet medborgare.
          </p>
          <p xml:id="i-QcbxQTtRT6MrXGJTjiYVGK">
            Vårdvalet i primärvården har skapat förutsättningar för kvalitetskonkurrens
            i stora delar av landet. 86 procent av alla patienter har numera
            minst en alternativt driven vårdcentral i sin kommun. 4 av 5 patienter
            har minst två vårdcentraler att välja mellan i sin närhet (mindre
            än fem minuter extra med bil för att ta sig till en annan vårdcentral
            än den som ligger närmast). Det gör att patienterna har verkliga
            valmöjligheter och att ingen vårdcentral kan ta sina patienter
            för givna. Regeringens beskrivning att vårdvalet har lett till
            en ”ökad tillgänglighet i vissa delar av landet” ter sig mot den
            bakgrunden som en underdrift.
          </p>
          <p xml:id="i-H32W1ovN9u3kA85hppnAtq">
            Det är långtifrån bara i de mest tätbefolkade och välbeställda
            delarna i landet som alternativa vårdcentraler och mottagningar
            har öppnat. Åtskilliga alternativa vårdgivare har startat verksamheter
            utanför storstadsregionerna eller i storstädernas mindre välbärgade
            stadsdelar. Sedan vårdvalet infördes har alternativa mottagningar
            öppnats i bland annat Angered och Bergsjön i Göteborg, Rosengård
            i Malmö, samt i Husby, Ronna, Skärholmen, Tensta och Vårberg i
            Stockholmsregionen. Ingen vårdcentral i glesbygd har hittills
            lagts ner.
          </p>
          <p xml:id="i-AALpN9UiPdxzB14Fp87JSE">
            Patienter uppskattar möjligheten att välja – och välja bort –
            vårdgivare. Enligt Myndigheten för vårdanalys finns det ett brett
            stöd för möjligheten att välja vårdgivare bland både personer
            med stora vårdbehov och befolkningen i stort. Tre av fyra anser
            att möjligheten att byta vårdgivare är bra. Myndigheten för vårdanalys
            har i en fördjupande studie visat att möjligheten att välja vårdcentral
            anses som särskilt viktig bland äldre och patienter med kronisk
            sjukdom. Det är också grupper av patienter som i högre utsträckning
            än andra har kontakt med primärvården.
          </p>
          <head xml:id="i-XEk5VVVRHkRgmNRxLDNZHJ" type="h1">
            Vårdvalet - centralt för primärvårdens utveckling
          </head>
          <p xml:id="i-6DUyXSLCjLsURar9K6fjUD">
            Regeringen borde i sin skrivelse ha redovisat att resultaten
            i Riksrevisionens studier är omstridda. I den uppföljning av vårdvalet
            som utförts av Myndigheten för vårdanalys konstaterades att flertalet
            studier inte visar på några undanträngningseffekter eller ett
            mer ojämlikt vårdutnyttjande.
          </p>
          <p xml:id="i-2hfpoPEaPrpGgW2VHqfxWB">
            Riksrevisionen menar däremot efter att ha studerat framför allt
            två regioner, Skåne och Västra Götaland, att vårdnyttjandet skulle
            ha blivit mer ojämlikt sedan vårdvalet infördes. Resultaten tillbakavisas
            helt av Västra Götalandsregionen, som i sin rapport visar att
            antalet läkarbesök i primärvården i regionen har ökat för de personer
            som är svårast sjuka och minskat för de minst sjuka. Rapporten
            hävdar med emfas att deras vårdvalsmodell ligger i linje med medicinsk
            prioritering och att resurser fördelas utifrån medicinska behov.
          </p>
          <p xml:id="i-GaJMijXFE5TCfsBgipnxc6">
            Regeringen hävdar vidare, baserat på Riksrevisionens analys,
            att de nya vårdcentralerna i högre utsträckning skulle ha etablerats
            i socioekonomiskt starkare områden. Även detta menar Västra Götalandsregionens
            rapport är fel. Samtliga geografiska områden i Västra Götaland
            har fått nyetableringar. De nya vårdcentralerna har dessutom en
            större socioekonomisk tyngd än vårdcentraler som varit verksamma
            innan vårdvalets införande.
          </p>
          <p xml:id="i-HViqb9td8ZgvKkuZWoqwn9">
            I Karolinska Institutets (KI) uppföljning av vårdvalet i Stockholms
            läns landsting pekar författarna på att samtliga inkomstgrupper
            har ökat antalet läkarbesök utan att det gått ut över någon annan
            grupp. Personer med låg inkomst träffar läkare oftare, även om
            de med högre inkomst ökat antal besök. KI visar också att högutbildade,
            som ofta har lägre vårdbehov, har färre antal besök än patienter
            med kortare utbildning. Personer över 85 år är den grupp av patienter
            som har ökat läkarbesöken mest.
          </p>
          <p xml:id="i-pd5fisUghhU6pKSo3x3Dq">
            I en ESO-rapport från 2014 som studerat vårdvalet i primärvården
            dras slutsatsen att det generellt tycks finnas ”positiva effekter
            av valfriheten i primärvården och att evidens som tyder på betydande
            negativa effekter saknas”. Där konstateras vidare att ”de uppföljningar
            som gjorts tyder inte på undanträngning av vårdkonsumtion för
            särskilt vårdtunga patientgrupper[…] Vi finner inte att utvecklingen
            mot att bättre möta den genomsnittlige brukarens preferenser har
            undanträngningseffekter som väsentligt hotar servicen till andra
            patientgrupper.”
          </p>
          <p xml:id="i-99fUPnjjKs8RjNfFB5HrK8">
            Professorerna Anders Anell och Claes Rehnberg är kritiska till
            Riksrevisionens analys och hävdar att rapporten ”utmärks av starka
            yttranden baserade på ett selektivt urval av resultat och referenser
            som är anpassade till budskapet[…] Vårdvalet har långt ifrån löst
            alla problem, men i flera avseenden finns en positiv utveckling
            med förbättrad tillgänglighet, ökad valfrihet och förtroende bland
            medborgarna samt intresse för nyetableringar som också hade förtjänat
            att belysas.”
          </p>
          <head xml:id="i-B8TJF3oqEwYV2gWnjswLtt" type="h1">
            Vårdval i primärvård
          </head>
          <p xml:id="i-NEQHKnFVhaRP39DrchpFxK">
            Den 5 mars beslöt riksdagen att ge regeringen tillkänna att den
            inte skulle återkomma till riksdagen med förslag på ändringar
            av HSL § 5, lydelse enligt SFS 2014:822.
          </p>
          <p xml:id="i-BbtbgcEBKatzGTRMsFRsXp">
            Bakgrunden till beslutet var att regeringen i sin proposition
            2014/15:15 ”Upphävande av kravet på vårdvalssystem i primärvården”,
            föreslagit att vårdvalet ska bli frivilligt för landstingen. Då
            förslaget inte var berett enligt de krav som regeringsformen ställer,
            vilket påpekades av Lagrådet, och bedömdes därtill av flertalet
            remissinstanser få stora negativa konsekvenser för patienter och
            vårdgivare i både offentlig och alternativ regi, beslöt regeringen
            att dra tillbaka propositionen. För att undanröja den oro som
            trots allt skapats av regeringens initiativ valde riksdagen att
            göra ett tillkännagivande.
          </p>
          <p xml:id="i-MPnYFbL3nQQjNtX5W8jcFR">
            Timmarna innan riksdagen fattade sitt beslut valde regeringen
            att tillsätta en utredning ”Ett nytt regelverk för offentlig finansiering
            av privat utförda välfärdstjänster” (dir 2015:22). Där gavs utredaren
            i uppdrag att föreslå hur rätten att fritt välja primärvård inte
            längre skulle gälla i hela landet. Utredaren gavs även i uppdrag
            att föreslå hur regleringen skulle ändras så att landstingen inte
            längre skulle vara skyldiga att ha vårdvalssystem i primärvården.
            Eftersom regeringsbeslutet fattades innan riksdagsbeslutet kan
            det inte i formell mening sägas strida mot riksdagsbeslutet. Vi
            finner det dock uppseendeväckande att en regering som själv beskriver
            sig med epitetet ”samarbetsregering” på ett så flagrant sätt väljer
            att gå emot en riksdagsmajoritet.
          </p>
          <p xml:id="i-8WpSHjMwv61yGJHpbwrWdG">
            Riksdagen bör som sin mening ge regeringen tillkänna att ett
            tilläggsdirektiv bör ges till nämnda utredning om att inte föreslå
            förändringar i regleringen så att landstingens skyldighet att
            ha vårdvalssystem i primärvård försvinner. Detta i syfte att skapa
            tydlighet om hur riksdagen ser på framtiden för alla människors
            rätt att välja primärvård. Ett tydligt ställningstagande är också
            viktigt för att undvika osäkerhet kring framtida regler – något
            som riskerar att hämma utvecklingen av alternativa utförare.
          </p>
          <head xml:id="i-RgsA2r4rdaUpWrjcuMYv8m" type="h1">
            Ersättningsprinciper och primärvårdsuppdrag
          </head>
          <p xml:id="i-GHfefsa8mE6MEZEKxFYFPS">
            Vi anser att fokus bör ligga på hur vårdvalet kan vidareutvecklas.
            Riksrevisionen föreslår att regeringen bör ta initiativ till att
            göra ersättningsystemen mer enhetliga och enkla samt att primärvårdsuppdraget
            inte ska formuleras för brett. Vi delar helt uppfattningen att
            det finns mycket att vinna på förenkling och en större enhetlighet
            av ersättningssystemen. De definitioner av primärvårdsuppdrag
            samt de regelböcker som olika sjukvårdshuvudmän formulerat har
            också en avgörande inverkan på primärvården ur ett patientperspektiv.
            De påverkar i högsta grad möjligheten att etablera verksamhet
            i de mer glest bebodda områdena av vårt land.
          </p>
          <p xml:id="i-8VPpLFegMumFQ95oRzZYiP">
            Ersättningssystem samt primärvårdsuppdrag med därtill hörande
            regelböcker beslutas av sjukvårdshuvudmännen. Staten kan däremot
            bidra till ett mer enhetlighet genom att bistå sjukvårdshuvudmännen
            med kunskapsunderlag.
          </p>
          <p xml:id="i-iDUA7p5NKobbQgSFWcDsA">
            Regeringen bör därför ge Myndigheten för vårdanalys i uppdrag
            att ta fram ett kunskapsunderlag för hur olika utformningar av
            ersättningssystem, definitionen av primärvårdsuppdraget med tillhörande
            regelverk har påverkat resultatet ur ett patientperspektiv.
          </p>
        </div>
        <div type="motSignatures">
          <list>
            <item xml:id="i-FmtRaxsSFKp1BCEBvWCUdM" who="i-WTUJB2R5FNpHU89dXa4RTX">
              Emma Henriksson (KD)
            </item>
            <item xml:id="i-JZu9zchjJZ4e6wZvXdBFh9" who="i-PyuBrn6sPrF8RQEvmB9xdP">
              Cecilia Widegren (M)
            </item>
            <item xml:id="i-MPJmFo8W2uexChMJhpy7E2" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-J5Kbk8irks8mucMA5LVWiH" who="i-L3xspgThUxUN1YtSDqcmk8">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
