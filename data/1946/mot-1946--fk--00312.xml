<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--fk--00312">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__312/mot_1946__fk__312-001.pdf"/>
      <fw xml:id="i-8RtfeMxL9AHm7cvnerSEki">
        Motioner i Första kammaren, nr 312. 5
      </fw>
      <div xml:id="i-FWyQhFzZs65BZExacQfKgR" type="motHeader">
        <div xml:id="i-LvWbwdbKouoUsQDZcw4pDQ" type="motTitle"/>
        <div xml:id="i-DCPsudXYctpUyi2fPxJj58" type="motSubmissionInfo"/>
      </div>
      <div xml:id="i-QBLuyMQb7pyHW9zgG7Ebvn" type="motBody">
        <div xml:id="i-UFDEMbY3xZCuFehMFKvTQD">
          <p xml:id="i-CmiQj2joRGFAJq19xv5HaJ">
            Nr 312.
          </p>
          <p xml:id="i-U4Po6fFA82pqZpw8hFFXY3" type="titleString">
            Av herr Källman, i anledning av Kungl. Maj:ts proposition med
            förslag till lag om folkpensionering m. m.
          </p>
          <p xml:id="i-LDdzCjJVUVNSAiCr8BQpSA">
            I Kungl. Maj:ts proposition nr 220 föreslås i 28 $ att pensionsnämnd
            skall sammanträda minst en gång i månaden, om på nämndens prövning
            beroende ärende finnes. I nu gällande lag stadgas i 23 $ att ordföranden
            skall kalla nämnden till sammanträde så ofta denne med avseende
            å inkomna ärendens antal och vikt finner det nödigt, dock minst
            en gång varje kalenderhalvår. Genom av Kungl. Maj:t år 1937 utfärdad
            instruktion för pensionsnämnderna har emellertid föreskrivits
            att ärende som för prövning eller yttrande inkom- mit till nämndens
            ordförande skall av nämnden handläggas snarast möjligt och senast
            inom två månader. Nu föreliggande förslag i den detalj varom här
            är fråga har ej slutbe- handlats av socialvårdskommittén. Erforderliga
            ändringar i 24—32 $$ komma att senare framläggas av kommittén.
            Departementschefen har dock redan nu velat markera sin ståndpunkt
            till spörsmålet om sådan ändring som ovan nämnts. Någon motivering
            härför anföres icke. Pensionsstyrelsen, som givetvis har de största
            och samlade erfarenheterna i en fråga av denna art, har ej varit
            i tillfälle att uttala sin mening, enär socialvårdskommittén lämnat
            frågan utanför tills vidare. Det motiv, som föranlett departementschefens
            uttalande, är tydligen, att vederbörande sökande skola fortast
            möjligt erhålla de förmåner som skola behovsprövas. Mot detta
            förslag kan anföras starka betänkligheter, och frågan är icke
            liten för flertalet pensionsdistrikt. Det är i en del kommuner
            förenat med svårigheter, särskilt för dem som ha stora avstånd
            till sammanträdeslokalen eller äro boende i skärgårds- socknar,
            att komma till kommunens centrum. Och ledamöter av pensions- nämnd,
            som kallas att måhända behandla ett enda ärende, stundom av enklaste
            beskaffenhet, bli ej glada över att offra minst en hel dag, vartill
            komma resekostnader. Betalar vederbörande kommun omkostnaderna,
            blir det en till synes i många fall onödig utgift. Vad angår behovet
            av täta pensionsnämndssammanträden efter den före- slagna lagstiftningens
            genomförande må erinras att i bostadskostnadsgrupp 1, som torde
            komma att omfatta flertalet kommuner, ansökan om ålders-
          </p>
          <pb facs="riksdagen-motions-pdf/data/1946/mot_1946__fk__312/mot_1946__fk__312-002.pdf"/>
          <fw xml:id="i-E4tZmvPh3ncwuLH9dzkUbY">
            6 Motioner i Första kammaren, nr 312.
          </fw>
          <p xml:id="i-WrVfuptD6ZQtrANS5HVmqZ">
            pension i regel endast behöver behandlas av pensionsnämnd, då
            hustru- tillägg sökes. Det är sålunda i huvudsak ansökningar om
            invalidpension, sjukbidrag och änkepension samt frågor om jämkning
            eller indragning av sådan förmån, som i denna bostadskostnadsgrupp
            behöva handläggas av pensionsnämnd. Dessa ärenden äro icke alltid
            av brådskande natur — i fråga om indragningarna är detta sällan
            fallet, enär pensionsstyrelsen i regel förordnar om provisorisk
            indragning. I många fall har vidare den sökande ett mindre kapital
            eller är han intagen å någon anstalt, där han har sin fulla försörjning,
            varför det för honom är likgiltigt, om folkpensio- nen kommer
            honom tillhanda någon månad förr eller senare. Att märka är för
            övrigt att kommunernas möjligheter att förskottera folkpension
            kvar- stå enligt den föreslagna lagstiftningen. Man torde sålunda
            sammanfatt- ningsvis kunna göra gällande, att i bostadskostnadsgrupp
            1 det blir relativt få ärenden, som tarva en mycket snabb behandling.
            I de övriga bostadskostnadsgrupperna tillkommer prövningen av
            ansök- ningar om bostadstillägg. Då de sökande äro fyllda 67 år,
            kunna de dock, genom att söka den allmänna ålderspensionen särskilt,
            få huvudparten av pensionen utan dröjsmål. Bostadstilläggen bli
            i bostadskostnadsgrupperna 2 och 3 relativt små, varför ett dröjsmål
            med deras utbetalning ej är lika kännbart för den sökande som
            om han fått vänta på hela pensionen. I övrigt gäller beträffande
            dessa bostadskostnadsgrupper vad ovan sagts om bostadskostnadsgrupp
            1. I grupp 4 och 5, som torde komma att omfatta i huvudsak Stockholm,
            Göteborg och vissa av Stockholms förorter, äro nämn- dernas sammanträden
            i regel så täta, att förevarande spörsmål för deras vidkommande
            icke är av större betydelse. I stort sett kan sålunda påstås att
            behovet av stadgande om täta pensions- nämndssammanträden snarast
            blir mindre enligt den föreslagna lagstift- ningen än enligt den
            nuvarande. I bostadskostnadsgrupp 1 kommer där- Jämte att i långt
            större utsträckning än nu att inträffa, att endast ett eller ett
            par ärenden finnas att behandla å varje sammanträde, även om samman-
            trädena ej hållas oftare än vad för närvarande är fallet. Angående
            antalet sammanträden enligt nu gällande ordning vill jag med-
            dela några siffror för år 1945 från mitt ombudsområde, som omsluter
            26 pensionsdistrikt med cirka 130 000 invånare. I ett distrikt
            med över 30 000 invånare hållas 12 sammanträden. Vid 12—15 000
            6—7. Vid 4—6 000 3—4. Vid 1—53 000 2—3 och i två fall med under
            1 000 invånare endast 1. Från pensionsstyrelsen torde uppgifter
            kunna erhållas angående övriga ombudsområden, enär ombuden avgiva
            rapporter angående antal sammanträden och behandlade ärenden.
            En annan fråga gäller ombudens ställning, då regeln, vid bifall
            till propo- sitionen i denna del, bleve ett ärende vid varje sammanträde
            för de mindre och medelstora distrikten. Pensionsstyrelsen har,
            i syfte att minska rese- kostnaderna, i sina direktiv meddelat,
            att ombud ej bör resa till samman-
          </p>
          <pb facs="riksdagen-motions-pdf/data/1946/mot_1946__fk__312/mot_1946__fk__312-003.pdf"/>
          <fw xml:id="i-MQvJza56GwkBA95kA5oXPw">
            Motioner i Första kammaren, nr 312. 7
          </fw>
          <p xml:id="i-U6P9tiuNPkHYXYt3Z443fJ">
            träde, då endast ett eller ett par ärenden föreligga till behandling,
            utan avgiva sitt yttrande i sådana fall genom skriftväxling. Det
            visar sig emel- lertid som regel, att ombudens närvaro är av ett
            starkt behov påkallat, särskilt i de mindre pensionsdistrikten.
            Bli sammanträden för täta och skola ombuden närvara även, då endast
            ett eller ett par ärenden skola handläggas, måste säkerligen antalet
            ombud ökas, enär de eljest ej hinna vara med på samtliga sammanträden.
            Ombuden ha som bekant sina uppdrag som bisysslor. &gt; SV Med
            stöd av det anförda och då den nuvarande ordningen i förevarande
            avseende kan anses vara tillfredsställande, får jag yrka,
          </p>
          <p xml:id="i-7YAvrP749Pf5xKicxCRQnx">
            att 28 8 i denna del erhåller följande ändrade lydelse: Pensionsnämnd
            sammanträder å ställe, som nämnden bestämmer, på kallelse av ordföranden,
            så ofta denne med avseende å inkomna ärendens antal och vikt finner
            det nödigt, dock minst en gång varje kalenderhalvår, och under
            iakttagande av att på nämndens prövning ankommande ärende skall
            av nämnden handläggas snarast möjligt och senast inom två månader
            efter det ärendet inkommit till ordföranden, såvida icke pensionsstyrelsen,
            där det prövas erforderligt, annorlunda förordnar.
          </p>
          <p xml:id="i-UVDSHyr17MNTaj6Aqxwbnd" type="date">
            Stockholm den 25 april 1946.
          </p>
          <div xml:id="i-2y5ZLMdac58HuaeSE2ynKW" type="signatureBlock">
            <list xml:id="i-UfjfTxj4YukwcC4TUtcvdB">
              <item xml:id="i-8T4vMfEwwmHyA2oGE5sKH5" who="i-4LP6HUMuDi6jwv5MgHWALJ" type="signature">
                G. W. Källman
              </item>
            </list>
          </div>
        </div>
      </div>
    </body>
  </text>
</TEI>
