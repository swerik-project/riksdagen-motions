<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__311/mot_1970__fk__311-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Första kammaren, nr 311 år 1970
          </p>
          <p>
            Nr 311
          </p>
          <p>
            Av herr Olsson, Johan, m. fl., angående investeringskonto vid
            be- skattningen.
          </p>
          <p>
            (Lika lydande med motion nr 257 i Andra kammaren)
          </p>
          <p>
            Sedan mitten av 1950-talet har aktiebolag och vissa andra företag
            haft möjligheter att på gynnsamma villkor avsätta medel till investeringsfonder
            för konjunkturutjämning. Om medlen bara tas i anspråk på vissa
            angivna grunder, företrädesvis under perioder när konjunkturen
            är svag, får före- taget en viss skattefavör. Viktigare är emellertid
            att dessa fonder kan utnytt- jas som ett verksamt instrument i
            konjunkturpolitiken och att de genom sin uppbyggnad stimulerar
            företagen att öka sina investeringar och därmed lägga grunden
            till fortsatt produktionsökning. Under senare år har investe-
            ringsfonderna också med gott resultat utnyttjats i lokaliseringspolitiskt
            syfte. Ungefär lika länge har möjligheter förelegat att på särskilt
            konto sätta in inkomster från försäljning av skog och därmed skjuta
            upp beskattningen så länge pengarna är innestående på kontot.
            ändamålet har i detta fall mera uttalat varit att åstadkomma inkomstutjämning.
            Härigenom har rationellare avverkningsmetodik stimulerats. Systemet
            har också befordrat större plan- mässighet när det gäller investeringar
            i skogsbruket och därmed bidragit till att öka avkastningen i
            det svenska skogsbruket högst väsentligt. Bägge dessa system har
            visat sig kunna fylla viktiga uppgifter såväl ur det enskilda
            företagets som ur samhällets synpunkt. Företagen har fått möjlighet
            att öppet redovisa en någorlunda jämn vinstutveckling, vilket
            är till fördel för alla som har sin utkomst av ett företag. Dessutom
            har företagen fått möjligheter att bygga upp reserver för framtida
            investeringar, vilket stimu- lerat investeringsviljan. Genom sin
            konstruktion har fonderna dessutom bli- vit ett av de viktigaste
            medlen för samhället i ansträngningarna att minska konjunkturvariationerna
            och när det gäller att häva den bristande regionala balansen.
            De goda erfarenheter som finns både av investeringsfonderna och
            av skogs- kontona gör det angeläget att bygga ut systemet så att
            det kan utnyttjas av en vidare krets av företag. Detta kan åstadkommas
            genom att företagen generellt får möjligheter att avsätta medel
            till ett investeringskonto på ungefär samma villkor som nu gäller
            för avsättningen till investeringsfon- der för konjunkturutjämning.
          </p>
          <pb facs="riksdagen-motions-pdf/data/1970/mot_1970__fk__311/mot_1970__fk__311-002.pdf"/>
          <p>
            Motion i Första kammaren, nr 311 år 1970 15
          </p>
          <p>
            Med nuvarande regler är avsättning till sådana investeringsfonder
            förbe- hållen aktiebolag, ekonomiska föreningar och sparbanker.
            Detta system kan således sällan utnyttjas av mindre företag. Om
            alla skattskyldiga skall kunna behandlas lika är investeringsfonderna
            med sin nuvarande begränsning inte tillräckliga. En generell kontometod
            som kan utnyttjas av alla skulle eliminera dessa olägenheter.
            Företag som har varulager kan visserligen med nuvarande bestämmelser
            bygga upp dolda reserver som kan tjäna som buffert mellan olika
            beskattningsår. Åtskilliga företagare med ingen eller ringa lagerhållning
            saknar emellertid också denna och jämförbara alterna- tiva möjligheter.
            Dolda reserver i varulager får ofta också ganska godtyck- liga
            konsekvenser. Det blir snarare skattebestämmelsernas utformning
            än rationella företagsekonomiska överväganden som avgör vilken
            lagerhållning företaget skall ha. Det kan därför med rätta hävdas
            att nuvarande regler leder till oekonomisk bindning av kapital
            i lager inom företagen. Möjlig- heter att utnyttja ett generellt
            kontosystem skulle däremot vara ett incita- ment till företagssparande
            utan att kapitalet samtidigt binds i icke ratio- nella investeringar.
            En liknande metod med tillämpning inom vissa precise- rade områden
            finns redan i Norge. Möjligheter till kontoavsättning av detta
            slag bör kunna ge möjligheter att lindra omställningssvårigheterna,
            när friställning av arbetskraft är oundvik- lig eller företagen
            ställs inför nödvändigheten att radikalt lägga om verksam- heten.
            I det senare fallet skulle fonderingen kunna i viss mån utjämna
            verk- ningarna för de anställda i branscher som är särskilt utsatta
            för konjunktur- växlingarna. Naturligtvis bör de fonderade medlens
            användning bestämmas så att de alltid blir en integrerad del av
            samhällets arbetsmarknads- och 1o- kaliseringspolitiska åtgärder
            och disponeras i samverkan med arbetsmark- nadsmyndigheterna och
            de anställda. Genom den skulle åtskilliga av tidigare nämnda brister
            i de nuvarande systemen elimineras och enklare och mera överskådliga
            skatteregler kunna skapas samt förutsättningarna för resultat-
            utjämning blir mera likvärdiga i olika företag. Med hänsyn till
            bristerna i det nuvarande systemet bör en översyn ske av möjligheterna
            att använda en mera generell metod för uppbyggande av in- vesteringsfonder
            i enlighet med vad som ovan sagts. 1957 års skatteutred- ning
            (SOU 1958: 35) tog upp kontometoden till diskussion men avvisade
            den främst av stats- och kommunfinansiella skäl. Enligt vår uppfattning
            bör dessa svårigheter kunna undvikas genom en successiv uppbyggnad
            av syste- met där man har relativt begränsade möjligheter till
            avsättning under ett in- ledningsskede. På längre sikt bör ett
            sådant system leda till att stat och kom- mun får tillbaka det
            tillfälliga skattebortfallet genom stimulansen på bl. a. investeringarna.
            Den skattefria avsättningen kan också begränsas i tiden så att
            uttag måste ske efter viss tid eller det avsatta beloppet bli
            föremål för efterbeskattning. I skatteutredningen anförs vidare
            att många företag — och i synnerhet nystartade — inte har möjlighet
            att utnyttja kontometoden efter-
          </p>
          <pb facs="riksdagen-motions-pdf/data/1970/mot_1970__fk__311/mot_1970__fk__311-003.pdf"/>
          <p>
            16 Motioner i Första kammaren, nr 311—5312 år 1970
          </p>
          <p>
            som man inte har något överskott på sin verksamhet. Det kan i
            och för sig vara en riktig invändning, men kontosystemet måste
            ses som en komplette- ring till åtgärder för att stimulera nyföretagsamhet.
            Då riksdagen vid tidigare tillfällen haft att ta ställning till
            förslag med lik- nande innebörd har det framhållits, att det inte
            minst från rättvisesynpunkt skulle vara till fördel om möjligheter
            kunde öppnas till en vidsträcktare re- sultatutjämning vid beskattningen.
            Frågan har dock ansetts vara av så stor principiell betydelse
            för skattesystemets utformning i dess helhet, att man ansett sig
            böra avvakta det utredningsarbete som pågått beträffande viktiga
            delar av beskattningsområdet inom bl. a. företagsskatteutredningen.
            Då denna utredning nu har avslutat sitt arbete och dess förslag
            också del- vis genomförts utan att statsmakterna tagit ställning
            till ett system med skattefria kontoavsättningar, som också medger
            allmän öppen resultatut- jämning vid beskattningen, bör tiden
            vara mogen för att pröva frågan om in- förandet av ett generellt
            investeringskonto. Med hänvisning till vad som anförts i motionen
            hemställer vi, att riksdagen beslutar att i skrivelse till Kungl.
            Maj:t an- hålla om utredning och förslag om ett generellt kontosystem
            (investeringskonto) vid beskattningen i enlighet med vad som har
            anförts i motionen.
          </p>
          <p>
            Stockholm den 22 januari 1970
          </p>
          <p>
            Joh. A. Olsson (cp) Sven Nyman (fp) T. V. Mattsson (cp) Gunnar
            Skagerlund (fp) S.-0. Österdahl (fp) Olle Eriksson (cp) Nr 312
          </p>
          <p>
            Av herr Eriksson, Olle, och herr Olsson, Johan, om ökad statlig
            upphandling från mindre och medelstora företag.
          </p>
          <p>
            (Lika lydande med motion nr 433 i Andra kammaren)
          </p>
          <p>
            Stockholm den 22 januari 1970
          </p>
          <p>
            Olle Eriksson (cp) Joh. A. Olsson (cp)
          </p>
          <p>
            MARCUS BOKTR. STHLM 1970 700023
          </p>
        </div>
      </div>
    </body>
  </text>
</TEI>
