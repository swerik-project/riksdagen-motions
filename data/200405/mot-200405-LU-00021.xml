<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00021">
  <teiHeader>
    <fileDesc>
      <titleStmt>
        <title>med anledning av prop. 2004/05:110 Upphovsrätten i informationssamhället - genomförande av direktiv 2001/29/EG, m.m.</title>
        <author corresp="i-EFJ93MgPh6dJrzDB1Tt657">av Yvonne Andersson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2004/05:110 Upphovsrätten i informationssamhället - genomförande av direktiv 2001/29/EG, m.m.</title>
          <idno type="rdwebb">GS02L21</idno>
          <rs type="number">L21</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L21/text</ref>
          <ref type="dokument_url_html">http://data.riksdagen.se/dokument/GS02L21</ref>
          <ref type="dokumentstatus_url_xml">http://data.riksdagen.se/dokumentstatus/GS02L21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-8zocoyaekbd16pPfmmTs3D"/>
        <correspContext corresp="i-8zocoyaekbd16pPfmmTs3D">
          <ref>Proposition 2004/05:110</ref>
        </correspContext>
        <correspAction xml:id="i-S92sxg6yY1mW6VaXLBXTEH" type="signed"/>
        <correspContext corresp="i-S92sxg6yY1mW6VaXLBXTEH">
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="referral" xml:id="i-DycTKVjcaDXxtXyARyFZ9S">
          <date when="2005-04-15"/>
        </correspAction>
        <correspAction type="registration" xml:id="i-CJdH8coRr3a1MmWh66hNBG">
          <date when="2005-04-14"/>
        </correspAction>
        <correspAction type="dismissal" xml:id="i-Lc3YZbLjeSAXLSPSWu9AoE">
          <date when="2005-04-14"/>
        </correspAction>
        <correspAction type="submission" xml:id="i-EsJZxjmRZbTNmqcgNyi8ou">
          <date when="2005-04-13"/>
        </correspAction>
        <correspAction type="assigned" xml:id="i-YKgcjC4gfHR2uLpdvwA5DL"/>
        <correspContext corresp="i-YKgcjC4gfHR2uLpdvwA5DL">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_21/mot_200405_L_21-0001.pdf"/>
      <pb facs="riksdagen-motions-pdf/data/200405/mot_200405_L_21/mot_200405_L_21-0001.pdf"/>
      <div type="motHeader" xml:id="i-Czn72qPptF6KGonp1SdnzF">
        <div type="motTitle" xml:id="i-XBHo8GsgRCKoAFKmcbt1gJ"/>
        <div type="motSubmissionInfo" xml:id="i-NudELicaxSfszxpu3svZV3"/>
      </div>
      <div type="motBody" xml:id="i-DWqJPGJguDvmr1kD1ycrSM">
        <div xml:id="i-Lb99PPVPYbACgaLRDv2WHw">
          <p xml:id="i-5MCD7RCTTbHofhxN3aArEe">
            2004/05 mnr: L21 pnr: kd154
          </p>
          <p xml:id="i-KaMeC5yGcomYVAfXbUBoqh">
            Motion till riksdagen 2004/05:L21
          </p>
          <p xml:id="i-GJ3j6pAJyiuBwq6PAUiKkt">
            av Yvonne Andersson m.fl. (kd) med anledning av prop. 2004/05:110
          </p>
          <p xml:id="i-CDujWfv1WBsHeF8PV6HUdT">
            Upphovsrätten i informationssamhället — genomförande av direktiv
            2001/29/EG, m.m.
          </p>
          <p xml:id="i-UcYWXEThS1uKhqnSgoBbMh">
            Förslag till riksdagsbeslut
          </p>
          <p xml:id="i-5EoezcvLvFtqjNgwBHYrHi">
            1. Riksdagen tillkännager för regeringen som sin mening vad i
            motionen anförs om producentens ansvar för den enskildes möjlighet
            att avgöra om en förlaga är lovlig. 2. Riksdagen beslutar om ändring
            av den av regeringen föreslagna lydelsen av 54 8 fjärde stycket
            lag om ändring i lagen (1960:729) om upphovsrätt till litterära
            och konstnärliga verk på så sätt att ”oaktsamhet” ersätts med
            ”grov oaktsamhet”, enligt vad i motionen anförs om skadeståndsrätten.
            3. Riksdagen beslutar om ändring av den av regeringen föreslagna
            lydelsen av 26 I 8 lag om ändring i lagen (1960:729) om upphovsrätt
            till litterära och konstnärliga verk på så sätt att kassettersättningens
            nivå bibehålls men med annan utformning för digitala anordningar,
            enligt vad i motionen anförs. 4. Riksdagen tillkännager för regeringen
            som sin mening vad i motionen anförs om en översyn av bildkonstnärernas
            upphovsrättsliga situation. 5. Riksdagen tillkännager för regeringen
            som sin mening vad i motionen anförs om en översyn av ideella
            organisationers möjligheter att använda upphovsrättsligt skyddat
            material. 6. Riksdagen beslutar om ändring av den av regeringen
            föreslagna lydelsen av 12 8 lag om ändring i lagen (1960:729)
            om upphovsrätt till litterära och konstnärliga verk så att det
            framgår att exemplarframställningen såvitt gäller litterära verk
            i skriftlig form får avse hela verket, för det fall att verket
            inte finns tillgängligt på marknaden, enligt vad i motionen anförs
            om kurs- och referenslitteratur.
          </p>
          <pb facs="riksdagen-motions-pdf/data/200405/mot_200405_L_21/mot_200405_L_21-0002.pdf"/>
          <p xml:id="i-4JA95PZcZeX4YtcUbGfZ1a">
            2004/05:L21
          </p>
          <p xml:id="i-AiVRLYk3QyA7prSkKScq5Q">
            Regeringens proposition
          </p>
          <p xml:id="i-Uj9pffJzrF3f4zyMHsdTb5">
            Förslagen i propositionen, som bygger på ett EG-direktiv och
            på två internationella avtal, rör frågor som kopiering av musik,
            böcker och film samt möjligheten för skolor, bibliotek och personer
            med funktionshinder att använda upphovsrättsligt material. I propositionen
            klargörs upphovsmännens ensamrättigheter. Vidare innehåller regeringsförslaget
            nya regler om förbud att tillverka produkter som kringgår tekniska
            åtgärder som skyddar upphovsrättsligt material. Det är omfattande
            ändringar i lagen om upphovsrätt till litterära och konstnärliga
            verk som presenteras i propositionen. Bland annat föreslås att
            det införs ett tydligt förbud mot att kopiera för privat bruk
            från olagligt material. Krav på lovlig förlaga tar särskilt sikte
            på kopiering från Internet och innebär att man bara ska få kopiera
            för privat bruk från verk som gjorts tillgängliga med upphovsmannens
            tillstånd. Vidare begränsas rätten att kopiera litterära verk
            för enskilt bruk på så sätt att hela böcker inte längre kommer
            att få kopieras. Även antalet kopior som får framställas minskas
            samt den krets personer som man får kopiera till. Härutöver föreslås
            att bestämmelser om s.k. kassettersättning skall anpassas till
            den digitala utvecklingen på så sätt att ersättning för digitala
            anordningar inte skall konstrueras som en ersättning per minut
            utan på en megabyteersättning som ligger på olika nivå beroende
            på om anordningen kan användas en eller flera gånger. I anslutning
            härtill höjs ersättningsnivån och en jämkningsregel införs för
            de fall ersättningen blir oskäligt hög i förhållande till priset
            på produkten. Regeringen föreslår även att det införs regler om
            skydd för tekniska åtgärder och att kringgående av en sådan åtgärd
            skall förenas med böter. Den som tillverkar eller säljer produkter
            ör kringgående av tekniska åtgärder skall dömas till böter eller
            fängelse i högst sex månader. Slutligen föreslås att rätten att
            använda upphovsrättsligt skyddat material för personer med funktionshinder
            skall utvidgas samt att skolornas möjlighet att kopiera digitalt
            förbättras. Även bibliotek och arkiv år bättre möjligheter att
            använda modern teknik i arbetet.
          </p>
          <p xml:id="i-9FVVaLQcJntmkAW5eGuidv">
            Motivering
          </p>
          <p xml:id="i-QMhigWY7Bqq5CSJ5AX61EC">
            Kristdemokraterna är i huvudsak positiva till en stärkt upphovsrätt
            i enlighet med Europaparlamentet och rådets direktiv 2001/29/EG
            (nedan direktivet). För samhället är det angeläget att skapande
            verksamhet stimuleras. Den ristdemokratiska ideologin betonar
            rätten till ägande och egendom. Marknadsekonomins = civilrättsliga
            grund är = frivilliga avtal mellan självständiga aktörer, vilket
            förutsätter privat äganderätt. Fullgod ersättning vid olika former
            av inskränkningar i äganderätten måste därför finnas. Samtidigt
            månar Kristdemokraterna om konsumenternas skydd. Kristdemokraterna
            vill inledningsvis uttrycka sitt missnöje över att regeringens
            förslag har tagit alldeles för lång tid. Tidsgränsen för när
          </p>
          <pb facs="riksdagen-motions-pdf/data/200405/mot_200405_L_21/mot_200405_L_21-0003.pdf"/>
          <p xml:id="i-MVAUBZtBXDt6nkyVnDpDyH">
            direktivet senast skulle vara genomfört i medlemsstaterna har
            passerat med över två år. Denna senfärdighet har medfört att Sverige
            ådragit sig en anmärkning från EG-domstolen för att den lagstiftning
            som krävs för direktivets genomförande inte vidtagits i tid. Kristdemokraterna
            menar att regeringen har hanterat ärendet högst oprofessionellt.
          </p>
          <p xml:id="i-XZ5kK3axsJCB79gZaNcGrF">
            Kravet på lovlig förlaga och producentansvar
          </p>
          <p xml:id="i-Tbvukn1gajMrK9gq9CcWLy">
            Upphovsrätten är en äganderätt som innebär, med vissa inskränkningar,
            en exklusiv rätt för upphovsmannen att själv förfoga över sitt
            verk, genom att framställa exemplar därav och genom att göra det
            tillgängligt för allmänheten. Det innebär att upphovsmännen har
            rätt att bestämma när, var, hur och om deras verk skall göras
            tillgängliga för allmänheten. Upphovsrätten har i grunden samma
            innebörd som äganderätten och den måste respekteras i ett rättssamhälle.
            Upphovsrätten bygger på en balans mellan rättighetshavarens intresse
            av att få bestämma Över sin prestation och andras intresse att
            få använda deras prestationer. I dag är det olagligt att göra
            upphovsrättsligt skyddat material tillgängligt genom fildelningsprogram
            utan att upphovsmannen har samtyckt därtill. Regeringen föreslår
            i propositionen att det även skall vara förbjudet att framställa
            exemplar eller ladda ned sådant olagligt material, även om kopieringen
            sker för enskilt bruk. Syftet är att begränsa möjligheten att
            ladda ner verk från Internet eftersom denna nedladdning normalt
            sker från olovliga förlagor. Att bara titta eller lyssna på upphovsrättsligt
            material är inget som faller in under upphovsmannens ensamrätt,
            varför bestämmelsen inte påverkar webbsurfande så länge materialet
            inte sparas på hårddisken eller på en diskett eller motsvarande.
            Medielandskapet håller på att förändras samtidigt som musikförsäljningen
            rasar i Sverige. Olaga Internetspridning, så kallad fildelning
            eller filbytande, är som fenomen omfattande världen över. Det
            kan ifrågasättas om en kriminalisering av kopiering av material
            som olovligen fildelats är rätt väg att gå när det gäller att
            stärka rättighetshavarnas intressen. Trots att olaga Internetspridning
            redan är kriminaliserat har ännu ingen dömts för det i Sverige.
            Om den av regeringen föreslagna lagändringen kommer att få något
            genomslag i praktiken är därför tveksamt. Särskilt om man beaktar
            att några resurser inte avses tillföras polis eller åklagarväsende
            som har att bekämpa den här typen av brottslighet. Vidare har
            justitieministern deklarerat att lagen inte skall tillämpas mot
            ungdomar som letar musik och film för eget bruk. I en intervju
            i Dagens Nyheter (2005-03- 17) har ministern förklarat att regeringen
            vill använda den nya lagen till att bekämpa dem som tjänar grova
            pengar på att sprida upphovsrättsskyddat material. Ett märkligt
            uttalande eftersom kommersiell försäljning av piratkopior redan
            i dag är förbjudet. Uttalandet går dessutom stick i stäv mot direktivet
            vari föreskrivs att medlemsstaterna bör se till att det finns
            effektiva sanktioner och möjligheter att vidta rättsliga åtgärder
            mot överträdelser av de rättigheter och skyldigheter som fastställts
            däri. Med hänsyn till ministerns
          </p>
          <p xml:id="i-PcYRYJmLgb1WpMc89Woign">
            2004/05:L21
          </p>
          <pb facs="riksdagen-motions-pdf/data/200405/mot_200405_L_21/mot_200405_L_21-0004.pdf"/>
          <p xml:id="i-2BGhzMCfoMqfqW221LXKjc">
            2004/05:L21
          </p>
          <p xml:id="i-PSxdYsnUyiatBBaR9kV96B">
            uttalanden och vad som ovan anförts om uteblivande ekonomiska
            resurser till brottsutredande myndigheter riskerar lagen att bli
            en ”papperstiger” eller ”rödgubbelagstiftning”. En lag som alla
            känner till, men som var och en känner sig fri att bortse från
            efter eget behov och egen skönsmässig bedömning. I propositionen
            anges vidare att flera remissinstanser har framfört att efterlevnaden
            av den föreslagna regeln blir svår att kontrollera utan integritetsinskränkningar.
            Därtill torde en avsevärd bevisproblematik uppstå när olovligt
            material påträffas på en dator som används av flera i ett hushåll.
            Trots de betänksamheter som ovan framförts anser Kristdemokraterna
            att ett införande av krav på lovlig förlaga vid kopiering ändock
            får anses ofrånkomlig. Direktivet syftar till att värna upphovsrätten,
            framför allt i den digitala miljön. En stark och sund upphovsrätt
            stimulerar intellektuellt skapande och uppmuntrar investeringar
            i kreativ och innovativ verksamhet. Kristdemokraterna menar att
            det är viktigt att göra en principiell och tydlig markering att
            ingen skall dra nytta av någon annans brottsliga handling, varför
            vi tillstyrker ett krav på att det material som enskild kopierar
            eller laddar ner för privat bruk endast skall få ske om materialet
            är lagligt. Däremot menar vi att en sådan regel förutsätter att
            det finnas lagliga alternativ och att skivbolagsproducenter och
            förläggare bör ges ansvar att skapa sådana instrument. Vidare
            menar vi att producenterna skall tillse att det tydligen framgår
            vilka förlagor som är lovliga och vilka som inte är det. I propositionen
            anges att Svenska Fotografers Förbund, «Sveriges Reklamförbund,
            Svenska &lt;Journalistförbundet, Stockholms universitets studentkår,
            SKAP och Sveriges Marknadsförbund har varit negativa till förslaget
            om lovlig förlaga och som skäl härför anfört att det kommer att
            vara svårt för enskilda att veta vad som är en lovlig förlaga
            och vad som inte är det. Kristdemokraterna, som värnar om konsumenterna
            och i synnerhet de unga konsumenterna anser att det — även om
            det för straffansvar fordras uppsåt eller grov oaktsamhet — kan
            vara nog så kränkande för en enskild att bli misstänkt för brott
            bara för att man råkat klicka på en länk som innebär att ett verk
            laddas hem till ens dator. Kristdemokraterna menar således att
            instrument där den enskilde klart och tydligt kan avgöra om en
            förlaga är lovlig eller inte måste tas fram. Något beredningsunderlag
            för en sådan lagstiftning föreligger inte, varför regeringen bör
            återkomma i frågan. Detta bör ges regeringen till känna.
          </p>
          <p xml:id="i-DBkua6NSr1BnnSpNeorY8C">
            Ersättningsskyldighet
          </p>
          <p xml:id="i-7b3HgaRanWCk2jJZwTJe6H">
            Den som uppsåtligen eller av grov oaktsamhet vidtar åtgärd som
            innebär intrång i den till verket knutna upphovsrätten skall dömas
            till böter eller fängelse i högst två år. Vad avser skadeståndsskyldighet
            är det tillräckligt om den enskilde har förfarit oaktsamt. Krisdemokraterna
            menar att den här diskrepansen = är = otillfredsställande och
            att bestämmelsen om ersättningsskyldighet bör ändras på så sätt
            att ”oaktsamhet” ersätts med ”grov oaktsamhet”. Detta bör inarbetas
            i lag om ändring i lagen (1960:729) om upphovsrätt till litterära
            och konstnärliga verk.
          </p>
          <pb facs="riksdagen-motions-pdf/data/200405/mot_200405_L_21/mot_200405_L_21-0005.pdf"/>
          <p xml:id="i-SBHyv7DmvWKAT74f3CKLbG">
            Kassettersättning
          </p>
          <p xml:id="i-HTxuJvktqQzmTmgqxgo2uv">
            Kassettersättningen infördes i svensk rätt 1999 som ett schablonartat
            ersättningssystem, med syfte att kompensera rättighetsinnehavaren
            för den tillåtna kopieringen av upphovsrättsligt skyddat material
            för privat bruk. Systemet innebär att en avgift tas ut vid tillverkning
            och import av tomma upptagningsanordningar, såsom blanka cd-skivor
            och vhs-kassetter. Kassettersättningen är en civilrättslig ersättning
            som går direkt till upphovsmännen via den upphovsrättsliga organisationen
            Copyswede. I propositionen föreslår regeringen att storleken på
            ersättningen skall höjas från två öre till två och ett halvt öre
            per möjlig lagringsminut på anordningar för analog upptagning.
            Motsvarande ersättning för digital upptagning föreslås uppgå till
            0,4 öre per megabyte när det gäller engångsmedier såsom cd och
            0,25 öre per megabyte för överskrivningsbara medier såsom cd-r.
            Kristdemokraterna finner det något inkonsekvent att höja ersättningen
            på tomma cd- och dvd-skivor samtidigt som man begränsar den lagliga
            kopieringen för privat bruk, vilket ersättningen är avsedd att
            kompensera för. Vi instämmer därför i den kritik som Inspelningsinstitutet
            (IMT), CE- Konsumentelektronikbranschen, IT-företagen och Ericsson
            med flera framfört om att det inte finns några skäl för en höjning
            av ersättningen. Remissinstanserna har fört fram att den svenska
            ersättningen inte är låg i ett internationellt perspektiv och
            att hänsyn måste tas till att ersättningen varierar starkt samt
            att det i vissa länder inte utgår ersättning över huvud taget,
            något som Kristdemokraterna tagit fastat på. I sitt ställningstagande
            har Kristdemokraterna även beaktat det förhållandet att konsumenten
            som köper tomma cd-skivor för annat ändamål än privatkopiering
            av upphovsrättsligt material påförs kassettavgift. Den som vill
            arkivera sina egna semesterbilder betalar alltså en avgift som
            man inte avsett nyttja. Vidare är Kristdemokraterna övertygade
            om att försäljningen av dessa anordningar kommer att öka varför
            upphovsmännens intressen redan härav torde tillgodoses. Med hänsyn
            härtill och till det ovan sagda menar Kristdemokraterna att det
            inte finns skäl för en höjning av kassettersättningen. Nuvarande
            ersättningsnivå skall därför bibehållas. Med ersättningsnivån
            för analoga medier som utgångspunkt bör avgiften på digitala medier
            efter en omräkning hamna på cirka 0,2 öre per megabyte lagringsutrymme.
            Kristdemokraterna kan inte se några bärande skäl för en särreglering
            mellan engångsmedier och överskrivningsbara medier när det gäller
            storlekens ersättning. Vidare anser Kristdemokraterna att nuvarande
            regel om högsta ersättning om sex kr per anordning är mer rättssäker
            än den av regeringen föreslagna jämkningsregeln. Sammanfattningsvis
            menar Kristdemokraterna att den av regeringen föreslagna lydelsen
            i 26 k 8 lag om ändring i lagen (1960:729) om upphovsrätt till
            litterära och konstnärliga verk får följande lydelse: Ersättning
            enligt 26 k 8 är 1. för en anordning för analog upptagning två
            öre för varje upptagningsminut, 2. för anordning där digital upptagning
            kan ske 0,2 öre per megabyte lagringsutrymme.
          </p>
          <p xml:id="i-P2qqYZVgy5HLmUawkDQyfs">
            2004/05:L21
          </p>
          <pb facs="riksdagen-motions-pdf/data/200405/mot_200405_L_21/mot_200405_L_21-0006.pdf"/>
          <p xml:id="i-A7iYoBehGtFjMcrmixmt4q">
            2004/05:L21
          </p>
          <p xml:id="i-6DTdKzDY3B4JmmVeXW4X3H">
            Ersättningen skall dock uppgå till högst sex kronor för varje
            anordning. Detta bör inarbetas i lag om ändring i lagen (1960:729)
            om upphovsrätt till litterära och konstnärliga verk.
          </p>
          <p xml:id="i-2L9bhFrZmXHzmmYjephX2J">
            Bildkonstnärer och upphovsrätt
          </p>
          <p xml:id="i-YBAWC8Cn24EtuXJhCXfoch">
            Upphovsrättslagen är en lag till skydd för skapande. Den ger
            upphovsmän av olika slag, författare, tonsättare, musiker och
            skådespelare ensamrätt till de verk de skapat. Ensamrätten har
            dock vissa inskränkningar till förmån för mottagarnas, det vill
            säga brukarnas eller konsumenternas, rättigheter till det verk
            de köpt. Det handlar till exempel om möjligheten att göra kopior
            för eget bruk och om rätten att citera ur texter. I de flesta
            fall är det inskränkningar som har stöd även hos upphovsmännen.
            Beslut om vilka inskränkningar som skall göras i upphovsmännens
            ensamrätt innebär dock en ständig balansgång mellan upphovsmännens
            och brukarnas intresse. Vid beslut om inskränkningar i upphovsmännens
            ensamrätt är det viktigt att alla olika typer av skapande behandlas
            lika och att inskränkningarna är jämbördiga för olika konstformer.
            Det är vår uppfattning att bildkonstnärerna är den grupp av upphovsmän
            vars rättigheter alltför sällan studeras i dessa sammanhang. Det
            finns en brist på helhetssyn på bildkonstnärernas upphovsrättsliga
            situation. Vi anser därför att det vid den större genomarbetningen
            av hela upphovsrättslagen som regeringen aviserat i propositionen
            bör läggas särskild vikt vid att göra en fullständig översyn av
            bildkonstnärernas upphovsrättsliga situation. Detta bör ges regeringen
            till
          </p>
          <p xml:id="i-MjeAv7CgxE2GqUhNwd3jeP">
            känna.
          </p>
          <p xml:id="i-9s7a9Hmemm1CMpnww89iPU">
            Ideella organisationer och upphovsrätt
          </p>
          <p xml:id="i-7MgNHfdrCCLCm9YN4HthZ7">
            Kristdemokraterna befarar att den av regeringen föreslagna begränsningen
            av rätten att kopiera för enskilt bruk kan komma att drabba ideella
            organisationer särskilt hårt, varför vi anser att det vid översynen
            av upphovsrättslagen bör utredas hur den stärkta lagen påverkar
            dessa organisationers möjligheter att bruka upphovsrättsligt skyddat
            material. Detta bör ges regeringen till känna.
          </p>
          <p xml:id="i-Ak6g4UhRago67NVUeeCcwv">
            Kopiering av litterära verk för enskilt bruk
          </p>
          <p xml:id="i-WKS4vegh841EJGhXTa6p8v">
            Bestämmelsen om kopiering för enskilt bruk i 12 $ lagen om upphovsrätt
            till litterära och konstnärliga verk är kanske den från praktisk
            synpunkt viktigaste inskränkningen i upphovsmannens ensamrätt.
            Kopiering för privat bruk behandlas i artikel 5.2 b i direktivet,
            vari stadgas att medlemsstaterna får föreskriva inskränkningar
            i rätten till exemplarframställning till förmån för en fysisk
            persons privata bruk. Syftet får inte vara kommersiellt men det
            får ske på alla typer av medier. Direktivet uppställer inte några
            begränsningar när det gäller omfattningen av det material som
            kopieras för privat bruk.
          </p>
          <pb facs="riksdagen-motions-pdf/data/200405/mot_200405_L_21/mot_200405_L_21-0007.pdf"/>
          <p xml:id="i-xfErnuifCXrEGTTzxBwin">
            Motsvarande bestämmelser saknas även i våra nationella regler.
            Gällande rätt tillåter således kopiering av hela verk. I propositionen
            föreslås att det ska bli förbjudet att kopiera hela eller större
            delar av böcker. Förslaget har fått blandat mottagande av = remissinstanserna.
            Försvarets materielverk, Högskoleverket, Stockholms universitets
            studentkår, Stockholms universitet, Uppsala universitetsbibliotek,
            Sveriges förenade studentkårer och Sveriges Marknadsförbund har
            varit negativa till den föreslagna ändringen. Med hänsyn till
            att viss äldre kurs- och referenslitteratur kan vara utgången
            från förlaget eller slutsåld och dessutom endast finnas i ett
            fåtal exemplar på tillgängliga bibliotek menar Kristdemokraterna
            att förbudet mot att kopiera hela böcker är alltför långtgående.
            Undantag från bestämmelsen måste kunna ske när verket inte finns
            tillgängligt på marknaden. Detta bör inarbetas i 12 8 lag om ändring
            i lagen (1960:729) om upphovsrätt till litterära och konstnärliga
            verk.
          </p>
          <p xml:id="i-5QkNqqtojnfzzyzErhjgSL" type="date">
            Stockholm den 13 april 2005 Yvonne Andersson (kd)
          </p>
          <p xml:id="i-XH2Y7YjHCWuabzFJLwbLTB">
            Ingemar Vänerlöv (kd) Ingvar Svensson (kd) Helena Höij (kd) Peter
            Althin (kd) Olle Sandahl (kd) Tuve Skånberg (kd)
          </p>
          <p xml:id="i-UWX5BV8h5geQQ2zrKkoPW6">
            2004/05:L21
          </p>
        </div>
      </div>
    </body>
  </text>
</TEI>
