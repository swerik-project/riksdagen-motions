<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00223">
  <teiHeader>
    <fileDesc>
      <titleStmt>
        <title>Bemötande av medborgare vid kontakter med svenska myndigheter</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bemötande av medborgare vid kontakter med svenska myndigheter</title>
          <idno type="rdwebb">GV02K223</idno>
          <rs type="number">K223</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K223/text</ref>
          <ref type="dokument_url_html">http://data.riksdagen.se/dokument/GV02K223</ref>
          <ref type="dokumentstatus_url_xml">http://data.riksdagen.se/dokumentstatus/GV02K223</ref>
          <ref type="doc">http://data.riksdagen.se/fil/D140F8F8-CB17-4E79-856F-649BD73143E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AaVFb5KnhcJXPBvZEno4Fu" type="signed"/>
        <correspContext corresp="i-AaVFb5KnhcJXPBvZEno4Fu">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-XfPdeeLyYPqgXZsGPYissD" type="referral">
          <date when="2007-10-16"/>
        </correspAction>
        <correspAction xml:id="i-PpsJoSDqXtvvM7TdMzwv91" type="dismissal">
          <date when="2007-10-16"/>
        </correspAction>
        <correspAction xml:id="i-EeFsihn9vVaw43bcx6S8AB" type="numbering">
          <date when="2007-10-02"/>
        </correspAction>
        <correspAction xml:id="i-VAuUnbrbrzBufqGd3PSb2d" type="submission">
          <date when="2007-09-28"/>
        </correspAction>
        <correspAction xml:id="i-SaAWPh68ZaxBWyn7zUk3QR" type="transfer">
          <date when="2007-09-28"/>
        </correspAction>
        <correspAction xml:id="i-JSPmyprwAZw34gkVRoWGrE" type="assigned"/>
        <correspContext corresp="i-JSPmyprwAZw34gkVRoWGrE">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8eRvmWoEaRkoBX49GfpHVq" type="motBody">
        <div xml:id="i-7HrDLkWpVp6T2n2QxuchJR" type="motProposal" subtype="förslag">
          <head xml:id="i-QepSSEA4w2ThPt7GBTPDEQ">
            Förslag till riksdagsbeslut
          </head>
          <list xml:id="i-Hn5RScT6uKgju1XBykJHTs" style="ol">
            <item xml:id="i-ThUWzXBkSeLrHur7MukgAC">
              Riksdagen tillkännager för regeringen som sin mening vad som
              anförs i motionen om att verka för att skapa en attityd hos alla
              svenska myndigheter, enligt vilken det är tydliggjort för alla
              tjänstemän som representerar desamma att de är till för medborgarna
              och inte tvärtom.
            </item>
            <item xml:id="i-GJHFLNVTL5SRdHcNdP32de">
              Riksdagen tillkännager för regeringen som sin mening vad som
              anförs i motionen om att våra svenska myndigheter bör skärpa arbetet
              med att efterleva lagstiftningens intentioner när det gäller att
              alltid ge ett korrekt bemötande vid kontakterna med enskilda medborgare.
            </item>
            <item xml:id="i-EbTFtZ9SkcN2LZ6br6TroS">
              Riksdagen tillkännager för regeringen som sin mening vad som
              anförs i motionen om att en gemensam värdegrund för alla statliga
              myndigheter, gällande kontakten med allmänheten, bör utarbetas
              och att arbetet bör tillåta så många tjänstemän som möjligt att
              vara delaktiga i processen och dess slutliga förankring.
            </item>
            <item xml:id="i-YMkd1Q2LpBrDHXXWidMAeW">
              Riksdagen tillkännager för regeringen som sin mening vad som
              anförs i motionen om att ansvar i framtiden på ett tydligt sätt
              bör kunna utkrävas av en enskild tjänsteman om inte lagarna och
              den överenskomna värdegrunden efterlevs i ett enskilt fall.
            </item>
            <item xml:id="i-Rc2CrGsHrXQXfqJ8LNVsqN">
              Riksdagen tillkännager för riksdagsstyrelsen som sin mening vad
              som anförs i motionen om att en särskild granskningsfunktion inom
              ramen för riksdagens ombudsmannaorganisation, med möjligheter
              till klander via beslut från en ansvarsnämnd, bör inrättas.
            </item>
            <item xml:id="i-Cj8Gjgu3hef7Mwz5REH84z">
              Riksdagen tillkännager för regeringen som sin mening vad som
              anförs i motionen om att straffrättsligt ansvar för brottet tjänstefel
              i framtiden bör kunna utkrävas av en enskild tjänsteman i väsentligt
              fler situationer än i dag. 1
            </item>
          </list>
          <p xml:id="i-SNgm31spHj6TXMPMRGCTHf">
            1 Yrkande 6 hänvisat till JuU.
          </p>
        </div>
        <div xml:id="i-LAJZ13YZsp5LUyDekJ2NH8" type="motContent">
          <head xml:id="i-Kx5NxKhfV4856QLwuxx3ej" type="h1">
            Bakgrund
          </head>
          <p xml:id="i-9c6St6yRJeM5fGfrT3jkSj">
            Ett ökande antal fall rapporteras i press och medier där enskilda
            medborgare blivit illa bemötta i kontakter med olika svenska myndigheter.
            Upplevandet av ett korrekt eller dåligt bemötande är ibland mycket
            olika, bl.a. beroende på om det är den bemötande eller den bemötta
            som beskriver vad som skett i samband med kontakten mellan myndighetsföreträdare
            och enskilda medborgare. Tolkningsföreträdet i sådana sammanhang
            bör dock ligga hos uppdragsgivaren, dvs. den enskilde medborgaren,
            framför den som representerar myndigheten. Detta är särskilt viktigt
            i de fall där en enskild medborgare känner sig direkt kränkt av
            ett speciellt bemötande från en myndighetsperson, och där en strid
            om själva bemötandet lätt övergår till att snabbt också försätta
            den lilla individen i samhället i en mycket obehaglig känsla av
            vanmakt inför myndighetens rättigheter att hantera mötet med medborgarna.
            Icke desto mindre framgår det tydligt i regeringsformen (RF) att
            den offentliga makten skall utövas med respekt för alla människors
            lika värde och för den enskilda människans frihet och värdighet
            (RF 1 kap. 1 § tredje stycket och 2 § första stycket). Läser man
            vidare i förvaltningslagen (1986:223) så tycks det uppenbart att
            lagstiftaren är av uppfattningen att det finns ett samband mellan
            rättssäkerhet och service: rättssäkerheten främjas om myndigheter
            lämnar snabba, enkla och entydiga besked och räcker den enskilde
            en hjälpande hand.
          </p>
          <head xml:id="i-3L7TVV3x5CskbCysvSVrBQ" type="h1">
            Ytterligare relevant lagstiftning
          </head>
          <p xml:id="i-GAJMii7GMfF4WD7waTaZE8">
            Befintligt regelverk i syfte att underlätta medborgarnas kontakter
            med myndigheterna tar alltså inte bara fasta på sådan hjälp som
            ligger på det formella planet. När det behövs och är lämpligt
            skall myndigheterna också vägleda den enskilde genom att, allt
            efter omständigheterna, ta initiativ till ytterligare utredning,
            verka för att utredningen begränsas till vad som är nödvändigt,
            fästa den enskildes uppmärksamhet på att det finns ett annat,
            bättre sätt att nå det hon/han eftersträvar, osv. (se bl.a. prop.
            1985/86:80 s. 59).
          </p>
          <p xml:id="i-KWzMdqLT4qh1WBCJKu89QB">
            Vid sidan av de ganska strikta lagarna på området till den enskildes
            favör kan även andra regelverk tillämpas för att på bästa sätt
            uppnå ett korrekt bemötande. Myndigheterna själva är oförhindrade
            att uppställa egna föreskrifter till ledning för sina anställda
            i hithörande frågor. Så har också skett under senare år i begränsad
            omfattning bl.a. med tillkomsten av de s.k. värdegrunderna. En
            värdegrund är i detta sammanhang ett komplement till lagtexterna
            och kan antas inom en enskild myndighet samt avse hur dess företrädare
            bör uppträda gentemot medborgarna. Ett exempel på detta är den
            värdegrund som riksdagsförvaltningen antog för sina chefer och
            anställda år 2006.
          </p>
          <head xml:id="i-PRspybUAWkyGD8yuDBV424" type="h1">
            Begreppet god förvaltning
          </head>
          <p xml:id="i-QpkT7GbrdviyYDg6qH2jAu">
            Det ovan anförda kan sammanfattas under begreppet god förvaltning,
            vilket alltmer kommit att få genomslag också inom Europeiska gemenskapen
            (t.ex. i Charter of Fundamental Rights of the European Union,
            artiklarna 41 och 42). Detta är en vidareutveckling av den Code
            of Good Administration som antogs av EU-parlamentet 2001 som ett
            rättesnöre för unionens institutioner och tjänstemän. I förarbetena
            till denna kod hade man bl.a. redan 1997 definierat vad som var
            s.k. maladministration, dvs. dålig förvaltning. Härur finner man
            olika grunder för klagomål som t.ex. abuse of power, avoidable
            delay, defence, discrimination, failure to ensure fulfilment of
            obligations, lack of refusal of information, legal error, negligence,
            lack of reasoning, wrong procedure.
          </p>
          <head xml:id="i-Szgg2QYVucZtjybJQxSVDK" type="h1">
            Förslag till åtgärder
          </head>
          <p xml:id="i-867pvMNpeCGCyYc7ub9DC2">
            Nuvarande principer för god förvaltning inom EU utvecklas främst
            genom EG-domstolens praxis. Sverige har också blivit fällt i EG-domstolen
            i mål som haft utgångspunkt i tillkortakommanden avseende konceptet
            för god förvaltning. För att motverka fler liknande fall kan en
            rad förslag till åtgärder för förändring i vårt land vara rimliga
            att överväga. Exempel på sådana åtgärder är:
          </p>
          <list xml:id="i-Mne4hUR3ZPeMqzjJj6oq1a" style="ul">
            <item xml:id="i-2fbXj6TjA4DLgGmmW3yXW1">
              Försöka skapa en attityd hos alla svenska myndigheter där det
              är tydliggjort för alla tjänstemän som representerar desamma att
              de är till för medborgarna och inte tvärtom.
            </item>
            <item xml:id="i-4Hp8CFaFfXM6n1rVJef3SL">
              Att svenska myndigheter skärper arbetet med att efterleva lagstiftningens
              intentioner avseende ett alltid korrekt bemötande vid kontakterna
              med enskilda medborgare. En nollvision för dåligt bemötande skall
              vara målet för detta arbete.
            </item>
            <item xml:id="i-CUQgaYn3ZcGwUz1nnB6WE3">
              Initiera ett arbete för god förvaltning med målet att leda till
              förslag på en minsta gemensam nämnare av värdegrund för alla svenska,
              statliga myndigheter vid enskilda möten med allmänheten, och att
              arbetet på ett demokratiskt sätt bör tillåta så många berörda
              tjänstemän som möjligt att vara delaktiga i processen och dess
              slutliga förankring.
            </item>
            <item xml:id="i-VZN4erRMfccLgjwQqHRFnW">
              Att efter ett förankringsarbete för en gemensam värdegrund, som
              flertalet enskilda tjänstemän fått möjlighet att ha synpunkter
              på och slutligen tillsammans förenats kring, kunna koppla befogenhet
              till ansvar för den enskilde tjänstemannen genom att ansvar därefter
              på ett tydligt sätt också kan komma att utkrävas av en enskild
              tjänsteman om inte lagarna och den överenskomna värdegrunden efterlevs
              i ett enskilt fall.
            </item>
          </list>
          <head xml:id="i-4JGqLqfQdUxJAVxVCkdhA4" type="h1">
            Förslag till möjligheter för beivrande
          </head>
          <p xml:id="i-UCqWjVeRTAfvEdB6v65CP6">
            Tyngdpunkten i vårt förslag till att stärka den enskildes rätt
            vid upplevelser av kränkning eller konflikt med enskilda tjänstemän
            på centrala myndigheter ligger i att myndighetens ledningsorganisation
            blir skyldig att tillse att ett värdegrundsarbete genomförs för
            alla vid myndigheten berörda tjänstemän men också att, efter avslutat
            sådant värdegrundsarbete, den enskilde tjänstemannen förpliktigar
            sig att följa det gemensamt överenskomna förhållningssättet till
            medborgarna avseende upprätthållandet av god förvaltning mot enskilda.
            För att det sistnämnda inte skall vara ett tandlöst förslag, måste
            också möjligheter till lämpliga repressalier diskuteras, även
            om repressaliernas funktion är sekundär till ett väl genomfört
            värdegrundsarbete och bör vara förebehållet för särskilt flagranta
            fall.
          </p>
          <p xml:id="i-SRodhGBMtG8tvD7xc2NiT">
            Ett bra exempel på ett organ för klagan och utdömande av eventuellt
            klander utgörs av Hälso- och sjukvårdens ansvarsnämnd (Hsan).
            Denna har till funktion att på anmälan från enskild utreda och
            besluta om eventuellt klander på två nivåer, den lägre graden
            av klander som erinran den allvarligare som varning. Besluten
            om klander i Hsan har i sig ingen straffrättslig effekt, utan
            är en markering som främst om den frekvent upprepas kan komma
            att medföra problem för den yrkespraktiserande i dennes yrkesutövande.
            Vid anmälan till Hsan i fall där straffrättsligt ansvar kan komma
            i fråga, sker den vidare handläggningen av ett sådant ärende av
            åklagarmyndighet.
          </p>
          <p xml:id="i-A57iGEfAq8CFsfZaxMzdRo">
            Vårt konkreta förslag för att ge möjligheter att beivra allvarlig
            brist på god förvaltning mot enskilda av enskild myndighets tjänsteman
            bygger på att man inrättar en struktur med samma funktion som
            Hsan har för sjukvårdsyrkeslegitimerade tjänstemän inom hälso-
            och sjukvården. Denna funktion kan, när det gäller god förvaltning
            inom centrala myndigheter, lämpligen kopplas till riksdagens ombudsmän,
            som redan idag har ett granskningsansvar gentemot riksdagens och
            regeringens myndigheter. Mer konkret kan därför övervägas att
            under JO-ämbetet lägga en funktion med en ansvarsnämnd med befogenheten
            att efter utredning av anmälan från enskilda medborgare kunna
            utdöma klander motsvarande erinran eller varning av enskild myndighets
            tjänsteman.
          </p>
          <p xml:id="i-D8oki7ieanmt5tzKXxMGUJ">
            Offentliga tjänstemäns straffrättsliga ansvar regleras idag i
            20 kap. 1 § brottsbalken, där straff stadgas för brottet tjänstefel.
            Tjänstefel definieras som åsidosättande vid myndighetsutövning
            av vad som gäller för uppgiften, om åsidosättandet sker av oaktsamhet
            eller med uppsåt. Denna definition tillkom på 1970-talet. Enligt
            äldre rätt kunde straffrättsligt ansvar vid fel begångna av offentliga
            tjänstemän utkrävas i väsentligt fler situationer än idag. Även
            om utkrävande av straffrättsligt ansvar inte bör vara det huvudsakliga
            verktyget för att åstadkomma en förbättrad förvaltning, är det
            dock angeläget att varje tjänstemans personliga ansvar för sina
            ämbetsåtgärder tydliggörs och utökas även i straffrättsligt hänseende.
            Ett sätt att åstadkomma det är att utvidga definitionen av brottet
            tjänstefel, t.ex. så att även allvarliga fel som begås i tjänsten
            men inte inom ramen för myndighetsutövning görs straffbara.
          </p>
        </div>
        <div xml:id="i-GrREtDQBEDS54XCYTQAJwn" type="motSignatures">
          <list xml:id="i-F8eNZ84egZxgLs1jhCy3fU">
            <item xml:id="i-3nGtpN24ifHneiGLnAZxgc" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-KBifRKXbNoZFw1LQM7ApuL" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
