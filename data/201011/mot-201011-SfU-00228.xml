<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00228">
  <teiHeader>
    <fileDesc>
      <titleStmt>
        <title>Konsekvenser av förändringarna i den allmänna sjukförsäkringen</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsekvenser av förändringarna i den allmänna sjukförsäkringen</title>
          <idno type="rdwebb">GY02Sf228</idno>
          <rs type="number">Sf228</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf228/text</ref>
          <ref type="dokument_url_html">http://data.riksdagen.se/dokument/GY02Sf228</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf228</ref>
          <ref type="doc">http://data.riksdagen.se/fil/E3E11F17-8427-4667-BC06-CD7AD7692656</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-By727P53aBeAdBpnmjt9WU" type="signed"/>
        <correspContext corresp="i-By727P53aBeAdBpnmjt9WU">
          <note type="signatory" corresp="i-HNZrYrLbstv8KywRLm2FMv"/>
        </correspContext>
        <correspAction type="numbering" xml:id="i-5ZF8BWXWrq2u3qEmnhyejP">
          <date when="2010-10-26"/>
        </correspAction>
        <correspAction type="submission" xml:id="i-QB6GzJvN9ChmZvSkVudprN">
          <date when="2010-10-22"/>
        </correspAction>
        <correspAction type="transfer" xml:id="i-STujFcaRccA5nbbrjFo4Tc">
          <date when="2010-10-21"/>
        </correspAction>
        <correspAction type="assigned" xml:id="i-6SFrBbushqFkgnimESgz1w"/>
        <correspContext corresp="i-6SFrBbushqFkgnimESgz1w">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MJo95x7xRQ8AZjnY19MvA4">
            Förslag till riksdagsbeslut
          </head>
          <p xml:id="i-NKzAj8UTtiVHV8fhdEEoyx">
            Riksdagen tillkännager för regeringen som sin mening vad som
            anförs i motionen om en utredning av konsekvenserna av förändringarna
            i den allmänna sjukförsäkringen.
          </p>
        </div>
        <div type="motContent">
          <head type="h1" xml:id="i-DUZdchsTVD7nG1qyPw68sj">
            Motivering
          </head>
          <p xml:id="i-8vLV2CyVRnL4CY4c27xD2u">
            Den 1 juli 2008 trädde nya regler i kraft inom den allmänna sjukförsäkringen
            och den 1 januari 2010 infördes stupstocken. Med den så kallade
            rehabiliteringskedjan, tidsgräns för tid med sjukpenning och andra
            regelskärpningar har sjukförsäkringen omdanats på ett genomgripande
            sätt. Kritikerna var många och mycket tydliga i sina invändningar
            inför regeringens beslut om förändringarna i sjukförsäkringen.
            Men kritiken viftades bort och förändringarna drevs igenom på
            det bråda sätt som blivit denna regerings signum med en uppenbar
            ovilja att visa lyhördhet och att ta tillvara viktiga erfarenheter
            och kunskaper. Den jämställdhetsanalys som alltid ska genomföras
            i förarbeten till förändrad lagstiftning sattes också den åt sidan
            till förmån för en snabb process.
          </p>
          <p xml:id="i-SNb4imgbDss8rkEVTP5JS8">
            Det är en uppenbar risk att människor i det nya systemet blir
            utförsäkrade och tvingas förlita sig på försörjningsstöd från
            kommunens socialkontor för att klara sig. Vad som varit ett allvarligt
            problem inom den tidigare sjukförsäkringen, att människor faller
            mellan stolarna, befaras att växa snarare än att minska.
          </p>
          <p xml:id="i-2coymy6qdpijKsfRB9sAZY">
            Att de nya reglerna i sjukförsäkringen innebär ett urholkande
            av anställningsskyddet var något som bland annat de fackliga organisationerna
            pekade på, i och med att reformen på inget sätt sätter press på
            arbetsgivare att faktiskt ta sitt rehabiliteringsansvar. Kritiken
            har därtill också handlat om att rättssäkerheten sätts ur spel
            på grund av otydliga, krångliga och otillräckligt utarbetade regler,
            och att sjukförsäkringen därigenom också riskerar att förlora
            i legitimitet, vilket vore mycket allvarligt med tanke på försäkringens
            centrala roll i den svenska välfärdsmodellen. Dessa invändningar
            är tunga och de borde ha förtjänat besinning från regeringens
            sida, men så skedde inte.
          </p>
          <p xml:id="i-NVnBfJ7hmU1BoEf789NKqB">
            Inte minst varnade kritiker för att kvinnor riskerar att drabbas
            hårdare än män av de nya reglerna. Det handlar särskilt om kvinnor,
            inom såväl privat som offentlig tjänstesektor, som dagligdags
            sliter hårt med tunga lyft och monotona rörelser och som många
            gånger drabbas av besvär med diffusa diagnoser såsom kommande
            och avtagande värk i axlar, armar och rygg. En stor andel av dessa
            kvinnor arbetar dessutom för små arbetsgivare med begränsade kunskaper
            och resurser för att kunna ta sitt ansvar i en rehabiliteringsprocess.
          </p>
          <p xml:id="i-4q37WCrR2BR7cK4kqNPTxN">
            Ett av huvudproblemen inom sjukförsäkringen såsom den varit utformad
            fram till den 1 juli 2008 har varit bristande samordning och glidande
            ansvar för rehabiliteringsinsatser och anpassningsåtgärder i arbetslivet.
            Få skulle skriva under på att sjukförsäkringen fungerade väl före
            de förändringar som nu genomdrivits, men långt fler skulle troligen
            skriva under på att regeringens lösning med strikta tidsgränser,
            tuffare regler, sänkta ersättningsnivåer och en förskjutning av
            ansvaret till den enskilde individen är rätt väg att gå.
          </p>
          <p xml:id="i-HCo6HThjpF64bPTMC7YNjn">
            Det bästa hade varit om sjukförsäkringen hade blivit föremål
            för en parlamentarisk utredning. Detta var också tanken med den
            översyn av socialförsäkringarna som den socialdemokratiska regeringen
            tillsatte under sin mandatperiod, och vars slutsatser presenterades
            i slutbetänkandet Mera försäkring och mera arbete (SOU 2006:86)
            i oktober 2006. Genomförandet av en bred parlamentarisk översyn
            har dessvärre försvårats kraftigt i och med den borgerliga regeringens
            snabba och hårdhänta framfart.
          </p>
          <p xml:id="i-N9P7dKs5v3F13X1QQv89tR">
            Mot bakgrund av att kritiken varit, och fortfarande är, så hård
            mot regeringens förändringar av sjukförsäkringen bör dessa granskas
            noggrant. Låt oss se om kritiken är befogad eller ej och tillsätt
            därför en utredning med uppdrag att kartlägga och analysera vilka
            konsekvenserna blivit.
          </p>
          <p xml:id="i-KVEBTtKkTLZkwxrgFJadjd">
            Den allmänna sjukförsäkringen är allt för viktig för att vi ska
            kunna släppa greppet och sluta att kritiskt ifrågasätta regelförändringars
            betydelse för människors trygghet. Sjukförsäkringen ska vara en
            försäkring som ger ett gott ekonomiskt skydd vid ohälsa som leder
            till nedsatt arbetsförmåga. Det ekonomiska skyddet är grundläggande.
            Men sjukförsäkringen ska också på andra sätt ge ett gott skydd
            för den som drabbas av ohälsa och inte kan jobba. Den ska ge trygghet
            och stöd på vägen mot ett tillfrisknande och återgång i arbete.
            Utgångspunkten i utformandet av en hållbar sjukförsäkring måste
            vara individens behov inte i första hand regelverken i sig såsom
            är fallet med den borgerliga regeringens reformer inom sjukförsäkringen.
          </p>
        </div>
        <div type="motSignatures">
          <list>
            <item xml:id="i-CDLbZy95U2rR3bvNCNBPHG">
              Gunilla Carlsson i Hisings Backa (S)
            </item>
          </list>
        </div>
      </div>
    </body>
  </text>
</TEI>
