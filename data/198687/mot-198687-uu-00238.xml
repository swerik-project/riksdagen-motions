<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-uu-00238">
  <teiHeader>
    <fileDesc>
      <titleStmt>
        <title>Internationell kvinnosolidaritet</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationell kvinnosolidaritet</title>
          <idno type="rdwebb">GA02u238</idno>
          <rs type="number">u238</rs>
          <orgName type="comitteeAbbreviation">uu</orgName>
          <ref type="dokument_url_text">http://data.riksdagen.se/dokument/GA02u238/text</ref>
          <ref type="dokument_url_html">http://data.riksdagen.se/dokument/GA02u238</ref>
          <ref type="dokumentstatus_url_xml">http://data.riksdagen.se/dokumentstatus/GA02u238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-P8q9oyKjWzPdBEfQeD8Vwa</idno>
            <name>Viola Claesson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XMmTomL9rPoRd98NY1CJGq" type="signed"/>
        <correspContext corresp="i-XMmTomL9rPoRd98NY1CJGq">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-P8q9oyKjWzPdBEfQeD8Vwa"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_u_238/mot_198687_u_238-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:U0238
          </p>
          <p>
            Lars Werner m. fl. (vpk) Internationell kvinnosolidaritet
          </p>
          <p>
            Mycket av stödet till kvinnorna i samband med olika biståndsprojekt
            har inriktats på hygien, nutrition, hälsovård och inkomstskapande
            verksamhet. Det är inte alls oviktiga insatser men ofta blir deras
            effekter mycket begränsade på grund av att man inte analyserat
            orsakerna till problemen. Undernäring kan t. ex. i en given situation
            bero på politiska faktorer som att kvinnorna inte har rättighet
            att äga jord och att de i stället för att odla nyttiga vardagsgrönsaker
            av jordägaren tvingas att odla avsalugrödor. Prispolitiken kan
            medföra att vardagsvaror som kött, ägg och hönsmat inte kan betalas
            av vanliga familjer. Sociala faktorer som att kvinnorna saknar
            beslutsfattande makt när det gäller penningfrågor i familjen kan
            vara orsak till en felbalanserad diet. Ett annat problem i det
            internationella biståndsarbetet är att man ofta byter prioriteringar.
            Att satsa på hygien eller nutrition i ett eller två årtionden
            når inte problemens rötter. Problemen med exempelvis undernäring
            går så mycket djupare än till okunnighet. Det är alltså av grundläggande
            betydelse att de som ger bistånd och de kvinnor i u-länderna som
            tar emot bistånd verkligen förstår det ekonomisk-politiska system
            som är grunden till att förhållandena är som de är. Biståndsprogrammen
            måste struktureras utifrån dessa insikter och med inriktningen
            på att ge kvinnorna basförutsättningar, dvs. barnomsorg, hälsa
            m. m., för att kunna föra sin egen kamp. Olika hjälpinsatser behöver
            därför åtföljas av program för medvetande- höjning med exempelvis
            en metodik som KFUK använt i Zimbabwe. I samband med startande
            av några inkomstskapande projekt utarbetade de ett frågeformulär.
            För att kunna svara på frågorna var kvinnorna tvungna att först
            ta kontakt med kommunrådet. Medlemmarna i ett hönsprojekt måste
            ta reda på om det fanns någon marknad för höns, kycklingar och
            ägg, hur det låg till med transportfrågan, var närmare affärscentrum
            fanns och hur man tog sig dit osv. De försökte se till projekt
            som en del av hela kommunens utveckling. De gick tillsammans igenom
            frågorna och svaren. Kvinnorna svarade mest i dramaform och de
            flesta gav problemen en politisk-ekonomisk analys. Många som tidigare
            sett på nutrition som en fråga om okunnighet presenterade det
            nu i sitt politiska sammanhang och tog fram motsättningarna stad-landsbygd,
            rik-fattig. I dramaform spelade de upp hur de själva, som var
            lantarbetarkvinnor på ett privat storgods, gick upp tidigt på
            morgnarna och mjölkade korna. Stora lastbilar kom och körde mjölken
            till stan där den såldes billigt och sedan dyrt såldes vidare
            från stadens mejerier. När sedan en av kvinnorna gick till kliniken
            med sitt sjuka barn fick
          </p>
          <p>
            19
          </p>
          <pb facs="riksdagen-motions-pdf/data/198687/mot_198687_u_238/mot_198687_u_238-002.pdf"/>
          <p>
            hon rådet att hon måste ge barnet mjölk varje dag. Men mjölken
            var för dyr för henne. Detta projekt har utvecklats så att dessa
            kvinnor nu med hjälp av lokala bönder har ett eget mejeri. Denna
            metodik höjde medvetenheten hos kvinnorna och förbättrade deras
            situation. Vpk vill därför särskilt rekom- mendera denna metodik
            i samband med olika biståndsprojekt för kvinnor. En del av biståndsanslaget
            bör användas för att utbilda kvinnor i just denna metodik för
            utvecklande bistånd. Även undervisningsmaterial behövs. Problemen
            för kvinnorna på landsbygden har uppmärksammats relativt mycket
            i samband med bistånd. Kvinnor i industrin är en grupp som växer
            och som det är viktigt att stödja nu när de börjar organisera
            sig och försöker påverka utvecklingen. I exempelvis Zimbabwe har
            det bildats kvinnokom- mittéer i fackföreningarna för att förbättra
            situationen för kvinnorna på fabrikerna. Kvinnorna har de lägsta
            lönerna, de enformigaste jobben, svårigheter med barnpassning,
            svårigheter att göra sin röster hörda i mansdominerade fackföreningar.
            Problemen känns också igen från i- länderna men är så mycket allvarligare
            och svårare i u-länderna. Lönerna går inte att leva på, mammaledigheten
            är så kort att det blir omöjligt att amma barnen, det är ett svårt
            sexuellt förtryck på arbetsplatser osv. När det arrangeras fackliga
            internationella seminarier i Europa får de fackligt aktiva männens
            fästmör gälla som kvinnliga fackliga representanter och de fackligt
            aktiva kvinnorna tystas ned. Dessa problem kan fackliga kvinnokommittéer
            ta itu med om de får stöd.
          </p>
          <p>
            Stöd även till byggnader
          </p>
          <p>
            Att amma barnen är viktigt eftersom den ibland både ohygieniska
            och alltför utspädda flaskmjölken kan leda till sjukdomar och
            undernäring. I Zimbabwe sökte kvinnorna i industrin stöd för att
            bygga ett daghem med lunchrum i Harares industricentrum, just
            för att kvinnorna skulle kunna amma sina barn där. De behövde
            då bl.a. pengar till ett hus. Men enligt nuvarande bestämmelser
            får inte SIDA lämna bidrag till byggnader. Denna bestämmel- se
            föreslår vi bli ändrad när det gäller stöd till kvinnor.
          </p>
          <p>
            Stöd till kvinnoorganisationer
          </p>
          <p>
            När det gäller många av kvinnornas problem finns det lösningar
            på papper och även i lag, men det görs inte så mycket i praktiken.
            Därför är ett ökat stöd till kvinnoorganisationerna viktigt. Särskilt
            gäller detta kanske frågor av traditionell och kulturell art,
            som vi i Sverige fördömer. Det gäller exempelvis brudköp, månggifte,
            kvinnlig omskärelse, där det inte duger att komma med pekpinnar
            från i-länderna. Kvinnoorganisationer, som t. ex. OMA i Angola,
            ser också dessa traditioner som något som måste bort men ser också
            att med utvecklade socio-ekonomiska förhållanden försvinner de
            av sig själva och på vägen dit måste man gå försiktigt fram och
            ha de egna kvinnorna med sig i den kampen. OMA, som i dag har
            över en miljon medlemmar över hela Angola, kämpar organiserat
            och medvetet för att hjälpa kvinnorna på landsbygden och de
          </p>
          <p>
            Mot. 1986/87 U238
          </p>
          <p>
            20
          </p>
          <pb facs="riksdagen-motions-pdf/data/198687/mot_198687_u_238/mot_198687_u_238-003.pdf"/>
          <p>
            arbetande kvinnorna och mödrarna i städerna. Byggs en fabrik
            ser OMA till att där byggs ett dagis t.ex. De arbetar med hälsovård,
            alfabetisering och deras senaste projekt är att försöka bekämpa
            kvinnomisshandel och en ny form av prostitution där mycket unga
            flickor köps av de många utlänningar som arbetar i Angola. Detta
            är typexempel på problem som inte står på regeringars prioriterings-
            listor. Lösningar på dessa problem kan man bara komma åt genom
            att direkt stödja kvinnoorganisationerna. Det är också kvinnoorganisationer
            som exempelvis OMA, som bäst vet vad som är viktigt att stödja
            för att påskynda utvecklingen mot jämlikhet mellan kvinnor och
            män.
          </p>
          <p>
            Kvinnornas situation i samband med olika biståndsprojekt
          </p>
          <p>
            Att rapporten om kvinnornas situation på skogsprojektet Vinh
            Phu i Vietnam, som Katarina Larsson och Lars-Erik Birgegård gjorde
            för SIDA, väckt sådan uppmärksamhet är förvånande. De förhållanden
            som framkom, borde varit väl kända, nämligen att Vietnam är ytterst
            fattigt, att kvinnor utför tungt arbete, att individens — speciellt
            kvinnans — frihet är underordnad nationens. Kvinnornas villkor
            på skogsprojektet verkar inte att skilja sig nämnvärt från dem
            de kommer ifrån — risfälten hemma i byn — utom i ett avseende
            och det är att de är skilda från sin sociala samhörighet. Kvinnors
            hårda kroppsarbete är bland det första som faller besökaren i
            ögonen i Vietnam. De arbetar inom alla slags icke-motoriserade
            transporter, drar överlastade kärror, bär tunga bördor i bambuok,
            ror båtar med folk och gods. De är hamnarbetare och byggnadsarbetare.
            Det var kvinnor som schaktade i Bai Bang. Detta är en svårutrotlig
            tradition, nu förstärkt av bristen på män efter 30 års krig, som
            Cecilia Molander beskrev i en bok utgiven av SIDA 1978: ”Kvinnornas
            faktiska arbetssituation kan till en del förklaras av att Vietnam
            är ett utvecklingsland där muskelkraft är nödvändig och teknologin
            outvecklad. Till en annan del förklaras det av det traditionella
            sättet att se på kvinnoarbete. En kader i Kvinnoförbundet förklarade
            det på följande sätt: ”Kvinnorna i vårt land har arbetat hårt
            i alla tider och det är naturligt för kvinnor att arbeta.” Enligt
            traditionen från mandarinsamhället var det ovärdigt för en man
            att arbeta med sina händer.” Den som upprörs över att individen
            i Vietnam inte kan välja arbete fritt, har dåligt läst sin Konfucius.
            Traditionellt var det kommunstyrelsen som tog ut arbetare till
            samhällsnyttiga arbeten som exempelvis dammbyggen på kejsarens
            befallning. Riskulturen är ju samhällets grund. Vi kan jämföra
            med livstidsanställningen i Japan, den moraliska skyldigheten
            att arbeta övertid och det sociala trycket att inte ta ut hela
            semestern. Samma konfucianska samhällsdisciplin ligger i botten
            på de ekonomiska ”undren” i Hongkong, Sydkorea och Taiwan. Även
            där har kvinnorna fått betala ett högt pris. Emellertid finns
            det i Vietnam ett utrymme att förbättra kvinnornas situation,
            som SIDA måste tillvarata. Det finns i Vietnam t. ex. en lag som
            säger att direktören skall vara en kvinna, om 70 96 av personalen
            på ett företag är kvinnor. Om de är 50 96 skall vicedirektören
            vara kvinna. Även
          </p>
          <p>
            Mot. 1986/87 U238
          </p>
          <p>
            21
          </p>
          <pb facs="riksdagen-motions-pdf/data/198687/mot_198687_u_238/mot_198687_u_238-004.pdf"/>
          <p>
            svenska kvinnoorganisationer skulle kunna medverka för att hjälpa
            de vietnamesiska kvinnorna att stärka sin ställning. Kontakter
            och utbyte med det vietnameiska kvinnoförbundet är viktiga. Det
            bör exempelvis observeras att praktiskt taget alla de krav som
            skogsarbeterskorna uttryckte i Vihn Phu, var sådana som kvinnoförbundet
            hade kämpat för i åratal. Rapporten om förhållandena på skogsprojektet
            var — liksom den rapport av Birgitta Sevefjord som publicerades,
            kom samtidigt och visade att kvinnorna där upplever sin situation
            som klart förbättrad — har en speciell betydelse. Det är första
            gången som u-landskvinnor själva fått uttala sig om sin situation
            och det svenska biståndet. Därför borde liknande undersökning-
            ar göras även på andra större svenska biståndsprojekt. Det gäller
            att låta de i allmänhet nedtystade u-landskvinnorna höja sina
            röster.
          </p>
          <p>
            Nordisk konferens om kvinnobistånd
          </p>
          <p>
            Ett nordiskt samarbete när det gäller biståndsprojekt för kvinnor
            bör utvecklas. Lika väl som det nu planeras en nordisk konferens
            i maj 1987 angående utveckling och nordiskt bistånd med miljöanknytning
            borde det anordnas en motsvarande konferens för att diskutera
            erfarenheterna från danska, norska, finska och svenska biståndsprojekt
            med anknytning till kvinnor. Syftet skall i likhet med den nu
            planerade konferensen vara att sprida de erfarenheter som gjorts
            i de olika länderna och i dialog med u-länderna förbättra och
            utveckla biståndsinsatserna när det gäller kvinnor. Mot bakgrund
            av det anförda föreslås 1. att riksdagen som sin mening ger regeringen
            till känna att biståndsprojekt för kvinnor skall innehålla program
            för medvetande- höjning i enlighet med motionen, 2. att riksdagen
            som sin mening ger regeringen till känna att kvinnor inom industrin
            uppmärksammas mer i olika biståndsprojekt, 3. att riksdagen beslutar
            att bistånd skall utgå direkt till kvinnoorga- nisationer, 4.
            att riksdagen beslutar att bistånd även skall utgå till byggnader,
            5. att riksdagen beslutar att undersökningar om kvinnors situation
            görs på alla större svenska biståndsprojekt, 6. att riksdagen
            hos regeringen begär initiativ till att anordna en nordisk konferens
            angående bistånd med anknytning till kvinnor, 7. att riksdagen
            i budgetpropositionen 1987, bil. 5 anslagsposten Särskilda program,
            anslår 6 000 000 kr. utöver regeringens förslag för utökad personal
            och igångsättande av projekt avseende kvinnor,
          </p>
          <p>
            Stockholm den 27 januari 1987
          </p>
          <p>
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk) Viola Claesson (vpk) Oswald Söderqvist
            (vpk)
          </p>
          <p>
            Mot. 1986/87 U238
          </p>
        </div>
      </div>
    </body>
  </text>
</TEI>
