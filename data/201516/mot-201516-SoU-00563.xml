<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00563">
  <teiHeader>
    <fileDesc>
      <titleStmt>
        <title>Samma vaccinationsskydd till alla barn</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:563 av Hillevi Larsson (S)</title>
          <idno type="rdwebb">H302563</idno>
          <rs type="number">563</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302563/text</ref>
          <ref type="dokument_url_html">http://data.riksdagen.se/dokument/H302563</ref>
          <ref type="dokumentstatus_url_xml">http://data.riksdagen.se/dokumentstatus/H302563</ref>
          <ref type="docx">http://data.riksdagen.se/fil/0796886C-9496-494C-99AA-3F65B45B5F16</ref>
          <ref type="pdf">http://data.riksdagen.se/fil/8892D8BC-3E23-48AE-856A-2AF2DC0B11E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DGWLsNe6eCktRzqZyyquuo" type="signed"/>
        <correspContext corresp="i-DGWLsNe6eCktRzqZyyquuo">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-SN8Zy9tCAh8uAVTVvYaK21" type="submitted">
          <date when="2015-10-02"/>
          <time when="10:01:56"/>
        </correspAction>
        <correspAction xml:id="i-DeHdXDsZK3RK9WiLCAdNuC" type="reviewed">
          <date when="2015-10-02"/>
          <time when="15:49:34"/>
        </correspAction>
        <correspAction xml:id="i-FPDJaUs67ZsBhTjMB2P65w" type="referred">
          <date when="2015-10-13"/>
        </correspAction>
        <correspAction xml:id="i-TtuE1JowLQEQVRXESTghGM" type="assigned">
          <date when="2017-05-10"/>
          <time when="17:56:42"/>
        </correspAction>
        <correspContext corresp="i-TtuE1JowLQEQVRXESTghGM">
          <ref type="assignedTo">Socialutskottet</ref>
        </correspContext>
        <correspAction xml:id="i-T7vc4hBBJMATyX8PG5eEgF" type="behandlas_i"/>
        <correspContext corresp="i-T7vc4hBBJMATyX8PG5eEgF">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:563 av Hillevi Larsson (S) Samma
          vaccinationsskydd till alla barn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AYW85AXeYTquFh3DmNGHvB">
            Förslag till riksdagsbeslut
          </head>
          <list style="ol">
            <item xml:id="i-5bpevZ9RxUVoeSCSmEo39t">
              Riksdagen ställer sig bakom det som anförs i motionen om att
              överväga att i framtiden erbjuda alla barn i Sverige samma vaccinationsskydd
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Kyu2twWHk1LdPwDwkDjjqU" type="h1">
            Motivering
          </head>
          <p xml:id="i-FxjdML8bwkd2q9MTgyudUZ">
            Idag finns ett vaccinationsprogram som gäller för alla barn.
            Men för de barn som anses ingå i en ”riskgrupp”, med förhöjd smittorisk
            eller sjukdom som minskar motståndskraften, erbjuds ytterligare
            vaccinationer utöver det allmänna vaccinationsprogrammet. I de
            flesta fallen handlar det om barn med invandrarbakgrund från länder
            där risken att smittas med tbc och hepatit B är hög. Det förekommer
            också att barn med vissa allvarliga sjukdomar får influensavaccin
            och extra vaccin mot pneumokocker (utöver Prevenar som ingår i
            det allmänna vaccinationsprogrammet). Det har också beslutats
            att flickor från mellanstadieåldern ska få subventionerat HPV-vaccin
            för att minska risken att smittas och i förlängningen utveckla
            livmoderhalscancer.
          </p>
          <p xml:id="i-13A1czMrd6rk2rUtZaQuPA">
            För inte så länge sedan var tbc en mycket vanlig sjukdom i Sverige.
            Mängder med människor insjuknade och speciella sanatorier upprättades
            där tbc-sjuka fick vila ut i hopp om att det skulle bota dem.
            Många dog tyvärr ändå.
          </p>
          <p xml:id="i-4QBa6BJ5npYcR89X37qrHx">
            Genom allmänna vaccinationsprogram i Sverige där alla barn vaccinerats
            mot tbc har vi lyckats tränga tillbaka tbc så att sjukdomen nästan
            utrotats. Men i mitten av 70-talet upphörde massvaccineringen
            av svenska barn med motivering att smittorisken är så liten och
            för att vaccinationen har biverkningar.
          </p>
          <p xml:id="i-7VGb9QA7r1MyAAzDK6hRGz">
            Det är sant att smittorisken var liten på 70-talet och fortfarande
            är relativt liten. Men orsaken till det är ju att vi vaccinerat
            bort sjukdomen! Många av de barnsjukdomar vi vaccinerar mot i
            allmänna vaccinationsprogrammet är också i det närmaste utrotade,
            men vi slutar inte vaccinera för det!
          </p>
          <p xml:id="i-SokVqrfvjagg4ELMq6ynYw">
            Dessutom bygger smittriskbedömningen på förhållanden som råder
            generellt i Sverige. De flesta ger sig förr eller senare ut på
            resor utanför Sverige. Då finns helt plötsligt en helt annan smittrisk.
            Men vaccinet biter inte lika bra när man vaccinerar sig i vuxen
            ålder och de flesta kommer inte på tanken att vaccinera sig mot
            tbc på egen hand.
          </p>
          <p xml:id="i-LeyJCHYrJwUmTqE4vfCGGq">
            Nu ser vi att TBC håller på att komma tillbaka till Sverige.
            Invandringen och ökat resande spelar in tillsammans med att vaccin
            mot tbc inte längre ingår i det allmänna vaccinationsprogrammet.
            I stora delar av världen är tbc extremt utbredd, även i Europa.
            Vi bör förebygga ytterligare smittspridning genom att åter erbjuda
            alla barn i Sverige vaccin.
          </p>
          <p xml:id="i-VWCPBuKSC3ThHxPqLV1LBF">
            Hepatit B är ovanligt i Sverige och förekommer nästan bara i
            så kallade riskgrupper. Å andra sidan är det mycket smittsamt.
            Det smittar på samma sätt som hiv, genom kroppsvätskor. Men smittrisken
            är mångdubbelt högre. Dessutom räcker det att åka utomlands för
            att exponera sig för en helt annan smittrisk.
          </p>
          <p xml:id="i-L8izdB7pwWDqrSstevv4tq">
            HPV-vaccin är det vaccin som senast lagts till i det allmänna
            vaccinationsprogrammet för flickor från mellanstadieåldern. HPV
            (humant pappilomvirus) kan smitta sexuellt från mannens penis
            vid samlag. Viruset kan leda till cellförändringar som i sin tur
            i värsta fall kan leda till livmoderhalscancer hos kvinnor, en
            sjukdom med 33 % dödlighet som främst drabbar yngre kvinnor. De
            som överlever kan inte längre få barn.
          </p>
          <p xml:id="i-A1MDKdiJmXoDptBaJLfu5B">
            De som har blivit vaccinerade får ett 60–70 % skydd mot HPV-virus.
            Det finns idag två vaccin som skyddar mot HPV-virus, Cervarix
            och Gardasil. Gardasil ger dessutom ett 90 % skydd mot könssjukdomen
            kondylom. För närvarande är det Gardasil som är upphandlat av
            landstingen för vaccination i barnvaccinationsprogrammet.
          </p>
          <p xml:id="i-cBQk39oD5NGX3itgPzZ7T">
            Även om det framför allt är kvinnor som dör till följd av HPV-virus
            borde även pojkar vaccineras. HPV-virus kan nämligen även spridas
            via homosexuella kontakter, genom oskyddat analsex mellan män.
            Viruset kan leda till cellförändringar som i värsta fall utvecklas
            till cancer. (Även kvinnor kan drabbas av detta efter oskyddat
            analsex.) Det är dessutom möjligt att vaccination av pojkar kan
            minska smittorisken ytterligare för kvinnor. Det har visat sig
            att pojkar upp till 26 år har nytta av vaccinet. Vaccinet kan
            förhindra uppkomsten av både analcancer och peniscancer. Vid användning
            av Gardasil kan även kondylom förhindras. Mot bakgrund av detta
            bör även pojkar ingå i det allmänna vaccinationsprogrammet mot
            HPV-virus.
          </p>
          <p xml:id="i-Wxr8UPLw3jKFyPdDPEuN8r">
            Vaccin mot tbc har biverkningar, men vaccinet är bättre än förr
            och biverkningarna är relativt lindriga. En del som vaccinerar
            sig får ett vätskande sår, som dock brukar torka in efter ett
            par veckor. De flesta som vaccinerat sig får ett litet platt ärr
            på axeln. Allvarliga biverkningar är ytterst ovanliga. 1 barn
            på 100 000 vaccinerade riskerar att via vaccinationen få en form
            av tbc. Men det är bara barn med speciell immunbristsjukdom som
            löper denna risk och genom att undvika att vaccinera nyfödda barn
            och istället vänta tills barnet är minst ett halvår gammalt går
            det att helt eliminera denna risk. De barn som har immunbristsjukdom
            upptäcks snabbt, inte minst i samband med det allmänna vaccinationsprogrammet
            som börjar redan vid 3 månaders ålder. Endast barn som lever nära
            tbc-sjuka anses behöva vaccinera sig från födseln.
          </p>
          <p xml:id="i-Si51u9N4A9N6THK3Z4WiNx">
            Vaccinationen mot hepatit B har få och för de flesta lätta biverkningar.
            Liksom vaccin mot HPV-virus.
          </p>
          <p xml:id="i-TcyJqS8RgujBh2HCFFCdVQ">
            De flesta vaccinationer ger biverkningar, men de är som regel
            få och lindriga. Biverkningarna måste dessutom vägas mot de allvarliga
            komplikationer som den riktiga sjukdomen kan leda till.
          </p>
          <p xml:id="i-44FBmSdV3ndx4R78h6x3Y2">
            Ser man till den enskilde är det en fördel att få ett extra skydd
            mot allvarliga sjukdomar, ser man till samhället i stort är det
            en stor vinst om vi kan utrota farliga sjukdomar!
          </p>
          <p xml:id="i-UF8tJU5JQs3EbtCPRhKSNY">
            Det finns idag inget tvång att vaccinera sig. Föräldrar kan välja
            att tacka nej till flera eller alla de vaccinationer som erbjuds
            till deras barn. Därför skulle en utökning av det allmänna vaccinationsprogrammet
            inte innebära något tvång att vaccinera sig. Det bör dessutom
            vara obligatoriskt att informera om de biverkningar som rapporterats
            innan vaccination utförs.
          </p>
          <p xml:id="i-CvMQt15KcRAzBriA3GVJyV">
            Regeringen bör överväga att i framtiden utöka det allmänna vaccinationsprogrammet
            så att alla barn i Sverige får möjlighet till samma vaccinationsskydd.
          </p>
        </div>
        <div type="motSignatures">
          <list>
            <item xml:id="i-JzKZqcaXS17LRVPxWyrFsV" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
