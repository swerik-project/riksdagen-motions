<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00303">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_303/mot_198687_fö_303-001.pdf"/>
      <div xml:id="i-EqbDRBvC8rCVnDXvZ6YgJt" type="motHeader">
        <div xml:id="i-kq1dZ3mkD596BWASgWwM4" type="motTitle"/>
        <div xml:id="i-2jouURL3XLAupFQwHK5ne5" type="motSubmissionInfo"/>
      </div>
      <div xml:id="i-95uU4DkKzyR5nHgmxxSf92" type="motBody">
        <div xml:id="i-BfkoY1WogpUNVf1YRCTu4z">
          <p xml:id="i-3w52FH6RJ1qwgiSxAPdNR5">
            Motion till riksdagen 1986/87:Fö303
          </p>
          <p xml:id="i-8nzhr5QXYJNT7AWRuNfs2h">
            Sten Svensson (m) Musiken i det militära försvaret
          </p>
          <p xml:id="i-7PgZn9ieC3WhzjpUaQW6am">
            Överförandet av militärmusiken till regionmusiken har medfört
            problem att tillgodose försvarets behov av militär musik. Militärmusik
            är av minst lika stort kulturvärde som andra musikformer, varför
            dess fortbestånd måste säkerställas. Som jag framhöll i motion
            1978/79:252 har musikplutoner en stor funktion att fylla. Detta
            har också bekräftats av den försöksverksamhet som bedrivits. Riksdagen
            uttalade sig nämligen med anledning av nyssnämnda motion för en
            försöksverksamhet med en värnpliktig musikpluton. Utbildningen
            sker vid armémusikavdelningen som ingår i utbildningssektionen
            vid Söderman- lands regemente P 10/Fo 43 i Strängnäs. I fråga
            om militärmusikalisk kvalitet och förmåga att i samband med högvakttjänstgöring
            uppträda i sluten ordning har enligt samstämmiga uppgifter goda
            resultat nåtts. Musikplutonen har genomfört ett antal musikturnéer
            med parader och ceremonier och deltagit i ett stort antal jubileer
            och invigningar runt om i vårt land. Plutonen har även genomfört
            konserter med storband. Flera av musikplutonens årsklasser finns
            dessutom inspelade på fonogram, såväl skiva som kassett. 1983
            års musikpluton finns t. ex. inspelad på video under rubriken
            ”The Band of the Royal Swedish Army”, varvid en högvaktsavlösning
            vid Kungliga Slottet i Stockholm skildras. Inspelningen på skiva
            har belönats med det svenska fonogrampriset 1985. Med hänsyn till
            framgångarna med försöksverksamheten, som kortfattat skildrats
            i det föregående, samt med hänsyn till det stora antalet sökande
            till utbildningen varje år, bör det vara välbetänkt att utveckla
            denna verksamhet ytterligare. Nästa steg bör vara att inrätta
            en musikpluton Väst, dvs. en verksamhet knuten till Västra militärområdet.
            Genom att bredda verksamheten torde ytterligare erfarenheter belysa
            de problem som uppstått sedan militärmusiken inlemmades i regionmusiken.
            Därtill kommer att regionmusiken erhållit ny huvudman. Staten
            har i enlighet med ett tidigare riksdagsbeslut överlåtit ansvaret
            för regionmusiken till landstingen. Tillkomsten av regionmusiken
            har inneburit såväl fördelar som nackdelar. Mycket talar för att
            de främsta nackdelarna uppstått genom försöken att integrera den
            militära musiken med den civila. Den militära musiken har en sådan
            särart att den bör få vidareutvecklas mer fristående från den
            civila musiken än vad som har varit fallet inom regionmusikens
            ram. Min slutsats av det förda resonemanget är att regionmusiken
            mera skall
          </p>
          <pb facs="riksdagen-motions-pdf/data/198687/mot_198687_fö_303/mot_198687_fö_303-002.pdf"/>
          <p xml:id="i-WZ83iZDPEsQdBVF9GpvjMa">
            koncentrera sig på att renodla den civila musiken, medan militärmusiken
            i allt högre grad bör få återgå till mer fristående organisationsformer.
            Ett led i detta syfte kan vara att vidareutveckla verksamheten
            med musikplutoner. Nästa steg bör därför innebära att en musikpluton
            tillkommer i västra Sverige, som kan betjäna t. ex. Göteborgsregionen
            på likvärdigt sätt som hittills kommit Stockholmsregionen till
            del.
          </p>
          <p xml:id="i-3dmbEnNHNaQH6mYQPwmjaH">
            Hemställan
          </p>
          <p xml:id="i-VWqKxWVWHZ8YuWXhMxMJF9">
            Med åberopande av vad som ovan anförts hemställer jag att riksdagen
            som sin mening ger regeringen till känna vad som i motionen anförts
            om inrättandet av en musikpluton inom Västra militärområdet.
          </p>
          <p xml:id="i-GDqf6kekKrVhXF3sq7X9gh" type="date">
            Stockholm den 13 januari 1987
          </p>
          <div xml:id="i-VAEGvnvjaHawLjbqMHP8rt" type="signatureBlock">
            <list xml:id="i-E7PzLZa3YKjT8T93zU2LZ9">
              <item xml:id="i-Rw2fM9dtnDnrbrKqZsTqjU" who="i-GTDxf4NudVQ4es4EhotQR1" type="signature">
                Sten Svensson (m)
              </item>
            </list>
          </div>
          <p xml:id="i-DvmYz2C3u6Yu8vN3tvA38B">
            Mot. 1986/87 Fö303
          </p>
        </div>
      </div>
    </body>
  </text>
</TEI>
