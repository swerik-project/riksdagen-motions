<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00236">
  <teiHeader>
    <fileDesc>
      <titleStmt>
        <title>Ungdomars arbetsmarknad</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars arbetsmarknad</title>
          <idno type="rdwebb">GU02A236</idno>
          <rs type="number">A236</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A236/text</ref>
          <ref type="dokument_url_html">http://data.riksdagen.se/dokument/GU02A236</ref>
          <ref type="dokumentstatus_url_xml">http://data.riksdagen.se/dokumentstatus/GU02A236</ref>
          <ref type="doc">http://data.riksdagen.se/fil/89CB792A-1667-41B3-8DF0-6730FD6FBD5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NSGgPWqt2eqwPjeoBESoPq" type="signed"/>
        <correspContext corresp="i-NSGgPWqt2eqwPjeoBESoPq">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-H58i7oCJE6zDZLKZgdvqZm">
          <date when="2006-11-07"/>
        </correspAction>
        <correspAction type="dismissal" xml:id="i-VBDpvJac1nnFernWBn1P2Y">
          <date when="2006-11-07"/>
        </correspAction>
        <correspAction type="numbering" xml:id="i-2BmUVimQFNjRsMVrK5HCoe">
          <date when="2006-11-01"/>
        </correspAction>
        <correspAction type="submission" xml:id="i-5LWoioVR7wcbja7G898k64">
          <date when="2006-10-31"/>
        </correspAction>
        <correspAction type="transfer" xml:id="i-2aco3Hw7VE9EakN5iuDSsk">
          <date when="2006-10-30"/>
        </correspAction>
        <correspAction type="assigned" xml:id="i-TE4paRF4hVxTBwmTVj7tJZ"/>
        <correspContext corresp="i-TE4paRF4hVxTBwmTVj7tJZ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XwMPh6sX3nnXyLSqcY2pmo">
            1 Förslag till riksdagsbeslut
          </head>
          <list style="ol">
            <item xml:id="i-Ce9qUqwngJrJcTBDHzSUEq">
              Riksdagen tillkännager för regeringen som sin mening vad i motionen
              anförs om att slopa åldersgränsen för pendlingsresor.
            </item>
            <item xml:id="i-LqsSEkvEp6KcxJjaUvNwh4">
              Riksdagen tillkännager för regeringen som sin mening vad i motionen
              anförs om att AMS bör få i uppdrag att utnyttja reguljär utbildning
              på högskolenivå för vissa arbetssökande.
            </item>
            <item xml:id="i-VQVSnLnCS36wUgWtkXySJt">
              Riksdagen tillkännager för regeringen som sin mening vad i motionen
              anförs om att alla som har avslutad gymnasieutbildning ska ha
              rätt till arbetsmarknadsutbildning.
            </item>
            <item xml:id="i-Tet2vmrExW9a59iM8G9ZN">
              Ri ksdagen tillkännager för regeringen som sin mening vad i motionen
              anförs om att Viaprojektet (Vägen in i arbetslivet) ska fortsätta
              och utökas.
            </item>
            <item xml:id="i-QcQffSC6hYCdGkEykjhWpZ">
              Riksdagen tillkännager för regeringen som sin mening vad i motionen
              anförs om att dumpning av arbetsvillkor för unga inte ska ingå
              i EU:s sysselsättningsstrategi.
            </item>
            <item xml:id="i-BMJ5xMXoXNSygeTdVawH4L">
              Riksdagen tillkännager för regeringen som sin mening vad i motionen
              anförs om att 32 § lagen om anställningsskydd ska omfatta situationer
              när en arbetsgivare avser träffa avtal om tidsbegränsad anställning.
            </item>
            <item xml:id="i-BxKYsxg8KtY9sbBZKiHSAV">
              Riksdagen tillkännager för regeringen som sin mening vad i motionen
              anförs om att lagen om anställningsskydd bör skärpas så att vikariat
              får ett tydligare personsamband.
            </item>
            <item xml:id="i-EbT16KEP6w8QeXQN9Mj3ZK">
              Riksdagen tillkännager för regeringen som sin mening vad i motionen
              anförs om att personal som blivit uppsagd på grund av arbetsbrist
              bör ha företrädesrätt till ny anställning framför inhyrning av
              arbetskraft.
            </item>
            <item xml:id="i-GuSjXm8Le3FE3F8yFqdr5t">
              Riksdagen tillkännager för regeringen som sin mening vad i motionen
              anförs om att visstidsanställningar bör ha 1 % högre arbetsgivaravgift
              än tillsvidareanställningar. 1
            </item>
            <item xml:id="i-QTbt1m57HWhvdLKkRAT89w">
              Riksdagen begär att regeringen snarast kommer med förslag till
              beslut om att slopa kvalifikationskravet för medlemskap i arbetslöshetskassa
              enligt 34 § lagen (1997:239) om arbetslöshetskassor.
            </item>
          </list>
          <p xml:id="i-ACqpkP4AZE4XMrF8Z8ts9V">
            1 Yrkande 9 hänvisat till SfU.
          </p>
        </div>
        <div type="motContent">
          <head type="h1" xml:id="i-A6wqJiMZXmaLLwoGvwBfYM">
            Ungdomars arbetsmarknad
          </head>
          <head type="h1" xml:id="i-H23ddwBccJYR62DPbtVex4">
            2 Rätt till jobb rätt på jobbet
          </head>
          <p xml:id="i-QRKWgSgUyPg6m3bSHrzUgp">
            Allas rätt till arbete är en fråga om makt och demokrati. Den
            mest grundläggande anledningen till att Sverige idag har en hög
            arbetslöshet trots god konjunktur är att full sysselsättning inte
            längre är det främsta målet för den ekonomiska politiken. I stället
            är det sedan 1990-talets början en EU-anpassad politik, byggd
            på nyliberala teorier, som gäller. Den politiken leder till hög
            arbetslöshet och gör att arbetsgivarna kan hålla lönerna nere,
            luckra upp anställningsskyddet och öka de tidsbegränsade anställningarna.
            Det sätter press också på de arbetslösa. Klass, kön och etnicitet
            avgör individens ställning på arbetsmarknaden och hur anställningsvillkoren
            ser ut.
          </p>
          <p xml:id="i-3mCpNAZPub9tKXwQvbNUNg">
            Vänsterpartiet vill föra en ekonomisk politik där arbete åt alla
            är målet. Full sysselsättning ska gå före inflationsbekämpning.
            Systemet med utgiftstak, som motverkar offensiva välfärdssatsningar
            men tillåter ofinansierade skattesänkningar, ska avskaffas. Överskottsmålet
            för den offentliga sektorns finanser ska ersättas med en politik
            för god hushållning och långsiktig hållbarhet. Den ekonomiska
            politiken ska stimulera efterfrågan och uppmuntra till hållbara
            investeringar så att fasta och varaktiga jobb skapas.
          </p>
          <p xml:id="i-Y7dYK77oTrGovV1R89J1wv">
            Den offentliga sektorn, vår gemensamma sektor, är den bästa motorn
            i utvecklingen för ett solidariskt och långsiktigt hållbart samhälle.
            Att omvandla utgifter för arbetslöshet till jobb i offentlig sektor
            är en vinst för hela samhället. Vi vill därför göra kraftfulla
            satsningar för att öka antalet anställda i den offentliga sektorns
            välfärdsverksamheter, som skola, utbildning, omsorg och sjukvård.
          </p>
          <p xml:id="i-VNdUNYUXzYVAgu74ixERht">
            Vi vill också satsa på offentliga investeringsprogram för miljövänlig
            in­frastruktur, bostadsbyggande och för fysisk handikappanpassning.
            Sådana satsningar skapar nya jobb inom både den offentliga och
            den privata sektorn. Framtidens jobb ska inte vara lågavlönade
            och okvalificerade, utan vi ska satsa på utbildning och forskning
            om framåtsyftande miljöteknik och annan teknisk utveckling som
            bidrar till omställningen till en långsiktigt hållbar utveckling
            av energiproduktion, infrastruktur och kommunikationer.
          </p>
          <p xml:id="i-GQMQzCR89yTuy1qxmpKL8F">
            Unga vuxna är särskilt utsatta för arbetslöshet och dåliga förhållanden
            på arbetsmarknaden. Det är viktigt att ungdomar kommer in i arbetslivet
            på samma villkor som andra. Vi vill stärka ungas ställning främst
            genom generella åtgärder såsom full sysselsättning, trygga anställningar
            och en generell välfärd.
          </p>
          <p xml:id="i-CrUMqsqfufYrkax4KiNnRA">
            Vi vill slå vakt om och stärka de fackliga rättigheterna. Vi
            vill lagstifta om rätten till heltidsarbete. Otrygga, tillfälliga
            anställningar ska minska och fasta heltidsjobb ska vara huvudregel,
            deltid en möjlighet och tidsbegränsade anställningar undantag
            som regleras i centrala kollektivavtal.
          </p>
          <head type="h1" xml:id="i-U9wGASAiwLSofE9q5gm5NM">
            3 Ungdomsarbetslösheten
          </head>
          <p xml:id="i-EjBrHJBWt4HBkUbELQHjhZ">
            Ungdomsarbetslöshet avser enligt SCB:s Arbetskraftsundersökning
            personer mellan 16 och 24 år som inte studerar utan söker jobb
            och inte får jobb . Arbetslöshet bland ungdomar följer i stor
            utsträckning trenderna för arbetslöshet i allmänhet, men ligger
            en bit högre. Dagens höga arbetslöshet slår hårt mot ungdomar.
            Ungdomsarbetslöshet är ofta ett tidigt tecken på en arbetsmarknad
            i obalans. Ungdomar påverkas snabbare än andra när det allmänna
            klimatet förändras. Ungdomar blir snabbare utan jobb, men kan
            också komma ur arbetslöshet snabbare än äldre när konjunkturen
            svänger. Arbetslöshet för unga människor innebär ett individuellt
            lidande och ekonomisk utsatthet. Det är också ett stort samhällsekonomiskt
            slöseri med unga människors kompetens.
          </p>
          <p xml:id="i-JQNZXFHJcgXSahh7EaVocT">
            Sverige har i jämförelse med andra länder hög sysselsättning.
            Med OECD:s sätt att räkna ligger Sverige på tredje plats i världen
            när det gäller sysselsättning. Enligt SCB: s arbetskraftsundersökning
            från juli 2006 har bara Island och Danmark högre sysselsättning.
            När det gäller ungdomar under 25 år har Sverige däremot en relativt
            hög arbetslöshet. Långtidsarbetslösheten bland unga har sjunkit.
            Under 2006 har ungefär 1 500 ungdomar varit arbetslösa mer än
            100 dagar. Trots den positiva utvecklingen kvarstår problemet
            med hög ungdomsarbetslöshet. Målet bör vara att inga ungdomar
            ska vara långtidsarbetslösa.
          </p>
          <p xml:id="i-ETmdrAw9enfxRmr8XpxN8m">
            Ungdomsarbetslösheten drabbar inte alla grupper i lika hög grad.
            Hårdast drabbade är ungdomar utan gymnasiekompetens, ungdomar
            från arbetarklassen och ungdomar med utländsk bakgrund.
          </p>
          <p xml:id="i-JT8h9tkX3StTK3mB6dbwP">
            Det är generellt svårt att få jobb för många unga, men det är
            framför allt svårt att få trygga jobb. Därför är det viktigt att
            vidta ytterligare åtgärder mot visstidsanställningar, att stifta
            lag om rätt till heltid och att upprätthålla den ekonomiska tryggheten
            vid arbetslöshet även för ungdomar.
          </p>
          <head type="h1" xml:id="i-3Mv9P4Pmpotgwd7Y6tvjXL">
            4 Stöd till arbetslösa ungdomar
          </head>
          <p xml:id="i-TjvNQK4QoRYSAb8y8GawCq">
            Den viktigaste insatsen för att minska ungdomsarbetslösheten
            är att öka antalet arbetstillfällen. Vänsterpartiet vill anställa
            fler i den offentliga sektorn där behoven är som störst. Då kommer
            även ungdomar att få jobb.
          </p>
          <p xml:id="i-Xt3ULkinQee236HhcSEJ7j">
            Men det behövs också flera andra insatser för att förbättra ungas
            möjligheter i arbetslivet. Skolans utformning är avgörande för
            hur det senare ska gå i arbetslivet. Därför är det viktigt att
            utbildnings- och arbetsmarknadspolitiken får en större samstämmighet.
            De yrkesinriktade gymnasieprogrammen bör få utökad arbetsplatsförlagd
            utbildning, en förlängning av slutpraktiken samt avslutas med
            en yrkesexamen. En ny gymnasial fyraårig lärlingsutbildning bör
            också införas som en alternativ väg i gymnasieskolan.
          </p>
          <p xml:id="i-QXHEjJhsSY8JShoPoX7msE">
            Det måste finnas många ingångar till den goda arbetsmarknaden
            och det ska alltid finnas nya chanser för människor att byta inriktning.
            Gymnasieskolan måste anpassas mer för framtidens arbetsliv. Därför
            ska alla gymnasieprogram ge högskolebehörighet, inte enbart för
            att ge alla möjlighet till fortsatta studier och ett livslångt
            lärande utan också för att dagens och morgondagens arbets- och
            samhällsliv ställer krav på dessa kunskaper. Vi vill stärka kvaliteten
            vid högskolan och till skillnad från de borgerliga partierna vill
            vi även utveckla vuxenutbildningen och de eftergymnasiala yrkesutbildningarna
            för dem som väljer att inte läsa vid högskolan.
          </p>
          <p xml:id="i-QzwnJAeAsK9ZypJTpNLJrd">
            I förhandlingarna om 2006 års tilläggsbudget var ungdomssatsningar
            och höjda studiemedel Vänsterpartiets viktigaste krav. I enlighet
            med våra krav beslutades om bland annat 1 000 platser för plusjobb
            till långtidsarbetslösa ungdomar och slopad åldersgräns för sökanderesor.
            Vänsterpartiet anser att även pendlingsstöd ska beviljas arbetssökande
            som inte fyllt 25 år för att möjliggöra pendling till jobb. Detta
            bör riksdagen som sin mening ge regeringen till känna.
          </p>
          <p xml:id="i-Mf42nchme6Dkm5UYQwcxdk">
            När det gäller arbetsmarknadsutbildning bör arbetsförmedlingen
            ges möjlighet att utnyttja reguljär utbildning på högskolenivå
            eller motsvarande upp till 60 veckor som arbetsmarknadsutbildning
            för arbetssökande som har en akademisk examen motsvarande minst
            120 poäng. Förutsättningen ska vara att utbildningen är inriktad
            på bristyrken där en kompletterande utbildningsinsats på högskolenivå
            kan bidra till yrkesväxling från yrkesinriktning med svag efterfrågan
            till en yrkesinriktning med hög efterfrågan eller risk för flaskhalsar.
            AMS bör få i uppdrag att utnyttja reguljär utbildning på högskolenivå
            för vissa arbetssökande. Det bör riksdagen som sin mening ge regeringen
            till känna.
          </p>
          <p xml:id="i-NReeqR9rstQm3ZUhPgScJY">
            I AMS regleringsbrev för 2006 anges att endast arbetslösa ungdomar
            med särskilda behov ska anvisas plats i arbetsmarknadsutbildning
            eller förberedande utbildning. Detta bör utvidgas så att det blir
            möjligt att anvisa även övriga arbetslösa ungdomar till yrkesutbildningar
            som inriktar sig på bristyrken. Alla som har avslutad gymnasieutbildning
            ska ha rätt till arbetsmarknadsutbildning. Detta bör riksdagen
            som sin mening ge regeringen till känna.
          </p>
          <p xml:id="i-QcXXqvMqKuPp85FDy3WvKe">
            Projektet Via (Vägen in i arbetslivet) för arbetslösa ungdomar
            2029 år har pågått sedan 2005. Målet är att fler ungdomar ska
            få arbete eller påbörja utbildningar som leder till arbete. Verksamheten
            har omfattat cirka 230 deltagare och varit förlagd till nio folkhögskolor
            spridda över hela landet. Resultaten hittills har visat på att
            56 procent av deltagarna fått arbete eller utbildning. Det är
            att betrakta som en framgångsrik insats. Vänsterpartiet anser
            därför att antalet platser i Via bör utökas. Detta bör riksdagen
            som sin mening ge regeringen till känna.
          </p>
          <p xml:id="i-2CZocsBkkrj23sgcKYg48x">
            Regeringen aviserar i proposition 2006/07:1 att den befintliga
            ungdomsgarantin och kommunala ungdomsprogrammet för arbetslösa
            ungdomar ska ersättas av en så kallad jobbgaranti för ungdomar.
            Regeringen aviserar också att man ska införa en nedsättning av
            arbetsgivaravgiften för alla ungdomar mellan 19 och 24 år. Vissa
            ungdomar är särskilt utsatta på arbetsmarknaden och bör därför
            vara berättigade till stödinsatser. Men alla ungdomar är inte
            lika utsatta och därför är det inte ändamålsenligt att sänka arbetsgivaravgifterna
            för alla mellan 19 och 24 år. Vänsterpartiet vill i stället behålla
            de kommunala ungdomsprogrammen och ungdomsgarantin eftersom de
            utgör ett stöd för arbetslösa ungdomar.
          </p>
          <head type="h2" xml:id="i-3YyvPwzHa5LdBUwwvZJRS1">
            4.1 Bevara anställningsstödet
          </head>
          <p xml:id="i-BkG4WNoQyn4HDd5fmHYQSD">
            Idag ges unga arbetslösa olika former av anställningsstöd. Enligt
            regeringens proposition 2006/07:1 ska anställningsstöden avskaffas.
            Plusjobben som ger arbetsgivaren en subvention om 100 procent
            ska avskaffas vid årsskiftet 2006/2007. Även det allmänna anställningsstödet
            som till 50 procent subventionerar kostnaden för arbetsgivare
            som anställer unga arbetslösa personer avskaffas vid årsskiftet
            2006/2007. Regeringen vill i stället införa så kallade nystartsjobb
            som ger en subvention på ca 32 procent, vilket motsvarar arbetsgivaravgiften.
            I dag finns resurser avsatta för 40 000 platser med anställningsstöd
            och plusjobb. Dessa ska regeringen vid årsskiftet ersätta med
            10 000 nystartsjobb. Regeringens politik innebär därmed en kraftig
            försämring av stödet till att anställa unga långtidsarbetslösa.
          </p>
          <p xml:id="i-J3E7dKhYvbDyqUjpAmroB">
            Anställningsstödet är viktigt för att motverka den strukturella
            arbetslösheten. Oavsett konjunkturläge finns det grupper som är
            särskilt utsatta på arbetsmarknaden. Kraven i arbetslivet har
            ökat och därför finns det anledning att förstärka insatserna mot
            den strukturella arbetslösheten. Utan dessa insatser riskerar
            stora grupper att permanent ställas utanför den goda arbetsmarknaden
            och i stället bli hänvisade till kortvariga och otrygga jobb med
            allt lägre löner. Vänsterpartiet avvisar därför regeringens förslag
            på nedskärningar av anställningsstödet i motion 2006/07:A347.
          </p>
          <head type="h1" xml:id="i-DyQP6egmTgb5Wfkz9KHo3C">
            5 Trygga jobb till unga
          </head>
          <p xml:id="i-RfgpEmMnc2dBJk8y3SsmpC">
            Ett stort problem för ungdomar i dagens Sverige är att man har
            en otrygg situation på arbetsmarknaden. Ungefär en halv miljon
            löntagare har någon form av tidsbegränsad anställning, en så kallad
            visstidsanställning. Andelen tidsbegränsade anställningar på den
            svenska arbetsmarknaden har ökat från 9,4 procent 1990 till 14,1
            procent 2005. Tidsbegränsade anställningar är vanliga framför
            allt bland utsatta grupper på arbetsmarknaden: unga, kvinnor,
            lågutbildade och personer med utländsk bakgrund. Andelen ungdomar
            med tidsbegränsade anställningar har ökat kraftigt och en stor
            del av dem med tidsbegränsade anställningar är unga kvinnor med
            LO-yrken. Enligt LO har 42 procent av kvinnorna och 26 procent
            av männen under 25 år med LO-yrken en tidsbegränsad anställning.
          </p>
          <p xml:id="i-FKQM75iz5d6kdedHRTbDJp">
            Personer med tidsbegränsade anställningar kan inte planera sin
            framtid. De har svårt att få hyreskontrakt, banklån eller telefonabonnemang.
            De osäkra anställningarna gör att många unga människor inte kan
            påbörja sina vuxenliv. Osäkerheten påverkar hälsan negativt. I
            takt med en allt otryggare arbetsmarknad har också ohälsan bland
            unga ökat. Enligt LO har ohälsan bland unga kvinnor mellan 20
            och 24 år ökat med 80 procent sedan år 2000.
          </p>
          <p xml:id="i-XactJpTQS8vgRa1EAEa34v">
            Den form av visstidsanställning som är mest otrygg är den så
            kallade behovsanställningen. Det innebär att arbetsgivaren erbjuder
            arbete när det finns behov. Arbetsgivaren kanske ringer på morgonen
            och erbjuder jobb med kort varsel, och som anställd kan man inte
            planera sin tid eller ekonomi. Behovsanställningarna har enligt
            LO ökat från ca 40 000 år 1990 till ca 145 000 år 2005. Behovsanställningar
            och springvikariat är ojämförligt vanligast bland unga och bland
            kvinnliga arbetare.
          </p>
          <p xml:id="i-UisDyUxQUKbTBqLBvq5DGG">
            Det finns forskning som visar på att tillfälliga anställningar
            inte leder till tillsvidareanställningar. Nationalekonomen Mårten
            Wallette visar i sin av hand­ling Temporary jobs in Sweden: Incidence,
            Exit, and On-the-Job-Training från 2004 att endast en av fyra
            tillfälligt anställda övergår till tillsvidareanställningar. Tillfälliga
            anställningar är således en dålig språngbräda in på arbetsmarknaden.
            LO hänvisar i rapporten Anställningsformer och arbetstider 2005
            till undersökningar som visar att 96 procent av alla löntagare
            i Sverige vill ha fast anställning. Enligt Vänsterpartiet ska
            normen på arbetsmarknaden vara tillsvidareanställningar på heltid.
          </p>
          <head type="h2" xml:id="i-UnorUAngu3EFoHjxHFQPpA">
            5.1 Åtgärder mot visstidsanställningar
          </head>
          <p xml:id="i-4wb331mbiwhJKt2KwkPQsg">
            Ett av de viktigaste förslag som Vänsterpartiet varit drivande
            för och genomdrivit under den förra mandatperioden är stärkta
            rättigheter för visstidsanställda. Numera kan arbetsgivare visstidsanställa
            en person periodvis i sammanlagt 14 månader under en femårsperiod.
            Därefter ska arbetsgivaren erbjuda tillsvidareanställning. Syftet
            med denna förstärkning är att perioder av tillfälliga anställningar
            inte ska pågå för evigt.
          </p>
          <p xml:id="i-2H5n1oqdjYmLkcnC3auWnP">
            Vi har också varit pådrivande för stärkt återanställningsrätt.
            En arbetstagare som varit anställd i 6 månader och blir uppsagd
            på grund av arbetsbrist har företrädesrätt till återanställning,
            liksom arbetstagare som varit anställda längre. Syftet med denna
            förstärkning av arbetsrätten är att fingerad arbetsbrist ska motverkas.
          </p>
          <p xml:id="i-CYGxDfDUbVMqxUKAmgZErr">
            De borgerliga partierna röstade mot dessa förstärkta rättigheter
            för visstidsanställda, och regeringen föreslår nu att de otrygga
            anställningarna ska bli ännu vanligare. I budgetproposition 2006/07:1
            aviserar regeringen att man ska återkomma till riksdagen med förslag
            om att förbättra möjligheterna till tidsbegränsade anställningar.
            Regeringen vill främja missbruket av tidsbegränsade anställningar
            genom att införa fri visstidsanställning hos samma arbetsgivare
            om högst 24 månader under en femårsperiod. Regeringen vill också
            att företrädesrätten till återanställning ska inträda efter sammanlagt
            mer än 12 månaders anställning. Regeringens aviserade försvagning
            av arbetsrätten och försämring för visstidsanställda kommer framför
            allt att drabba ungdomar och kvinnor. Vänsterpartiet avvisar alla
            dessa förslag till försämringar.
          </p>
          <p xml:id="i-GRoMGgV1zMQ39XNn2J2H7D">
            Vi vill i stället stärka arbetsrätten ytterligare. Sverige borde
            verka för att EU ska motverka dumpning av anställningstrygghet.
            Dumpning av anställningsvillkor för unga bör inte bli en del av
            EU:s sysselsättningsstrategi. Detta bör riksdagen som sin mening
            ge regeringen till känna.
          </p>
          <p xml:id="i-FwCMBn1HcpyHpy3rCN6uRY">
            Ett sätt att motverka missbruk kring visstidsanställningar är
            att förbättra den fackliga påverkansmöjligheten. Enligt 28 § LAS
            ska en arbetsgivare som träffar avtal om tidsbegränsad anställning
            underrätta den lokala fackliga organisationen. I praktiken kommer
            denna underrättelse för sent för att facket ska finna det meningsfullt
            att begära förhandling. Enligt 32 § LAS ska en arbetsgivare förhandla
            enligt MBL 1114 §§ om företrädesrätten berörs vid en anställning.
            Enligt Vänsterpartiet bör även 32 § gälla när en arbetsgivare
            avser att träffa avtal om tidsbegränsad anställning. Formerna
            för detta fastställs av parterna i kollektivavtal. Regeringen
            bör återkomma med förslag om detta.
          </p>
          <p xml:id="i-FG1eXMtnr2iTf8y1G6vvFS">
            En vikarie är tänkt att vara en person som ersätter en bestämd
            viss person under en bestämd tid. Poängen med vikariat är att
            det finns ett personsamband. Utan personsamband är det fråga om
            en annan visstidsanställning, t.ex. fri visstidsanställning. I
            Ds 2002:56 beskrivs utvecklingen av vikariatsformen av anställning.
            Från att ha varit en anställningsform med anknytning till en person,
            så kallat giltigt vikariat, har det blivit en mer abstrakt bedömning.
            En personanknytning behöver inte innebära att arbetsgivare inte
            kan göra omorganisation och rockader när vikarier är anställda.
            Trygghet och flexibilitet är förenligt. Därför bör lagen om anställningsskydd
            skärpas så att vikariat får ett tydligare personsamband. Detta
            bör riksdagen som sin mening ge regeringen till känna.
          </p>
          <p xml:id="i-CsdN7GSzLn8gauJ81TGTCN">
            Uppsägning på grund av arbetsbrist förutsätter att det finns
            arbetsbrist. Om man säger upp personal och samtidigt ersätter
            dem med personal från till exempel ett bemanningsföretag är det
            inte fråga om reell arbetsbrist. Om personal sagts upp på grund
            av arbetsbrist bör dessa ha företrädesrätt till nyanställning
            framför inhyrning av arbetskraft. Detta bör riksdagen som sin
            mening ge regeringen till känna.
          </p>
          <p xml:id="i-LpL2CJ5eDVLqLSNK8QdahS">
            Ekonomiska styrmedel bör införas för att stimulera tillsvidareanställningar.
            Visstidsanställda har ofta mindre inflytande över sin arbetsplats.
            De får bland annat mindre vidareutbildning. Arbetsplatser med
            många visstidsanställda har även svårare att bedriva ett systematiskt
            arbetsmiljöarbete. Den offentliga tillsynen är här särskilt viktig.
            Visstidsanställningar bör ha 1 procent högre arbetsgivaravgift
            än tillsvidareanställningar. Dessa medel kan bland annat användas
            för att förbättra Arbetsmiljöverkets tillsyn och de regionala
            skyddsombudens arbete. Detta bö r riksdagen som sin mening ge
            regeringen till kä nna.
          </p>
          <head type="h2" xml:id="i-6u9kyAvZp5oPK6LBEpVFqq">
            5.2 Heltid en rättighet deltid en möjlighet
          </head>
          <p xml:id="i-7mmuMPZJ2RT7jThuS1tESt">
            SCB:s arbetskraftsundersökningar visar att deltidsarbete av arbetsmarknadsskäl,
            det vill säga att arbetsgivaren endast erbjuder deltid trots att
            arbetstagaren vill och kan arbeta heltid, har ökat från 215 000
            till ungefär 250 000 mellan första kvartalet 2003 och första kvartalet
            2005. Av de ungefär 250 000 anställda med ofrivilligt korta arbetstider
            första kvartalet 2005 är 170 000 kvinnor och ungefär 80 000 män.
          </p>
          <p xml:id="i-D9RxBuQLWR6dLwx5QAsguY">
            Även ungdomar har problem med deltidsarbetslöshet. Enligt LO-rapporten
            Anställningsformer och arbetstider 2005 jobbar varannan kvinna
            under 25 år med LO-yrke deltid och 11 procent av ungdomar mellan
            16 och 24 år jobbar mindre av arbetsmarknadsskäl. Deltidsarbetslöshet
            är alltså i huvudsak ett problem för kvinnor i arbetaryrken, men
            rymmer även en tydlig etnicitetsaspekt.
          </p>
          <p xml:id="i-hYsFYFLJe1bsZCZjFtbsr">
            Det ofrivilliga deltidsarbetet och de otrygga anställningarna
            gör att företrädesvis kvinnliga arbetare förvägras möjligheten
            till en lön som går att leva på. Deltidsarbete innebär förutom
            en lägre inkomst även sämre utvecklingsmöjligheter i arbetet och
            en sämre löneutveckling. Deltidsarbete leder också, som nämns
            ovan, till lägre ersättning från socialförsäkringssystemen, a-kassan
            och pensionssystemet och låser fast kvinnor i ekonomiskt beroende
            av en partner eller av samhället.
          </p>
          <p xml:id="i-8oedqnqEERRHe1qVSdtov3">
            Problemen med deltidsanställningar är särskilt stora inom vård-
            och omsorgsyrkena, inom handeln och hotell- och restaurangbranschen.
            Det har visat sig mycket svårt för fackförbunden inom dessa avtalsområden
            att nå avtalslösningar om heltidsanställningar.
          </p>
          <p xml:id="i-RcYqPqbYyAtWjZhLXfebjU">
            Vänsterpartiet menar därför i likhet med Heltidsutredningens
            betänkande Stärkt rätt till heltidsanställning (SOU 2005:105)
            att det behövs en lagstiftad rätt till heltid för att ge kvinnor
            samma möjligheter i arbetslivet som män.
          </p>
          <p xml:id="i-Ty7gb5G1rJY9XASSDvKA88">
            I likhet med LO menar Vänsterpartiet dock att det vore olyckligt
            att förlägga rätten till heltid till en särskild lag. Arbetstidens
            längd är nära kopplad till anställningstryggheten och bör samlas
            och hanteras tillsammans med övriga anställningstrygghetsfrågor.
            Därför bör en regel om att alla anställningar alltid ska vara
            på heltid tillföras i LAS (lagen om anställningsskydd), vilket
            vi föreslår att riksdagen beslutar i motion 2006/07:A268.
          </p>
          <head type="h1" xml:id="i-Q4z6ufEtbopzKSuFF41Amr">
            6 Ekonomisk trygghet vid arbetslöshet
          </head>
          <p xml:id="i-DdUZCk3e7URm2gx5htm3YJ">
            Regeringen aviserar i proposition 2006/07:1 förändringar som
            sammantaget kommer att leda till att arbetslöshetsförsäkringen
            blir sämre, dyrare och mer orättvis. Dessa försämringar kommer
            i hög utsträckning att drabba ungdomar, eftersom unga människor
            ofta har osäkra anställningar och låga inkomster.
          </p>
          <p xml:id="i-28hNJaWW9CeSxd3eUza5Nv">
            Lägre ersättningsnivåer i arbetslöshetsförsäkringen kommer att
            sätta en press på de lägsta lönerna nedåt. Regeringen föreslår
            en försämrad arbetslöshetsförsäkring genom att allt färre ska
            få allt mindre. Regeringen förslår även att arbetslöshetsförsäkringen
            ska bli dyrare för den enskilde, genom höjda egenavgifter och
            obligatoriskt medlemskap. Med regeringens politik kommer avgifterna
            för medlemskap i fackförening och a-kassa att femdubblas, och
            följden kan bli att löntagare lämnar sina fackföreningar av ekonomiska
            skäl. Politiken kommer att försvaga fackföreningarna och därmed
            försvaga möjligheterna för löntagarna att tillvarata sina intressen
            och rättigheter.
          </p>
          <p xml:id="i-WhmXMyjVjknqp32eMSyfdE">
            Den politiska inriktning som föreslås i proposition 2006/07:1
            vad gäller egenavgifter till arbetslöshetsförsäkringen kommer
            att få allvarliga fördelningseffekter och leda till växande klyftor
            mellan fattiga och rika när det gäller möjligheten att köpa kompletterande
            försäkringsskydd mot arbetslöshet. Politiken kommer slutligen
            att urholka legitimiteten för arbetslöshetsförsäkringen och därmed
            för den generella välfärden. Därför avvisar vi regeringens alla
            försämringar i arbetslöshetsförsäkringen i vår budgetmotion 2006/07:A347.
          </p>
          <head type="h2" xml:id="i-P2vhQpLFYrQ5neoCP75GVt">
            6.1 Slopa inträdeskravet till a-kassan
          </head>
          <p xml:id="i-GrWvuneQ4sk4X9qbFqTqsx">
            Arbetslöshetsförsäkringen är en omställningsförsäkring som bygger
            på anställning och inkomstbortfallsprincipen. Den består av grundförsäkring
            och inkomstbortfallsförsäkring. Principen utgår från tanken om
            allas rätt till arbete. En baksida av denna utgångspunkt är att
            personer som har svårt att komma in på arbetsmarknaden också har
            svårt att komma in i trygghetssystemen.
          </p>
          <p xml:id="i-RQEVTN3JNjKKd8CS8uzWwb">
            För den som har ett fast heltidsjobb är det inga problem att
            uppfylla inträdeskrav och arbetsvillkor. Däremot är det svårt
            för deltidsarbetande och för dem som har olika former av tillfälliga
            anställningar. Antalet tillfälliga anställningar har kraftigt
            ökat de senaste åren. 34 § lagen (1997:239) om arbetslöshetskassor
            föreskriver att man måste ha arbetat minst 17 timmar i veckan
            i 4 veckor under en 5-veckorsperiod för att man över huvud taget
            ska få bli medlem i en a-kassa. Eftersom det är unga, kvinnor
            och invandrade som har högst andel både deltidsjobb och tillfälliga
            anställningar blir resultatet att gällande regelsystem verkar
            strukturellt diskriminerande mot dessa grupper.
          </p>
          <p xml:id="i-HthhyrhoGDJv5KPVcomDq7">
            Parallellt med ett arbete för att minska andelen deltids och
            visstidsanställningar på arbetsmarknaden bör därför regelverket
            i arbetslöshetsförsäkringen ändras. Vänsterpartiet kräver, liksom
            de centrala fackliga organisationerna LO, TCO och Saco, att de
            befintliga kvalifikationskraven för att bli medlem i en a-kassa
            enligt lagen om arbetslöshetskassor avskaffas. Regeringen bör
            se över hur rätten till arbetslöshetsersättning kan göras neutral
            och hur diskriminering av korttids- och deltidsanställda kan undanröjas.
            Regeringen bör snarast komma med förslag till beslut om att slopa
            kvalifikationskravet för medlemskap i arbetslöshetskassa enligt
            34 § lagen (1997:239) om arbetslöshetskassor. Detta bör riksdagen
            besluta.
          </p>
          <head type="h2" xml:id="i-DyTmKhBFAxHvWfBSGkDcYY">
            6.2 Studerandevillkoret
          </head>
          <p xml:id="i-RKiEiuDsL4ZEP7Le7uSKTk">
            I proposition 2006/07:1 aviserar regeringen att studerandevillkoret
            i 18 § lagen (1997:238) om arbetslöshetsförsäkring ska slopas.
            Studerandevillkoret ger idag arbetssökande personer, som inte
            är medlemmar i någon a-kassa, rätt till grundbeloppet i arbetslöshetsförsäkringen
            under förutsättning att de varit inskrivna på arbetsförmedlingen
            under minst 90 dagar under en period om tio månader efter avslutade
            heltidsstudier under minst ett läsår. Under 2005 gav bestämmelsen
            40 000 personer, som gått från heltidsstudier till arbetslöshet,
            rätt till grundbeloppet i arbetslöshetsförsäkringen.
          </p>
          <p xml:id="i-CGd3RunyfTePRdVHA7KZXz">
            I och med att studerandevillkoret tas bort kommer dessa personer
            att försättas i en ekonomiskt utsatt situation direkt efter avslutade
            studier. Redan idag är det många nyutexaminerade akademiker som
            har problem att få jobb. Om deras ekonomiska situation förvärras
            ytterligare kommer dessutom den sociala snedrekryteringen till
            högskolan att öka. Borttagandet av studerandevillkoret kommer
            också att underminera a-kassans betydelse som omställningsförsäkring,
            eftersom det kommer att innebära en större ekonomisk risk att
            säga upp sig från sitt jobb för att skaffa sig en utbildning.
            Studerandevillkoret bör enligt Vänsterpartiet gälla även fortsättningsvis
            eftersom det ger viss ekonomisk trygghet vid eventuell arbetslöshet
            efter studier.
          </p>
          <head type="h2" xml:id="i-FK96NQUyrTMvzLhNGdnsGg">
            6.3 Avgifter till fackförening och arbetslöshetskassa
          </head>
          <p xml:id="i-VP19PB9cAuTivqFs5oUtWE">
            Regeringen aviserar i proposition 2006/07:1 att man ska återkomma
            till riksdagen under hösten med en proposition om att egenfinansieringen
            av arbetslöshetsförsäkringen ska öka genom att en högre avgift
            till a-kassorna införs 2007. I högeralliansens gemensamma budgetmotion
            2005/06:Fi12 var förslaget att egenavgifterna ska öka med 10 miljarder
            kronor per år genom höjda avgifter.
          </p>
          <p xml:id="i-S4ZYwuBKQnzWUf7SFsa32i">
            Regeringen föreslår också i proposition 2006/07:1 att avdragsrätten
            för avgift till a-kassa och fackförening ska avvecklas. Borttagandet
            av avdragsrätten och höjningen av avgifterna till arbetslöshetsförsäkringen
            betyder att arbetstagare får betala högre avgifter till fackföreningen
            och a-kassan.
          </p>
          <p xml:id="i-KBofjNyKPhnAz6PANtCGzc">
            År 2005 var den genomsnittliga avgiften till a-kassan 1 100 kr
            per år, och efter skatteavdrag 670 kr per år. De flesta a-kassor
            har i dag månadsavgifter om ca 100 kr. Regeringens aviserade politik
            är att avgifterna till a-kassan ska höjas beroende på arbetslösheten
            inom varje yrkesområde. Avgiftshöjningen ska dock inte överstiga
            300 kr per månad. Med en a-kasseavgift på 300400 kr per månad
            och slopad avdragsrätt kan ett medlemskap i a-kassan komma att
            kosta 3 600 kr per år. Det innebär en femdubbling från dagens
            670 kr per år. Tillsammans med slopad avdragsrätt för fackföreningsavgift
            innebär det en totalkostnad om ca 4 700 kr per år.
          </p>
          <p xml:id="i-S66CiYeWQjzWVP2Uw4AWh8">
            Deltidsanställda kommer enligt vad som aviserats av regeringen
            att drabbas ännu mer orättvist, eftersom de kommer att få betala
            full avgift till a-kassan, trots att de är deltidsarbetslösa.
            Ungefär 250 000 personer är i dag deltidsarbetslösa och en majoritet,
            ca 170 000 av dem, är kvinnor, de flesta i lågavlönade yrken.
          </p>
          <p xml:id="i-D4eVzN5QzFZjzsfd85WdcK">
            Problemet med att många kan komma att lämna även a-kassan till
            följd av de chockhöjda avgifterna, är regeringens förslag om att
            göra medlemskap i a-kassan obligatoriskt. Lågavlönade, deltidsanställda
            och visstidsanställda personer som inte har råd att betala avgiften
            till a-kassan, kommer med regeringens politik att helt mista sin
            rätt till ersättning. Försämringarna kommer att leda till ökade
            kostnader för ungdomar, med risk för att ungdomar som ofta är
            lågavlönade inte har råd att vara fackligt anslutna eller anslutna
            till en a-kassa. Därför avvisar vi regeringens alla nedskärningar
            på a-kassan.
          </p>
        </div>
        <div type="motSignatures">
          <list>
            <item xml:id="i-VMCA8cVjM2XNEuMfE5EWgC" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-Nbtq2B3h67dgY4wdUd97RT" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-8qWNwXmnWrLR3uzL6Wvicw" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-F7T5jUPHGHettXALhniz9s" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-7GAMsuRS2pr4pLLekxZwV5" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-VmxdHNDGpNxeYP4TyvtfqC" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-9gDYpLRbzMfWPw2K33ZjFm" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
