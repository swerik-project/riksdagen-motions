<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-00055">
  <teiHeader>
    <fileDesc>
      <titleStmt>
        <title>En tillgänglig och förbättrad kriminalvård</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:55 av Torbjörn Björlund m.fl. (V)</title>
          <idno type="rdwebb">H30255</idno>
          <rs type="number">55</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H30255/text</ref>
          <ref type="dokument_url_html">http://data.riksdagen.se/dokument/H30255</ref>
          <ref type="dokumentstatus_url_xml">http://data.riksdagen.se/dokumentstatus/H30255</ref>
          <ref type="docx">http://data.riksdagen.se/fil/FE7E8E0A-6A59-4827-8A54-CD4872FA4FA0</ref>
          <ref type="pdf">http://data.riksdagen.se/fil/C0DDD811-F1F5-4AF7-B20A-C1260A9ED7C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NCewBvZVdoSg9xCN91G8Mk" type="signed"/>
        <correspContext corresp="i-NCewBvZVdoSg9xCN91G8Mk">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-9aaqptegeqcAn7yxt7Kqtt" type="submitted">
          <date when="2015-09-23"/>
          <time when="14:22:15"/>
        </correspAction>
        <correspAction xml:id="i-hkA3egXi7B3D6U5BzCuvE" type="reviewed">
          <date when="2015-09-23"/>
          <time when="15:42:09"/>
        </correspAction>
        <correspAction xml:id="i-WBfCECPz1UHecKAJrpmAd5" type="referred">
          <date when="2015-10-13"/>
        </correspAction>
        <correspAction xml:id="i-AZmu368Wq2FL2AJZRzmzez" type="assigned">
          <date when="2018-06-04"/>
          <time when="10:15:56"/>
        </correspAction>
        <correspContext corresp="i-AZmu368Wq2FL2AJZRzmzez">
          <ref type="assignedTo">Justitieutskottet</ref>
        </correspContext>
        <correspAction xml:id="i-TbWctqJbE78mJVGjQ88Gsn" type="behandlas_i"/>
        <correspContext corresp="i-TbWctqJbE78mJVGjQ88Gsn">
          <ref type="uppgift">2016/17:SoU8</ref>
          <ref type="ref_dok_id">H401SoU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU8</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WvvUjuoQeRX2gBAJ5B5PbZ" type="behandlas_i"/>
        <correspContext corresp="i-WvvUjuoQeRX2gBAJ5B5PbZ">
          <ref type="uppgift">2016/17:SoU19</ref>
          <ref type="ref_dok_id">H401SoU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU19</ref>
          <ref type="ref_dok_titel">Ny funktionshinderspolitik 2017 och framåt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C8T2A7qbUeTi22T9U7tNjL" type="behandlas_i"/>
        <correspContext corresp="i-C8T2A7qbUeTi22T9U7tNjL">
          <ref type="uppgift">2015/16:JuU8</ref>
          <ref type="ref_dok_id">H301JuU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU8</ref>
          <ref type="ref_dok_titel">Riksrevisionens granskningsrapport om återfall i brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SHp2nRGDyNcwzvUcoqEh4j" type="behandlas_i"/>
        <correspContext corresp="i-SHp2nRGDyNcwzvUcoqEh4j">
          <ref type="uppgift">2016/17:JuU19</ref>
          <ref type="ref_dok_id">H401JuU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU19</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-38sopnRNG2MocwcCUFMiUX" type="motHeader">
        <div xml:id="i-W6Pu282ejxzABByLC9BM1w" type="motTitle">
          Motion till riksdagen 2015/16:55 av Torbjörn Björlund m.fl. (V)
          En tillgänglig och förbättrad kriminalvård
        </div>
      </div>
      <div xml:id="i-2boJgukLmKxoXxbxFmDifS" type="motBody">
        <div xml:id="i-CGvNix4NMJCkkhzXeL2hg7" type="motProposal" subtype="förslag">
          <head xml:id="i-2E7BTiL9Rw1oBHrhuYW3qc">
            Förslag till riksdagsbeslut
          </head>
          <list xml:id="i-FzYi1mFBMckd4Uw3bvC42D" style="ol">
            <item xml:id="i-BGWGXuNXou89fsae6oPeM6">
              Riksdagen ställer sig bakom det som anförs i motionen om att
              regeringen tillsammans med SKL och ansvariga myndigheter bör ta
              fram en nationell handlingsplan för att utveckla det återfallsförebyggande
              arbetet och tillkännager detta för regeringen.
            </item>
            <item xml:id="i-HhzGUWGfUKWYbGTmAvxfsJ">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som innebär
              att alla intagna ges rätt att fullgöra grundskoleutbildning samt
              att det blir obligatoriskt för Kriminalvården att erbjuda kompletterande
              utbildning för dem som inte har någon fullständig gymnasieutbildning,
              och riksdagen tillkännager detta för regeringen.
            </item>
            <item xml:id="i-17g21QLPC9LHAvmZx8poUW">
              Riksdagen ställer sig bakom det som anförs i motionen om att
              regeringen bör göra en översyn av instruktioner och regleringsbrev
              till de myndigheter som är ansvariga för återfallsförebyggande
              insatser i syfte att både skärpa och göra kraven på samverkan
              samstämmiga och tillkännager detta för regeringen.
            </item>
            <item xml:id="i-QwuC3dAFdar7ZTTPP7ta1y">
              Riksdagen ställer sig bakom det som anförs i motionen om att
              regeringen bör ge Socialstyrelsen, Myndigheten för delaktighet
              eller annan lämplig myndighet i uppdrag att tillsammans med funktionshindersorganisationerna
              kartlägga hur tillgängligheten inom kriminalvården ser ut samt
              presentera förslag på vilka åtgärder som behövs för att kriminalvården
              bättre ska kunna möta personer med olika funktionsnedsättningar
              och tillkännager detta för regeringen.
            </item>
          </list>
        </div>
        <div xml:id="i-HAZVQ3hBPyKriufJbobP3" type="motContent">
          <head xml:id="i-NsqqzTMkQ2Qtwi7UkgowhA" type="h1">
            Inledning
          </head>
          <p xml:id="i-hXtjnawMBZnE5g71rpdSN">
            Den moderna kriminalvården bygger på den s.k. normaliseringsprincipen.
            Det innebär att verkställigheten både i teori och praktik ska
            organiseras så att en anpassning till livet utanför anstalten
            blir så enkel som möjligt. Arbete, bostad och vård ska ordnas
            genom de vanliga samhällsorganen, vilket gör att de intagna också
            har samma rätt att få tillgång till detta som andra medborgare.
            Även om den som friges behöver en ordentlig sysselsättning och
            ett lämpligt boende för att inte återfalla i brott, har hen alltså
            ingen särskild rätt till detta. Det förutsätter att kriminalvården
            och relevanta instanser i samhället utanför samverkar.
          </p>
          <p xml:id="i-742RYU8n5CpUQhrPdJrsQY">
            Kriminalvården måste vara tillgänglig och inkluderande för alla.
            Oavsett psykisk eller fysiskt funktionshinder måste vistelsen
            på anstalt fungera. Tyvärr är det inte så idag; att ha ett fysiskt
            eller psykiskt funktionshinder och sitta på anstalt är en svår
            kombination och det finns många förbättringsmöjligheter.
          </p>
          <p xml:id="i-MGM5bZ61RpbXCowngEFynG">
            Dagens kriminalpolitiska debatt och politiska beslut och ställningstagande
            förespråkar längre och hårdare straff, samtidigt som alla forskningsresultat
            både i Sverige och i utlandet visar att frihetsberövande påföljder
            är ineffektiva. Frihetsberövandet åstadkommer stort lidande och
            leder till att den dömde anstaltsanpassas. När politiska beslut
            leder till längre straff som leder till en ökad anstaltsanpassning
            är det ännu viktigare att utslussningsåtgärderna är välorganiserade,
            effektiva, transparanta samt att det finns en bra kommunikation
            mellan myndigheter och kommuner.
          </p>
          <p xml:id="i-Qhrwnf4R6MkRPyYybKynUe">
            Vänsterpartiet vill dock att vi pratar om inslussning istället
            för utslussning, eftersom det viktigaste inte är att slussas ut
            från kriminalvården, utan att alla ges en reell chans att slussas
            in i samhället igen.
          </p>
          <head xml:id="i-R91XiTLHnG6j1bQdbEJa8p" type="h1">
            En förbättrad inslussning till samhället
          </head>
          <p xml:id="i-KcqeUkumd87Phsb77Wj56w">
            När inslussningen inte fungerar drabbar det individen hårt. Självmordsstatistiken
            för nyligen frigivna är ovanligt hög, och allra högst är självmordsrisken
            de första månaderna efter frigivningen. Antalet återfall i brott
            är också högt och har legat på samma nivåer under lång tid.
          </p>
          <p xml:id="i-AQ1erUxN6E9mAkPQ7tsC1j">
            Tyvärr fungerar inte inslussningen i samhället särskilt väl,
            det finns inte alltid upparbetade relationer med relevanta myndighetspersoner
            som socialtjänst och arbetsförmedling och den som ska friges.
            Steget för den som friges att själv upprätta dessa kontakter är
            ofta svåra att ta. Det är viktigt att det övriga samhället tar
            vid direkt när strafftiden tar slut, inte efter några veckor.
            Det krävs en bättre samordning än i dag för att förverkliga detta.
          </p>
          <p xml:id="i-CNk5ZWvcVmGk7CEJJ1kKbv">
            Ju längre tid en tillbringar på anstalt desto svårare är det
            att återanpassa sig till ett liv utanför anstalten. Att det idag
            inte finns en välfungerande linje mellan kriminalvården, frivården
            och kommunen gör återanpassningen och inslussningen till samhället
            än svårare och innebär att den som avtjänat sitt straff inte alltid
            får den hjälp och det stöd från samhället som hen behöver. I dag
            saknas till exempel ofta samverkansavtal mellan kriminalvård,
            kommun och landsting. I många fall finns inte heller någon person
            som är ansvarig för att samordna kontakter mellan olika instanser.
            Dessutom skiljer sig förutsättningarna åt i olika kommuner och
            landsting, vilket innebär att den hjälp som erbjuds varierar beroende
            på var i landet en bor.
          </p>
          <p xml:id="i-47ryXaz2Lp9ud8oWJv3JrN">
            Det behöver därför ställas tydligare krav på de olika instanserna
            att samverka med varandra och se till att de insatser som görs
            följs upp och utvärderas. Alla människor är värda flera chanser
            i livet, men då måste samhället skapa förutsättningar och underlätta
            för att människor ska få och kunna ta dessa chanser. En bra inslussning
            till samhället kan både rädda liv och minska antalet återfall.
          </p>
          <p xml:id="i-2vSjYPjYeUZoo8uboSFd8e">
            I höstens budgetproposition anges att regeringen avser att återkomma
            med initiativ i frågor som rör förstärkning av arbetet med olika
            utslussningsåtgärder och i arbetet med att öka andelen intagna
            som blir föremål för någon av de särskilda utslussningsåtgärderna.
            Beträffande återfallsförebyggande åtgärder så bereds frågan för
            nuvarande inom Regeringskansliet. Vänsterpartiet anser att det
            är bra att regeringen uppmärksammat dessa viktiga frågor och inväntar
            med tillförsikt på att få ta del av vilka förslag på åtgärder
            som regeringen kommer att presentera. I budgetpropositionen föreslås
            därför att Kriminalvårdens anslag ökar med 25 miljoner kronor
            från och med 2016 till följd av de åtgärder som behöver vidtas
            för att underlätta intagnas återanpassning till samhället genom
            förstärkta åtgärder och utvecklad samverkan med berörda aktörer.
            Vänsterpartiet är mycket positivt och välkomnar denna reform.
          </p>
          <head xml:id="i-Y8VdXcsMSsz2gh7SzYsBhX" type="h2">
            Minska återfallen och underlätta inslussningen
          </head>
          <p xml:id="i-4nkXsLayHadKAddeRfhty7">
            Dålig koordination mellan olika samhällsaktörer leder till att
            intagna inte får den hjälp de behöver för att kunna återgå till
            ett normalt liv efter avtjänat straff. Till exempel kan det handla
            om att en person som avtjänat sitt straff och som ska tillbaka
            in i samhället slussas runt mellan olika instanser istället för
            att få ta del av exempelvis behandlingsprogram eller studier.
            Det kan även handla om personer som behöver vård för exempelvis
            både missbruk och psykisk ohälsa och som riskerar att hamna mellan
            stolarna när de skickas runt mellan olika vårdgivare. Dessutom
            kan långa väntetider inom vård och socialtjänst vara förödande
            för den enskilde och öka risken för återfall både i brott och
            i missbruk.
          </p>
          <p xml:id="i-BmHWguaDJdYEPE1MEA3XJt">
            Sju av tio personer som dömts till fängelse återfaller i brott
            inom tre år. En nyligen presenterad granskning av Riksrevisionen,
            Återfall i brott – hur kan samhällets samlade resurser användas
            bättre? (RiR 2015:4), visar att det finns en stor brist på samordnade
            och effektiva insatser, trots att samhället satsar stora resurser
            på just detta. Återfall i brott leder till mänskligt lidande men
            också till stora kostnader för samhället. Regeringens styrning
            behöver förbättras om målet att minska återfallen i brott ska
            kunna nås. Av Riksrevisionens granskning framgår att andelen dömda
            som återfaller i brott under lång tid legat på samma nivå. I genomsnitt
            begår närmare 40 procent av alla dömda nya brott inom tre år.
            För personer som dömts till fängelse är motsvarande siffra 70
            procent. Samhällets insatser för att förhindra återfall i brott
            är för få och för dåligt samordnade. Dessutom sätts de ofta in
            för sent och är inte tillräckligt individuellt anpassade.
          </p>
          <p xml:id="i-E5289hd5vHPz6xUwmpvvg7">
            För att syftet med de återfallsförebyggande åtgärderna ska kunna
            uppnås och antalet återfall i brottslighet ska minska rekommenderar
            Riksrevisionen i sin granskning regeringen att bl.a. ställa tydligare
            krav på samverkan mellan myndigheter som är ansvariga för återfallsförebyggande
            insatser och ta initiativ till att kommuner och landsting ska
            samverka med Kriminalvården. Riksrevisionen anser att till exempel
            landstingen bör vara skyldiga att ingå avtal med Kriminalvården
            om vård och behandling av klienter med missbruk eller beroende
            inom Kriminalvården i landstingsområdet och att detta bör regleras
            i lag. Riksrevisionen anser även att regeringen bör se till att
            direktiven till myndigheter som är ansvariga för återfallsförebyggande
            insatser är samstämmiga vad gäller krav på samverkan i instruktioner
            och regleringsbrev.
          </p>
          <p xml:id="i-MC4G8iYUzhJgEZ8uKy7ZJw">
            Vänsterpartiet delar många av de slutsatser och förslag på åtgärder
            som Riksrevisionen presenterar i sin granskning. En viktig åtgärd
            som vi vill lyfta fram är att det behöver tas fram en nationell
            handlingsplan för att utveckla det återfallsförebyggande arbetet.
            En sådan plan bör tydliggöra en gemensam grundsyn på området,
            fördelning av ansvar och kostnader mellan ansvariga aktörer samt
            insatsernas omfattning. I planen bör även ingå att skapa ett forsknings-
            och kunskapsbaserat system för att följa upp samhällets återfallsförebyggande
            insatser även långsiktigt. Regeringen bör därför tillsammans med
            SKL och ansvariga myndigheter ta fram en nationell handlingsplan
            för att utveckla det återfallsförebyggande arbetet. Detta bör
            riksdagen ställa sig bakom och ge regeringen till känna.
          </p>
          <p xml:id="i-PRfipieCqKrxUxWyBXppc4">
            Under många år har Vänsterpartiet drivit krav på att alla intagna
            inom kriminalvården ska ges möjlighet till grundutbildning. Många
            intagna saknar fullgod grundutbildning och utan grundutbildning
            är det betydligt svårare att få arbete och dessutom omöjligt att
            studera vidare. Utbildning gynnar både den enskilde och samhället.
          </p>
          <p xml:id="i-WvGPWxBTiEpnMcriKCPFhw">
            Det finns anstalter som satsat stort på utbildning. Det är bra,
            men vi anser att det behövs en generell rättighet för intagna
            att kunna genomföra studier. För intagna med ofullständig skolgång
            handlar det inte sällan om inlärningsproblem, koncentrationssvårigheter
            och liknande. För många som kanske levt ett ganska slitsamt liv
            med såväl droger som kriminalitet har dessa symptom snarare förstärkts
            än mildrats.
          </p>
          <p xml:id="i-Nm6Q5hc6bkoPLKqgErpxVC">
            I dag bedrivs undervisningen till viss mån i vanlig lektionsform
            och är lärarledd, men i stor utsträckning är den intagne hänvisad
            till att studera på egen hand. För en person som har en misslyckad
            skolgång bakom sig kan detta innebära stora svårigheter. För att
            ge såväl ekonomisk utväxling av de satsningar som görs och bästa
            möjliga förutsättningar för den enskilde att lyckas behöver studiemiljön
            bli mindre torftig och mer utvecklad. Det kan handla om satsningar
            på studieteknik, hjälpmedel och inte minst läxhjälp.
          </p>
          <p xml:id="i-EqYwHfJjo5qPZAyf8Zv7fH">
            I likhet med Riksrevisionen anser Vänsterpartiet även att det
            bör bli obligatoriskt för Kriminalvården att erbjuda kompletterande
            utbildning för de intagna som inte har någon fullständig gymnasieutbildning.
            Regeringen bör därför återkomma till riksdagen med ett förslag
            som innebär att alla intagna ges rätt att fullgöra grundskoleutbildning
            samt att det blir obligatoriskt för Kriminalvården att erbjuda
            kompletterande utbildning för dem som inte har någon fullständig
            gymnasieutbildning. Detta bör riksdagen ställa sig bakom och ge
            regeringen till känna.
          </p>
          <head xml:id="i-DFoibikp7954rnyMn2KW4h" type="h2">
            Tydlig samverkan räddar liv
          </head>
          <p xml:id="i-PfdZP9hBHNSiAk3MPozemo">
            En bra inslussning till samhället räddar liv. Förra året presenterades
            en studie, Suicide after release from prison: A population‐based
            cohort study from Sweden, gjord av forskare från Karolinska Institutet
            som visar att personer som har suttit i fängelse löper ca 18 gånger
            högre risk att begå självmord, jämfört med andra delar av befolkningen.
            Allra högst är självmordsrisken de första månaderna efter frigivningen
            och hos individer med substansmissbruk och tidigare självmordsförsök
            bakom sig. Risken var högst de fyra första veckorna efter frigivandet.
          </p>
          <p xml:id="i-SZqYpuWLPcFKcciV2vEHFP">
            Att ha frigivits från fängelse är en självständig riskfaktor
            för suicid, även om frigivningen ligger några år tillbaka i tiden.
            Studien ger inga klara svar på vad den höga självmordsfrekvensen
            beror på. Enligt studien är en möjlig förklaring att de som suttit
            i fängelser inte har sökt eller fått vård för sina depressioner,
            som därmed skulle vara underbehandlade. En annan möjlig förklaring
            är att det framför allt är missbruk och inte depression som leder
            fram till självmord hos personer som avtjänat ett fängelsestraff.
            Oaktat detta så är det här något som det finns all anledning att
            titta vidare på och, inte minst, vidta åtgärder för att antalet
            självmord efter frigivning ska minska.
          </p>
          <p xml:id="i-JJvL44p8TvvujGEzFzgNmc">
            I dag saknas t.ex. ofta samverkansavtal mellan kriminalvård,
            kommun och landsting, vilket bl.a. framgår av Riksrevisionens
            granskning. I många fall finns inte heller någon person som är
            ansvarig för att samordna kontakter mellan olika instanser. Dessutom
            skiljer sig förutsättningarna åt i olika kommuner och landsting,
            vilket innebär att den hjälp som erbjuds varierar beroende på
            var i landet en bor. Vänsterpartiet anser därför att det behöver
            ställas tydligare krav på de olika instanserna att samverka med
            varandra och se till att de insatser som görs följs upp och utvärderas.
            Regeringen bör därför göra en översyn av instruktioner och regleringsbrev
            till de myndigheter som är ansvariga för återfallsförebyggande
            insatser i syfte att både skärpa och göra kraven på samverkan
            samstämmiga. Detta bör riksdagen ställa sig bakom och ge regeringen
            till känna.
          </p>
          <head xml:id="i-AmAEPHEsymCcwWzRKYgKBV" type="h1">
            Tillgängligheten inom kriminalvården
          </head>
          <p xml:id="i-WbieU5UTUXC8jRZ2pRhfN8">
            En fråga som inte vanligtvis diskuteras så mycket i kriminalvårdsdebatten
            är frågan om tillgänglighet och hur väl kriminalvården är utformad
            och fungerar för personer som har fysiska eller psykiska funktionsnedsättningar.
            Tillgänglighetsfrågan är viktig. Det handlar inte minst om varje
            människas rätt att bli behandlad med jämlikhet inför lagen och
            att inte bli dubbelt bestraffad på grund av dålig eller bristande
            tillgänglighet.
          </p>
          <p xml:id="i-3qmwp2KSTvEAUssdVZyxCn">
            Enligt Kriminalvården arbetar myndigheten med att uppdatera sin
            handlingsplan inom hållbar utveckling där tillgänglighetsperspektivet
            inkluderas. I handlingsplan för tillgänglighet från 2010 fokuserar
            Kriminalvården på tillgänglighet för anstalternas lokaler samt
            information på exempelvis hemsidor. Målet för handlingsplanen
            är att personer med funktionsnedsättningar ska ha samma tillgång
            till Kriminalvårdens verksamhet, lokaler och information på samma
            villkor som gäller för personer som inte har någon funktionsnedsättning.
            Det finns i dag ingen samlad bild över tillgången till utrustning
            eller hjälpmedel på anstalterna eller i frivårdens verksamhet.
          </p>
          <p xml:id="i-VCeCYCKMYB1CtvjZgzq4pG">
            Det finns väldigt lite underlag och studier som rör tillgänglighetsaspekter
            inom Kriminalvården. Sveriges dövas riksförbund (SDR) genomförde
            en studie 2010, Den rättspsykiatriska vården för teckenspråkiga
            döva. Vård eller förvaring?, om hur det ser ut för teckenspråkiga
            döva inom rättspsykiatrin. Det är visserligen landstingen och
            inte Kriminalvården som är huvudman för rättspsykiatrin, men studien
            är ändå i sammanhanget intressant då den även belyser hur situationen
            för teckenspråkiga personer som kommer in i rättssystemet ser
            ut.
          </p>
          <p xml:id="i-B7A5S8ofy1kgcg7sy7uFch">
            Resultatet av studien visar på att teckenspråkiga döva som kommer
            in i rättssystemet ofta har stora språkliga och kognitiva svårigheter.
            Inte sällan har personen ifråga vaga begrepp om vad hen är anklagad
            för, varför utredning sker och vad som är utfallet av utredningen.
            Efter att ha dömts till vård har den enskilde ofta dålig kommunikation
            med personalen och känner sig ofta osäker och isolerad. Under
            få tillfällen per vecka får och kan den intagne använda sitt eget
            språk, teckenspråket. Dessutom saknas ofta olika hjälpmedel för
            att kunna kommunicera. Anpassade lokaler med hörselslingor, blinklampor
            och texttelefoner är exempel på sådant om saknas i de flesta fall
            då någon budgetering för sådana hjälpmedel inte finns.
          </p>
          <p xml:id="i-Gbp79BCQJLcMKiWan2SK4p">
            En samlad översikt eller uppfattning av hur Kriminalvården möter
            och underlättar för personer med funktionsnedsättning inom kriminalvården
            går inte att finna. Därför är det omöjligt att veta hur det verkligen
            ser ut, men utifrån SDR:s ovan refererade studie och det som framgått
            av de kontakter vi haft med Kriminalvården så är det inte osannolikt
            att det finns en rad punkter där det finns en stor förbättringspotential.
          </p>
          <p xml:id="i-LUECSNckaNYAkQPykjAAQb">
            Tillgänglighetsfrågan är bred och innefattar samtliga funktionsnedsättningar,
            från fysiska till psykiska. Vi anser därför att det bör göras
            en översyn av hur anpassad kriminalvården är i dag och att det
            bör utredas vilka åtgärder som behövs för att förbättra tillgängligheten,
            ifråga om såväl bemötande som tillgång till hjälpmedel, inom kriminalvården.
            Regeringen bör därför ge Socialstyrelsen, Myndigheten för delaktighet,
            eller annan lämplig myndighet i uppdrag att tillsammans med funktionshinderorganisationerna
            kartlägga hur tillgängligheten inom kriminalvården ser ut samt
            presentera förslag på vilka åtgärder som behövs för att kriminalvården
            bättre ska kunna möta personer med olika funktionsnedsättningar.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-9kk1kEnQChcp5LBfUrmDez" type="signatureBlock">
          <list xml:id="i-7j2Bg2zmgkiQMJN3GYrCin">
            <item xml:id="i-TvXRZd8FGXPrA3UNJTgRg7" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-51zTvpWAPJES5NSwAauXoa" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-EyQVCKJZuDSRgE5dGJpTn5" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-9A4fw7rvDE5gMQMk56t3gd" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-LuveXUxtr7iGXVARfSVH2o" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-2HTPfsS6YqXSg4QfDRDRcS" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-FE3NDnbc85Jbi5EoBqd2LX" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
