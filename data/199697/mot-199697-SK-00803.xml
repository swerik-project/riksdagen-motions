<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SK-00803">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SK_0803/mot_199697_SK_0803-0001.pdf"/>
      <div xml:id="i-BAP14b85FvTxLdCXuGRDyr" type="motHeader">
        <div xml:id="i-irgwaLnyovHz5DTKHCd9p" type="motTitle"/>
        <div xml:id="i-JCkWVZcCiEHYzWpCByjXTK" type="motSubmissionInfo"/>
      </div>
      <div xml:id="i-3PsWPrmCrijGadPc32m54j" type="motBody">
        <div xml:id="i-UGzefqjGDzec9WtVGNfadV">
          <p xml:id="i-UZgzxvuZgTisk94kwjGR9R">
            1996/97 Sk803 Sk801-807
          </p>
          <p xml:id="i-Qzg9b3UQ28JMZNH2d2TbX">
            Motion till riksdagen 1996/97:Sk803
          </p>
          <p xml:id="i-YQxX7aB2DybmJKuV49EQWA">
            av Bo Lundgren m.fl. (m) Rättssäkerhet vid beskattningen
          </p>
          <p xml:id="i-NnGAaG4qxx2wNMtD9w5Aur">
            Den borgerliga regeringen under den föregående mandatperioden
            genomförde omfattande förändringar i syfte att skapa ökad rättssäkerhet
            vid beskattningen. Generalklausulen mot skatteflykt avvecklades.
            Omfattande förändringar genomfördes vad beträffar skatterevisionsverksamheten.
            Den kritiserade bevissäkringslagen ersattes med en ny lag om tvångsåtgärder
            i beskattningsförfarandet. Nya regler om ersättning för kostnader
            för säkerhet i anståndsärenden infördes. Viss skärpning av = förutsättningarna
            för betalningssäkring genomfördes. Den = särskilda = förmånsrätten
            = för betalningssäkrade fordringar slopades. Möjligheten till
            ersättning för kostnader i ärenden och mål om skatt utvidgades.
            Beslutet grundade sig bl.a. på förslag från en helt enig parlamentarisk
            kommitté, Rättssäkerheten vid beskattningen. Efter regeringsskiftet
            har regeringen återinfört skatteflyktsklausulen och tillsatt den
            s.k. Skatteflyktskommittén. Enligt budgetpropositionen avser regeringen
            återkomma till riksdagen med förslag om skärpning av skatte- flyktsklausulen
            och vissa återställare när det gäller revisionsverksamheten. Också
            andra förändringar kan förväntas som enligt vår uppfattning står
            i strid med fundamentala principer som syftar till att skydda
            den enskildes integritet och förhindra godtycklig maktutövning.
            Återinförandet av skatteflyktsklausulen leder till att den enskilde
            inte på ett klart och entydigt sätt kan bedöma skattekonsekvenserna
            av olika rättshandlingar. Det allmännas intresse har med andra
            ord stärkts på den
          </p>
          <p xml:id="i-FCZy4xKtcWUScaCmzg3knu">
            enskildes bekostnad. Det är enligt vår mening orimligt att kunna
            acceptera en sådan lagstiftning i ett modernt rättssamhälle. Skatteflykt
            bör i första hand bekämpas genom tillräcklig klarhet i skatte-
            lagstiftningen. Rimliga skattesatser är en annan förutsättning
            för ett fungerande skattesystem. Det bör också påpekas att det
            redan före införandet av generalklausulen i början av 1980-talet
            var möjligt att bedöma transaktioner efter deras verkliga innebörd
            också vid bedömningen av de skattemässiga konsekvenserna. I stället
            för en godtycklig generalklausul bör de regler som gör det möjligt
            att se igenom skentransaktioner tillämpas för att undvika oönskade
            skattekonsekvenser. Dessutom uttalar allt fler experter att genomförandet
            av skattereformen har ändrat villkoren för skatteplanering. En
            omfattande och utstuderad skatteplanering medför även vissa transaktionskostnader.
            Med de nya lägre skattesatserna blir dessa kostnader alltför höga
            i relation till skattevinsten
          </p>
          <pb facs="riksdagen-motions-pdf/data/199697/mot_199697_SK_0803/mot_199697_SK_0803-0002.pdf"/>
          <p xml:id="i-YEL9rCcq7Qbg75sXYprYoo">
            varför denna typ av skatteplaneringsåtgärder i hög grad har upphört.
            Det finns därför inga argument alls för en skatteflyktsklausul.
            Det är ju alldeles uppenbart att skatteflyktsklausulen är ett
            ingrepp i rättssäkerheten och att förutsebarheten av skatteeffekterna
            vid ekonomiska transaktioner eftersätts. Vi vill t.o.m. göra gällande
            att det finns en uppenbar risk att intresset för utländska investerare
            att satsa i Sverige minskar genom att denna lagstiftning finns.
            En av de viktigaste faktorerna för en investerare är att skattesidan
            av en investering ter sig stabil under överskådlig tid. Eftersom
            förekomsten av skatteflyktsklausulen innebär att den skatterättsliga
            effekten av ett förfarande inte med säkerhet kan förutses kan
            den få negativa effekter på den svenska ekonomin och den viktiga
            expansion av företagande som landet behöver. Vi föreslår därför
            att skatteflyktsklausen avvecklas från den 1 januari 1997. Under
            den borgerliga regeringsperioden förändrades också reglerna om
            skatte-, avgifts- och tulltillägg. Det var i första hand fråga
            om nya eftergifts- grunder för att undvika påförande av orimliga
            tillägg. Dessutom beslutades att inte påföra tulltillägg på för
            lågt redovisad mervärdesskatt vid införsel som skulle ha varit
            avdragsgill. De förändrade eftergiftsgrunderna har när det gäller
            skattetillägg inte fått den effekt som vi förväntade oss. Det
            förekommer att skattemyndigheten påför orimliga skattetilläggsbelopp
            då det enbart är fråga om periodiserings- fel. Det förekommer
            även andra uppmärksammade fall. Det finns således ett stort antal
            företag som under de senaste åren har fått vidkännas påförda skattetillägg
            som inte står i rimlig proportion till förseelsens art. Skatte-
            utskottet har under våren uppmärksammats på problemen. Eftersom
            det i budgetpropositionen inte aviserats någon förändring i detta
            hänseende och då uppenbarligen förändrade eftergiftsgrunder inte
            varit en tillräcklig åtgärd, föreslår vi att den här typen av
            tillägg blir föremål för utredning. Det har också i ett särskilt
            yttrande i en nyligen avslutad utredning, artikel 6 i Europakonventionen
            och skattutredningen, anförts att det svenska skattetilläggsförfarandet
            strider mot de krav som ställs i artikel 6 i Europakonventionen.
            Det finns således flera skäl för att utreda frågan. I avvaktan
            på att skattetilläggsfrågan blir föremål för utredning och för
            att förhindra orimliga beslut om skattetillägg föreslår vi att
            skattetillägg inte får påföras avseende periodiseringsfel när
            det gäller såväl direkt som indirekt skatt. En sådan förändring
            bör träda i kraft den 1 januari 1997. Även tulltillägg drabbar
            företagen på ett sätt som inte står i rimlig proportion till en
            begången förseelse. Det handlar nästan uteslutande om ouppsåtliga
            fel i tulldeklarationer som upprättats under tidspress. Sveriges
            inträde i EU har samtidigt inneburit att importörerna fått en
            mängd nya regler att hålla reda på. Dessutom har inlämningsfristen
            för tulldeklarationer minskat från 15 till nio dagar. De skäl
            som talar emot tulltillägget som sanktionsform har alltså om möjligt
            blivit ännu starkare. Tulltillägget bör därför avskaffas den 1
            januari 1997. Det ankommer på utskottet att utforma erforderlig
            lagtext.
          </p>
          <p xml:id="i-UuN86bUUmaH2WzLN1YCP8w">
            Mot. 1996/97Sk803
          </p>
          <pb facs="riksdagen-motions-pdf/data/199697/mot_199697_SK_0803/mot_199697_SK_0803-0003.pdf"/>
          <p xml:id="i-UiuhbqBbrp1Fxm5ATjG5bU">
            Mot. 6 1996/97Sk803
          </p>
          <p xml:id="i-8k2S8iJsShxG4BvwqdZM4R">
            Hemställan
          </p>
          <p xml:id="i-7EZKwjSJgwj6oKXaEPMScA">
            Med hänvisning till det anförda hemställs 1. att riksdagen beslutar
            slopa skatteflyktsklausulen från den 1 januari 1997 i enlighet
            med vad som anförts i motionen, 2. att riksdagen som sin mening
            ger regeringen till känna vad i motionen anförts om att reglerna
            om skattetillägg blir föremål för utredning, 3. att riksdagen
            beslutar avskaffa skattetillägg från den 1 januari 1997 när det
            är fråga om periodiseringsfel avseende såväl direkt som indirekt
            skatt i enlighet med vad som anförts i motionen, 4. att riksdagen
            beslutar avskaffa tulltillägget från den 1 januari 1997 i enlighet
            med vad som anförts i motionen.
          </p>
          <p xml:id="i-SMBqTCT1g5hJaAuu7334f7">
            Stockholm den 4 oktober 1996
          </p>
          <p xml:id="i-3odXPKvBpAhXGqLkXgVx2w">
            Bo Lundgren (m)
          </p>
          <p xml:id="i-7P6CxQoCY539LMXinxLnBR">
            Karl-Gösta Svenson (m) Carl Fredrik Graf (m) Jan-Olof Franzén
            (m) Carl Erik Hedlund (m) Ola Sundell (m) Inga Berggren (m) Jerry
            Martinger (m) Stig Rindborg (m)
          </p>
          <p xml:id="i-PVqSBTeJ4hLUoimbF2pSUd">
            Nils Fredrik Aurelius (m)
          </p>
        </div>
      </div>
    </body>
  </text>
</TEI>
