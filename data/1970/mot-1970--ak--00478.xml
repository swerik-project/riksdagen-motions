<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__478/mot_1970__ak__478-001.pdf"/>
      <fw>
        Nr 478—483 Motion i Andra kammaren, nr 478 år 1970 1
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 478
          </p>
          <p>
            Av fru Frankel m. fl., om inrättande av en vårdombudsmanna- institution.
          </p>
          <p>
            (Lika lydande med motion nr 436 i Första kammaren)
          </p>
          <p>
            Sjukvård är i vårt samhälle en rättighet för alla medborgare.
            Den till- godoser internationellt sett höga krav på medicinsk,
            vetenskaplig och tek- nisk standard. Men denna standard har emellertid
            två väsentliga brister. Den ena, som vi inte behandlar i denna
            motion, är de långa köerna till vissa vårdformer. Den andra hör
            till det vi kallar »vårddemokrati». Den mänskliga kontakten dels
            mellan personal och patienter, dels mellan olika typer av personal
            är inte vad den borde vara, inte alltid och överallt. Man har
            ärvt och i stor utsträckning bibehållit en hierarkisk och auktoritär
            organisationstyp. Den organisationen har det i och för sig vällovliga
            syftet att åstadkomma en rimlig ansvars- och arbetsfördelning
            och att ge perso- nalen ett psykologiskt skydd mot de känslomässigt
            påfrestande situationer de ställs i av sitt arbete. Till de negativa
            effekterna av en sådan organisation hör att samarbetet mellan
            personalkategorierna försvåras på ett sätt, som återverkar på
            pa- tientvården minst lika mycket som på de arbetandes egen trivsel.
            Inom sjukvården är det numera uppenbart att en perfekt teknisk
            skötsel inte räcker. Den personliga kontakten och omvårdnaden
            om människan är minst lika viktig. Det betyder dels att patienterna
            måste få mer information om sjukhus- miljön och sjukhusarbetet
            än de får i dag, dels att större hänsyn måste tas till patienternas
            krav på att få vara med och bestämma om sin egen vård- miljö.
            Nu måste begreppet vårddemokrati tolkas och tillämpas på särskilt
            sätt i den sjukes särskilda situation. Det finns utan tvivel patienter,
            som helst vill avlasta allt ansvar på läkare och annan vårdpersonal
            och inte vill tillfrågas eller fatta egna beslut. Men lika viktigt
            är, att onödiga frihetsinskränkningar kan upplevas som minst lika
            obehagliga när man är sjuk som när man är frisk. De bör alltså
            endast förekomma när det är nödvändigt för patientens egen skull,
            för medpatienternas eller för personalens. Medinflytande över
            vårdmiljön har dessutom klart rehabiliterande verkan. Bristen
            på information till patienterna på sjukhus är i dag fortfarande
            mycket stor. En informationsbroschyr som delas ut vid ankomsten
            till
          </p>
          <p>
            1 — Bihang till riksdagens protokoll 1970. 4 saml. Nr 478—483
          </p>
          <pb facs="riksdagen-motions-pdf/data/1970/mot_1970__ak__478/mot_1970__ak__478-002.pdf"/>
          <fw>
            2 Motion i Andra kammaren, nr 478 år 1970
          </fw>
          <p>
            sjukhuset med uppgifter om sjukhusrutinen, undersökningar och
            vänteti- der, avsikten med undersökningar och åtgärder etc. bör
            vara allmän regel. Ju mer vården av effektivitetsskäl delas upp
            på en mängd olika personal- kategorier, desto viktigare är det
            att den som har ansvar för att lämna in- formation till patienten
            verkligen ges tid för detta. Regelbundet återkom- mande konferenser
            mellan alla personalkategorier är ytterligare ett sätt att gemensamt
            skapa förutsättningar för bättre vård av varje patient. De patienter
            som stannar länge på sjukhus, kanske i månader och år, har särskilda
            behov inte bara av att få information, utan också att få ge den.
            Patientklubbar och andra arrangemang, som ger tillfälle till medinflytande
            på näraliggande frågor, kan dessutom ha ett rent behandlingsvärde,
            sär- skilt vid sjukdomar med psykiska drag, där allt som stöder
            känslan av självbestämmande, eget ansvar och myndighetsförklaring
            är en viktig lä- kande åtgärd. Åtgärder av detta slag: mer regelbunden
            och uppsökande information till patienter om sjukhusets rutin
            och vederbörandes egen situation, bättre samarbete mellan personalkategorier
            genom regelbundna överläggningar, mer tid åt samtal med patienten,
            medverkan från långtidspatienters sida vid utarbetandet av arbetsformer
            och samarbetsformer, har alltså ett betydande värde och kan skapa
            en situation, där patienten känner större tillfredsställelse under
            vårdtiden. De kan undanröja åtskilliga av de kon- flikter, som
            nu ibland uppstår. I vissa fall kan dock åtgärder av detta slag
            vara otillräckliga. Det finns hos många människor en känsla av
            att rättstryggheten på vårdområdet inte är helt tillfredsställande.
            Patienter upplever att de undanhålls uppgifter om sin egen situation,
            misstankar uppstår lätt om att fel behandling in- satts. Detta
            kan bero på att de människor, som har behov av vård och omsorg,
            i regel upplever sig vara i ett personligt underläge i förhållande
            till vårdpersonal, myndigheter och institutioner. I många av dessa
            fall är det kanske snarast bristen på information, en information
            som mycket väl skulle kunna lämnas till patienten, som leder till
            missförstånd. Dock före- kommer i någon utsträckning felbehandling.
            Det kan då vara mycket svårt för patienten att få rättelse och
            kompensation. Visserligen finns möjlighet att klaga hos medicinalväsendets
            ansvarsnämnd, men denna utväg ter sig för många otillräcklig.
            Det stora flertalet där handlagda ärenden föranle- der ingen åtgärd.
            Även om det ligger inom JO:s befogenhetsområde att övervaka fel
            och övergrepp inom denna såväl som andra samhällssektorer, kan
            det enligt vår mening finnas skäl för inrättandet av en särskild
            vårdombudsmanna- institution. Inom sambhällets social- och vårdsektor
            tillämpas sekretessbe- stämmelser, som begränsar insyn och därmed
            också de kontrollmöjligheter som finns på andra samhällsområden.
            Vidare ligger det i själva situatio- nen att vårdtagare lätt känner
            sig komma i underläge och beroendeförhål-
          </p>
          <pb facs="riksdagen-motions-pdf/data/1970/mot_1970__ak__478/mot_1970__ak__478-003.pdf"/>
          <fw>
            Motion i Andra kämmaären, nr 478 år 1970 3
          </fw>
          <p>
            lande, vilket gör det angeläget att förstärka deras rättssäkerhet.
            Vi före- slår därför att frågan om inrättandet av en särskild
            vårdombudsmanna- institution skyndsamt utreds. Utredningen bör
            överväga om försök i första hand bör göras med regionalt placerade
            vårdombudsmän för att studera erfarenheterna av denna verksamhet
            eller om en central vårdombudsman- nainstitulion bör inrättas
            för hela landet. I England har nyligen inrättats ett system med
            regionalt placerade ombudsmän för en generell översikt av lokala
            förhållanden. Utfallet av denna verksamhet bör studeras. Utred-
            ningen bör även överväga om en direkt anknytning bör göras till
            nuva- rande JO-institutionen eller om verksamheten bör vara fristående
            från denna. En vårdombudsman bör genom sin verksamhet få en värdefull
            samlad överblick av vårdsektorn och genom påpekanden och förmedling
            av sina erfarenheter till berörda myndigheter och instanser medverka
            till en god utveckling på vårdområdet. Med hänvisning till vad
            som ovan anförts hemställes, att riksdagen i skrivelse till Kungl.
            Maj:t begär att frå- gan om inrättandet av en vårdombudsmannainstitution
            snarast utreds. Stockholm den 27 januari 1970
          </p>
          <p>
            Ingegärd Frenkel (fp) Anders Jonsson (fp) Kerstin Anér (fp) Gabriel
            Romanus (fp)
          </p>
          <p>
            i Mora
          </p>
          <p>
            1» — Bihang till riksdagens protokoll 1970. 4 saml. Nr 478—483
          </p>
        </div>
      </div>
    </body>
  </text>
</TEI>
