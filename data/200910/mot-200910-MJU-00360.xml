<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00360">
  <teiHeader>
    <fileDesc>
      <titleStmt>
        <title>Eldrimner</title>
        <author corresp="i-6gEtTPavyMJxxUX6JZn9LW">av Marie Nordén m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Eldrimner</title>
          <idno type="rdwebb">GX02MJ360</idno>
          <rs type="number">MJ360</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ360/text</ref>
          <ref type="dokument_url_html">http://data.riksdagen.se/dokument/GX02MJ360</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ360</ref>
          <ref type="doc">http://data.riksdagen.se/fil/71CEA71C-B45E-466A-8FE4-BED0DB47B7D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8vUQpXVNHdcBNnts4BSo5N" type="signed"/>
        <correspContext corresp="i-8vUQpXVNHdcBNnts4BSo5N">
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-9xcMYrrML4AzXQ6jGcD6e2"/>
        </correspContext>
        <correspAction xml:id="i-9fJfkjCFmC5f7Nz1xrw3m9" type="numbering">
          <date when="2009-10-06"/>
        </correspAction>
        <correspAction xml:id="i-4j7X5dQH6UUnBZaiVkMQ7u" type="submission">
          <date when="2009-10-05"/>
        </correspAction>
        <correspAction xml:id="i-B61LByeVqKp75ku1yYCD9P" type="transfer">
          <date when="2009-09-30"/>
        </correspAction>
        <correspAction xml:id="i-AWLKvj2EocF8DcqwgTKDNL" type="assigned"/>
        <correspContext corresp="i-AWLKvj2EocF8DcqwgTKDNL">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7Zux6z2hwjSoKDPJRYwqNY" type="motBody">
        <div xml:id="i-V8RhwLDRYfUZUnoLiPEqkD" type="motProposal" subtype="förslag">
          <head xml:id="i-285e7nuxTyPBb4upNWiipQ">
            Förslag till riksdagsbeslut
          </head>
          <p xml:id="i-Q49fPpC8Nh7aixhJkUo9uv">
            Riksdagen tillkännager för regeringen som sin mening vad som
            anförs i motionen om vikten av Eldrimners fortsatta verksamhet.
          </p>
        </div>
        <div xml:id="i-XN4FUgtE6aP19GPJXzwist" type="motContent">
          <head xml:id="i-C2TdvaRCL3mJJFGMvLDuTm" type="h1">
            Motivering
          </head>
          <p xml:id="i-KNCMpwsZz4bqyaCZBDM4GZ">
            Den småskaliga livsmedelsförädlingen bidrar på många sätt till
            en hållbar utveckling av landsbygden och regionerna. Många jordbruk
            får genom vidareförädling möjligheter till en lönsam diversifiering
            av verksamheten som i många fall kan leda till att nya företag
            och nya sysselsättningsmöjligheter skapas. Småskalig livsmedelsförädling
            med utgångspunkt i lokal tradition och kunskap kan också utgöra
            uppskattade turistmål och härigenom bidra till ökade regionala
            inkomster.
          </p>
          <p xml:id="i-6yg8tQ3r6msSnk8u6Jjddk">
            Intresset för mathantverket från konsument- och producenthåll
            har aldrig varit så stort som nu detta har vi sett inte minst
            på den stora Smaklustmässan i Stockholm 2123/8 2009. För att möta
            denna utvecklingspotential krävs en mer långsiktig lösning på
            Eldrimners finansiering. Att samtidigt med den ordinarie verksamheten
            jaga pengar vartannat, vart tredje år är mycket otillfredsställande,
            osäkert och innebär, förutom att planering blir lidande, att kursutbud
            och utvecklingsinsatser inte kan öka i proportion till behov och
            efterfrågan. För mycket energi och tid går från kärnverksamhet
            till arbete med ansökningar.
          </p>
          <p xml:id="i-LFzKS7d4ZJ1w85MMbWgFKR">
            Det kan inom mathantverket skapas många fler arbetstillfällen
            än idag. Eldrimners vision är tio gånger fler mathantverkare om
            tio år (2018), det vill säga ca 10 000. Det skapar minst lika
            många, troligen fler arbetstillfällen. Det innebär en stabil och
            positiv utveckling i många bygder runt om i Sverige. För att detta
            ska kunna bli verklighet är det nödvändigt att Eldrimner kan fortsätta
            sin kärnverksamhet (utbildning) och utveckla den.
          </p>
          <p xml:id="i-B85ANToDFuXM3Ns8zkE3nL">
            Länsstyrelsen i Jämtlands län har under flera år bedrivit en
            utvecklingsverksamhet i form av ett resurscentrum, kallat Eldrimner,
            för småskalig och hantverksmässig livsmedelsförädling. Verksamheten
            har haft som syfte att stödja producenter som vill starta någon
            form av hantverksmässig livsmedelsförädling.
          </p>
          <p xml:id="i-2ZNubqzkJKtb1E2FiYeMWV">
            År 2005 fick Länsstyrelsen i Jämtlands län av regeringen ett
            nationellt uppdrag att sprida kunskaper och erfarenheter inom
            området småskalig hantverksmässig livsmedelsförädling genom allmän
            rådgivning, information och nätverksbyggande i hela landet inom
            detta område. I uppdraget ingick att uppdraget skulle utvärderas
            under 2008 och en rapport skulle vara inlämnad senast 1 april
            2008. Rapporten skulle redovisa verksamhetens resultat och effekter
            på företagande, sysselsättning och allmän utveckling i landsbygdsområden
            och ligga till grund för regeringens beslut om verksamhetens fortsatta
            bedrivande.
          </p>
          <p xml:id="i-GryQa2h5UfPLVbh7YiiksB">
            Sweco konstaterar i sin utvärdering 2008 att sett till de tillgängliga
            resurserna blir ändå slutbetyget för Eldrimner väl godkänt. Detta
            inte minst sett till verksamhetens betydelse för sysselsättning
            och utveckling i bygder där sysselsättningsmöjligheterna generellt
            är svaga. I en jämförelse med andra regional- och sysselsättningspolitiska
            insatser är sannolikt stödet till Eldrimner mycket effektivt.
          </p>
          <p xml:id="i-J335S5jTBPAxKJmxHVMFeC">
            Nu är osäkerheten stor inför framtiden. För närvarande (mitten
            av september 2009) har verksamheten beslutade medel t.o.m. 2010.
            Förberedelser är gjorda för en ny ansökan till SJV för 2010 (utvidgad
            budget) till 2013. Den första rekvisitionen (första halvåret 2008)
            ligger hos SJV men ännu är inga pengar utbetalda.
          </p>
          <p xml:id="i-PfupWs4zuzkYQiStb3Kqrg">
            Vi anser att det är ytterst otillfredsställande att Eldrimner
            fråntogs sitt nationella uppdrag vid årsskiftet 2007/08. Särskilt
            med tanke på att utvärderingen vid det tillfället inte var genomförd.
          </p>
          <p xml:id="i-44ASW1uVhCryD4VrPvGxuU">
            Vårt förslag är att Eldrimner återfår sitt nationella uppdrag
            som nationellt resurscentrum för småskalig hantverksmässig livsmedelsförädling,
            d.v.s. mathantverk.
          </p>
        </div>
        <div xml:id="i-WoJUb5qeQdi8ugMawDHZRA" type="signatureBlock">
          <list xml:id="i-MCgDJEBDccPcQZu2BVSG4F">
            <item xml:id="i-6uAzF3ybKb3GihXGDBsA6s" who="i-6gEtTPavyMJxxUX6JZn9LW" type="signature">
              Marie Nordén (s)
            </item>
            <item xml:id="i-RFcFpUZDEfomqEjYZ5ZzNb" who="i-LdbVtbdPx3MQxR6GEgCqax" type="signature">
              Berit Andnor (s)
            </item>
            <item xml:id="i-JJrvrUMoc8PbivP4TdYZ26" who="i-9xcMYrrML4AzXQ6jGcD6e2" type="signature">
              Christin Hagberg (s)
            </item>
          </list>
        </div>
      </div>
    </body>
  </text>
</TEI>
