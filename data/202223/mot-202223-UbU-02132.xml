<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-02132">
  <teiHeader>
    <fileDesc>
      <titleStmt>
        <title>Högre utbildning och forskning för utveckling i hela landet</title>
        <author corresp="i-GLpGALNASBTHSmgDcbTu4m">av Åsa Westlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2132 av Åsa Westlund m.fl. (S)</title>
          <idno type="rdwebb">HA022132</idno>
          <rs type="number">2132</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA022132/text</ref>
          <ref type="dokument_url_html">https://data.riksdagen.se/dokument/HA022132</ref>
          <ref type="dokumentstatus_url_xml">https://data.riksdagen.se/dokumentstatus/HA022132</ref>
          <ref type="pdf">https://data.riksdagen.se/fil/B787A8FB-25CE-4468-A661-7C4A87642EB9</ref>
          <ref type="docx">https://data.riksdagen.se/fil/151CEECF-9BAE-4216-BBAA-61BD90379FB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xvwr4Q7CsjqRAtkC5NmcYG</idno>
            <name>Linus Sköld</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GimwrxR6QNfQTTYxqEbj7a</idno>
            <name>Mats Wiking</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Nouri</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KzsTMncnr5hiy4Se56WPv6</idno>
            <name>Niklas Sigvardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ewtyr1M22Eyxq5cy557Bkq" type="signed"/>
        <correspContext corresp="i-Ewtyr1M22Eyxq5cy557Bkq">
          <note type="signatory" corresp="i-GLpGALNASBTHSmgDcbTu4m"/>
          <note type="signatory" corresp="i-Xvwr4Q7CsjqRAtkC5NmcYG"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-GimwrxR6QNfQTTYxqEbj7a"/>
          <note type="signatory" corresp="i-3kfmGYErmuJ81cgi8Cwy88"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-KzsTMncnr5hiy4Se56WPv6"/>
        </correspContext>
        <correspAction xml:id="i-9eeFQAZc62YLj6ydBYv2kb" type="submitted">
          <date when="2022-11-23"/>
          <time when="14:42:30"/>
        </correspAction>
        <correspAction xml:id="i-43LStvG61Cbhvt9USpqYaG" type="reviewed">
          <date when="2022-11-23"/>
          <time when="17:49:38"/>
        </correspAction>
        <correspAction xml:id="i-6vUKLhCpZJfwLRTCVzEose" type="referred">
          <date when="2022-12-01"/>
        </correspAction>
        <correspAction xml:id="i-JeNbowrmmorQP2dxpa8EQw" type="assigned">
          <date when="2023-10-11"/>
          <time when="14:06:10"/>
        </correspAction>
        <correspContext corresp="i-JeNbowrmmorQP2dxpa8EQw">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-SmGEzAjtFq6VKZHM3ikQVQ" type="behandlas_i"/>
        <correspContext corresp="i-SmGEzAjtFq6VKZHM3ikQVQ">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XYMVmupfUTRwGYum3tGzEE" type="behandlas_i"/>
        <correspContext corresp="i-XYMVmupfUTRwGYum3tGzEE">
          <ref type="uppgift">2022/23:UbU11</ref>
          <ref type="ref_dok_id">HA01UbU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU11</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2132 av Åsa Westlund m.fl. (S)
          Högre utbildning och forskning för utveckling i hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GaW7sWpZeh6g2mPb71wUgo">
            Förslag till riksdagsbeslut
          </head>
          <list>
            <item xml:id="i-CEqzNXSQT2NPausqK6m4Qw" sortKey="Yrkande 1">
              Riksdagen ställer sig bakom det som anförs i motionen om behovet
              av att ha fortsatt god tillgång på platser i den högre utbildningen
              i hela landet och tillkännager detta för regeringen.
            </item>
          </list>
          <list>
            <item xml:id="i-SDFy3H3PC5LbRxva45zJ8F" sortKey="Yrkande 2">
              Riksdagen ställer sig bakom det som anförs i motionen om en översyn
              av högskolans resurstilldelningssystem för att säkra utbildning
              av hög kvalitet och en dimensionering som är anpassad till arbetsmarknadens
              behov och tillkännager detta för regeringen.
            </item>
          </list>
          <list>
            <item xml:id="i-Rmf7J82WBAmL1rkWU8wv7A" sortKey="Yrkande 3">
              Riksdagen ställer sig bakom det som anförs i motionen om att
              öka tillgången på VFU-platser genom att såväl offentliga som privata
              verksamheter ska åläggas att ta emot VFU-studenter, och detta
              tillkännager riksdagen för regeringen.
            </item>
          </list>
          <list>
            <item xml:id="i-2cuiy1r6MEdVnMmvFS56Dn" sortKey="Yrkande 4">
              Riksdagen ställer sig bakom det som anförs i motionen om att
              utveckla studenthälsan och tillkännager detta för regeringen.
            </item>
          </list>
          <list>
            <item xml:id="i-LCvvUNvz4xQeLVZU229CzH" sortKey="Yrkande 5">
              Riksdagen ställer sig bakom det som anförs i motionen om en försöksverksamhet
              med ändrade terminstider och tillkännager detta för regeringen.
            </item>
          </list>
          <list>
            <item xml:id="i-HZ7bDVdQhRxZ4yvpvpB7pM" sortKey="Yrkande 6">
              Riksdagen ställer sig bakom det som anförs i motionen om att
              se över högskolors och universitets uppdrag och resurser för att
              utveckla och anordna kurser och utbildningar för att möta efterfrågan
              från yrkesverksamma som omställningsstudiestödet frigör och tillkännager
              detta för regeringen.
            </item>
          </list>
          <list>
            <item xml:id="i-WCncnJELeNb2gHt6P8oHZk" sortKey="Yrkande 7">
              Riksdagen ställer sig bakom det som anförs i motionen om behovet
              av kurser motsvarande en eller två terminers heltidsstudier på
              avancerad nivå för att skapa nya vägar in i bristyrken eller tillföra
              spetskompetens och tillkännager detta för regeringen.
            </item>
          </list>
          <list>
            <item xml:id="i-WGek55mCDFHaHN4pJksJX2" sortKey="Yrkande 8">
              Riksdagen ställer sig bakom det som anförs i motionen om att
              skapa anpassade utbildningsvägar för personer som har en gymnasial
              utbildning inom vård eller teknik och som efter några år i arbetslivet
              vill studera vidare på högskolan, och detta tillkännager riksdagen
              för regeringen.
            </item>
          </list>
          <list>
            <item xml:id="i-EkY1EgTsjU18eJDuS96hEY" sortKey="Yrkande 9">
              Riksdagen ställer sig bakom det som anförs i motionen om att
              se över om lärosätena ska ges öronmärkta resurser för validering,
              och detta tillkännager riksdagen för regeringen.
            </item>
          </list>
          <list>
            <item xml:id="i-S9No1gb6RS8YPoPWJEBYT7" sortKey="Yrkande 10">
              Riksdagen ställer sig bakom det som anförs i motionen om att
              försöksverksamheten med ett nationellt prov som möter grundläggande
              behörighet till högskolestudier bör fullföljas och tillkännager
              detta för regeringen.
            </item>
          </list>
          <list>
            <item xml:id="i-JQ8XpZdLC1hFejr5znPpok" sortKey="Yrkande 11">
              Riksdagen ställer sig bakom det som anförs i motionen om förbättrad
              tillgång till decentraliserad utbildning och lärcenter för att
              säkra näringslivets och välfärdens kompetensförsörjning även på
              mindre orter och tillkännager detta för regeringen.
            </item>
          </list>
          <list>
            <item xml:id="i-2FMn6MdVqBTvC3SiPtm7ni" sortKey="Yrkande 12">
              Riksdagen ställer sig bakom det som anförs i motionen om att
              värna forskningens frihet i såväl Sverige som internationellt
              och tillkännager detta för regeringen.
            </item>
          </list>
          <list>
            <item xml:id="i-PCV3MwqiTeMLVyLHE77uEP" sortKey="Yrkande 13">
              Riksdagen ställer sig bakom det som anförs i motionen om stöd
              till öppen vetenskap och tillkännager detta för regeringen.
            </item>
          </list>
          <list>
            <item xml:id="i-MRG8mfhBfGpDXyCf9XvtrP" sortKey="Yrkande 14">
              Riksdagen ställer sig bakom det som anförs i motionen om att
              forskare bör ges tryggare anställningar och tillkännager detta
              för regeringen.
            </item>
          </list>
          <list>
            <item xml:id="i-2AHp9WijJuDosTtAZ7zLsH" sortKey="Yrkande 15">
              Riksdagen ställer sig bakom det som anförs i motionen om nya
              karriärvägar mellan högskolan och det omgivande samhället och
              tillkännager detta för regeringen.
            </item>
          </list>
          <list>
            <item xml:id="i-8uaJdvfB7triKUMiQUjoiq" sortKey="Yrkande 16">
              Riksdagen ställer sig bakom det som anförs i motionen om betydelsen
              av rymdforskning för säkerhet och klimat och tillkännager detta
              för regeringen.
            </item>
          </list>
          <list>
            <item xml:id="i-TaoRKPiu1Ykw6mNkk3cUKk" sortKey="Yrkande 17">
              Riksdagen ställer sig bakom det som anförs i motionen om behovet
              av en ny rymdlag och tillkännager detta för regeringen.
            </item>
          </list>
          <list>
            <item xml:id="i-H1drkamvG1SmWXyxVshM3E" sortKey="Yrkande 18">
              Riksdagen ställer sig bakom det som anförs i motionen om behovet
              av resurser till rymdforskning och behovet av att ett nytt satellitprogram
              etableras och tillkännager detta för regeringen.
            </item>
          </list>
          <list>
            <item xml:id="i-B4BtAyQsPpDHqW1afz5BCz" sortKey="Yrkande 19">
              Riksdagen ställer sig bakom det som anförs i motionen om betydelsen
              av polarforskning för klimat och säkerhet samt betydelsen av ett
              nytt polarforskningsfartyg och tillkännager detta för regeringen.
            </item>
          </list>
          <list>
            <item xml:id="i-MQjc52qUPZnzkRzfoWNuFR" sortKey="Yrkande 20">
              Riksdagen ställer sig bakom det som anförs i motionen om behovet
              av ett särskilt forsknings- och utbildningsprogram för cybersäkerhet
              och tillkännager detta för regeringen.
            </item>
          </list>
          <list>
            <item xml:id="i-PwpkRP32GzKUQ6JvZHutzR" sortKey="Yrkande 21">
              Riksdagen ställer sig bakom det som anförs i motionen om en ny
              modern lag om pliktmaterial för att säkra insamling och tillgång
              till såväl tryckt som digitalt material och tillkännager detta
              för regeringen.
            </item>
          </list>
          <list>
            <item xml:id="i-QPuVznZ3gBBQU8uGDqZ791" sortKey="Yrkande 22">
              Riksdagen ställer sig bakom det som anförs i motionen om att
              se över förekomsten av staplingar av tidsbegränsade anställningar
              och tillkännager detta för regeringen.
            </item>
          </list>
          <list>
            <item xml:id="i-NRrU72Ue3g7Psn4EPaf64o" sortKey="Yrkande 23">
              Riksdagen ställer sig bakom det som anförs i motionen om att
              överväga om arbetslivserfarenhet återigen ska ses som meriterande
              vid ansökan till högskolan och tillkännager detta för regeringen.
            </item>
          </list>
          <list>
            <item xml:id="i-VpjC7ZzSY92H9DvGfbjuMN" sortKey="Yrkande 24">
              Riksdagen ställer sig bakom det som anförs i motionen om att
              bredda rekryteringen och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SjfVgmT5B3Anw86ha87APW" type="h1">
            Högre utbildning och forskning med spets och bredd
          </head>
          <p xml:id="i-RSjwHQDYx69oY5VfQFkQL4">
            Utbildning och forskning är kraftfulla verktyg för att stärka
            välfärden och utvecklingen i samhället, men också för att ge människor
            ökade möjligheter och stärkt bildning. Människan ska vara fri
            att utvecklas som individ, råda över sitt eget liv, forma sin
            tillvaro och påverka det egna samhället. Tillgången till utbildning
            av hög kvalitet är en förutsättning för denna frihet men är också
            avgörande för hur makt och möjligheter fördelas i samhället.
          </p>
          <p xml:id="i-V39ZM34yM8JLEPpjBikwb5">
            År 2014 initierade den socialdemokratiskt ledda regeringen ett
            kunskapslyft för kompetensförsörjning och bättre möjlighet till
            utbildning i hela landet. Det innebar en utbyggnad av permanenta
            utbildningsplatser, inklusive studiestöd, inom komvux, yrkeshögskolan,
            folkhögskolan och högskolan som år 2022 beräknas motsvara över
            160 000 utbildningsplatser över hela landet. Av dessa är cirka
            42 000 utbildningsplatser (helårsstudenter) som tillförts högskolan
            2022. Därtill har medel satsats för att stärka livslångt lärande.
          </p>
          <p xml:id="i-JmVd5npsPvFc2kqxDzvHQb">
            Vägvalet att bygga ut den högre utbildningen med fler utbildningsplatser
            och lärosäten har varit viktigt för att stärka Sverige som kunskapsnation.
            Att det finns universitet, högskolor och forskning av hög kvalitet
            i hela landet stärker inte bara kompetensförsörjningen, innovationskraften
            och tillväxten på regional nivå utan lyfter hela vårt lands konkurrenskraft.
            Därför vill vi socialdemokrater ha både spets och bredd i högre
            utbildning och forskning och fortsätta stärka och utveckla lärosäten
            i hela landet.
          </p>
          <p xml:id="i-Bu3sJxsHzC6gQ8xhavmHDr">
            Högre utbildning och forskning är avgörande för den gemensamma
            välfärdens kvalitet och kapacitet, men också för att öka sysselsättningsgraden
            och ta tillvara alla människors drivkraft. Att högskolan är avgiftsfri
            och att vi har ett starkt och jämlikt studiemedel som skapar förutsättningar
            för fler att studera är avgörande för att möjlig­göra detta. Förmågan
            att ställa om från gammal till ny teknik och från gamla till nya
            jobb har gjort Sverige till ett av världens mest innovativa och
            konkurrenskraftiga länder.
          </p>
          <p xml:id="i-6aD6sqZ2QxEoBuDpcggbvF">
            Vi vill modernisera Sverige. Fler jobb ska bli gröna jobb, i
            nya och befintliga verksamheter. För att pressa tillbaka arbetslösheten
            och generera lösningar på klimat­krisen måste samverkan mellan
            akademin, staten och arbetsmarknadens parter fortsätta att förbättras
            – inte minst regionalt. För jobben och välfärden är tillgången
            till högre utbildning och forskning av stor vikt för den regionala
            utvecklingen – yrken som lärare, sjuksköterskor och ingenjörer
            behövs och ska kunna utbildas i hela landet.
          </p>
          <p xml:id="i-J891NDzyrjbZeYVSRwNPdy">
            Det ska vara attraktivt att investera i och utveckla produktion
            och tjänster i Sverige. Behovet av omställning är en möjlighet
            för Sverige att skapa jobb som bygger landet hållbart och visar
            vägen för andra länder. Takten i jobbskapande ska öka, kompetens­försörjningen
            stärkas och arbetstagares möjlighet till utbildning vidareutvecklas.
          </p>
          <p xml:id="i-XHCTwqQKfPuXzvXY771SsJ">
            Möjligheten att utbilda sig, med ett tydligt fokus på bristyrken,
            ska öka på alla nivåer. Det kräver att den högre utbildningen
            byggs ut samtidigt som utbudet av utbildning bättre anpassas till
            arbetsmarknadens behov. Det måste också öppnas fler vägar till
            och genom högre utbildning, både som ett sätt att bekämpa den
            sociala sned­rekryteringen till högskolan och som ett sätt att
            få fler behöriga sökande till utbildningar där dessa är för få.
          </p>
          <head xml:id="i-ByJVaRHxDHdrya5rhd9NV8" type="h1">
            Utbildning av högre kvalitet och bättre anpassad till arbetsmarknadens
            behov
          </head>
          <p xml:id="i-PzC6vi6ynjfXiDjkqSPnuP">
            Genom Kunskapslyftets utbyggnad har antalet utbildningsplatser
            inom högskolan ökat, men trots det råder det fortfarande brist
            på utbildad arbetskraft inom många yrken. Även den demografiska
            utvecklingen med växande ungdomskullar talar för att antalet utbild­ningsplatser
            behöver fortsätta att öka. Det nya omställningsstudiestöd som
            införts av den socialdemokratiskt ledda regeringen i samverkan
            med arbetsmarknadens parter innebär också att efterfrågan på högre
            utbildning bland yrkesverksamma kommer att öka. Eftersom många
            av de utbildningsplatser som tillförts på senare år har varit
            tillfälliga innebär detta sammantaget att antalet platser på högskolan
            kommer att vara otillräckligt och i realiteten minska om inte
            nya platser tillförs.
          </p>
          <p xml:id="i-6MgT1AcE81NAs7K2Dnf4pe">
            Dagens system för dimensionering och resurstilldelning till högre
            utbildning in­fördes på 1990-talet och har sedan många år tillbaka
            behövt kompletteras med särskilda satsningar i form av såväl riktade
            utbyggnader av utbildningsplatser inom bristyrken som höjda ersättningsbelopp
            för att öka kvaliteten på vissa utbildningar. Detta har skapat
            en ryckighet i lärosätenas finansiering samtidigt som utbildningsutbudet
            ändå inte fullt ut anpassats till arbetsmarknadens behov. Nuvarande
            system missgynnar dessutom kortare kurser som riktar sig till
            andra än traditionella ungdomsstudenter. Det har i sin tur lett
            till att särskilda undantag från de vanliga resurstilldelningsreglerna
            har gjorts för vissa sådana kurser.
          </p>
          <p xml:id="i-bLzLbn2saaSBX928nJ3fp">
            Kvalitén inom den högre utbildningen behöver fortsätta stärkas
            med fokus på om­råden som lärarledd tid, pedagogik och forskningsanknytning.
            Idag har många ut­bildningar, främst inom humaniora, lite lärarledd
            tid på grund av bristande resurser, vilket påverkar kvaliteten
            negativt. På andra utbildningar, inklusive utbildningar till bristyrken
            som civilingenjör och lärare, är andelen avhopp hög, vilket innebär
            behov av extra kvalitetshöjande insatser även där.
          </p>
          <p xml:id="i-6AK2aVvbg3XfukNr7F68pK">
            En översyn behöver göras av högskolans resurstilldelningssystem
            för att lärosätena ska ha stabila förutsättningar samtidigt som
            utbildningsutbudet i större utsträckning kan riktas mot områden
            där det råder brist på arbetskraft. En sådan översyn bör även
            inne­fatta frågan om hur resurstilldelningssystemet kan utformas
            så att kvalitet kan upprätt­hållas i alla utbildningar, inklusive
            forskningsanknytning, men också tillräckliga resurser för undervisning
            samt pedagogisk utveckling.
          </p>
          <p xml:id="i-ELZSMqdpdxPRkd73ibxVK9">
            Brist på platser för verksamhetsförlagd utbildning (VFU-platser)
            utgör idag en begränsning för utbyggnaden av utbildningar inom
            viktiga välfärdsyrken. För att öka tillgången på VFU-platser ska
            såväl offentliga som privata verksamheter åläggas att ta emot
            VFU-studenter.
          </p>
          <p xml:id="i-5LLepBQBF5zUbvpNM1ziAV">
            Studenters hälsa påverkar möjligheterna att genomföra studierna.
            Den socialdemo­kratiskt ledda regeringen har stärkt studenthälsan
            och gett Stockholms universitet, Linköpings universitet och Universitets-
            och högskolerådet (UHR) i uppdrag att ut­veckla en gemensam webbportal
            för studenthälsovården. Detta för att öka den digitala samordningen
            och öka likvärdigheten i tillgång till studenthälsovård. Studenthälsan
            behöver fortsätta utvecklas.
          </p>
          <p xml:id="i-Sx7ZYPXMPV2nMxXeK6Dymn">
            De satsningar som den socialdemokratiskt ledda regeringen gjort
            på sommarkurser är viktiga både för att möjliggöra för fler studenter
            att bli klara med sin examen tidigare och som steg mot ett treterminssystem.
            För att ge bättre möjligheter till återhämtning och minska ohälsan
            bör försöksverksamhet genomföras med tidigare terminsstart och
            en hösttermin som slutar före jul.
          </p>
          <head xml:id="i-V9XFHmgLx1ienepmSv6ZJ9" type="h1">
            Omställningsstudiestödet ökar behovet av utbildning
          </head>
          <p xml:id="i-7hq6tHxBEMvtZa46vQSvAL">
            Sverige har nu världens bästa system för omställning. Ett nytt
            offentligt omställnings­studiestöd har införts i syfte att stärka
            arbetstagarnas möjlighet till kompetensutveckling på arbetsmarknaden.
            Omställningsstudiestödet, med kompletterande kollektivavtal, innebär
            att de allra flesta kan studera med en ersättning som motsvarar
            80 procent av lönen i upp till ett år. Det blir därmed möjligt
            för människor att mitt i livet välja att satsa på omställning
            eller kompetensutveckling utan att behöva känna oro för sin privat­ekonomi.
            Den första ansökningsomgången, vilken inleddes den 1 oktober 2022,
            har visat att intresset för att utnyttja stödet är stort.
          </p>
          <p xml:id="i-FQkLKR1ZPsqo3QP8nQrWrF">
            För att omställningsstudiestödet ska få fullt genomslag i förbättrade
            möjligheter till omställning och kompetensutveckling krävs ett
            utbildningsutbud som är anpassat till arbetsmarknadens behov och
            målgruppens efterfrågan. Ökad flexibilitet behövs i ut­bildningsutbudet
            med fler korta kurser och fler kurser på deltid. Då en majoritet
            av de sysselsatta idag har en eftergymnasial utbildning kommer
            mycket av utbildningsutbudet att behöva vara på såväl eftergymnasial
            nivå som högskolenivå. Det kräver att ett nytt kursutbud tas fram,
            men också att kurser som idag ligger sent i längre utbildnings­program
            öppnas upp och görs tillgängliga till exempel för personer som
            har äldre utbildning inom området.
          </p>
          <p xml:id="i-49zLWffmAetLsRzbHsYp6D">
            Utöver kortare kurser är det också viktigt att det finns utbildningsprogram
            som motsvarar den fulla tiden av upp till ett års heltidsstudier
            för att möjliggöra karriärbyten eller mer omfattande kompetensutveckling.
            Ett bra exempel är den försöksverksamhet med en ettårig kompletterande
            pedagogisk utbildning för blivande lärare som inleddes 2022. Denna
            försöksverksamhet bör fullföljas. Även på andra områden kan kurser
            motsvarande en eller två terminers heltidsstudier på avancerad
            nivå användas för att skapa nya vägar in i bristyrken eller för
            att tillföra spetskompetens.
          </p>
          <p xml:id="i-WDiYnxPAsf4A8eLHtFJANj">
            I juni 2022 beslutade den dåvarande socialdemokratiska regeringen
            om ett uppdrag till universitet och högskolor att analysera sitt
            utbildningsutbud för yrkesverksamma med anledning av införandet
            av omställningsstudiestödet. Den analysen bör nu läggas till grund
            för uppdrag och resurser för att utveckla och anordna kurser och
            utbildningar som är anpassade till arbetsmarknadens behov och
            den efterfrågan från yrkesverksamma som omställningsstudiestödet
            frigör.
          </p>
          <head xml:id="i-ASd9HDuPvA83hah6ki5J2x" type="h1">
            Nya vägar till högre utbildning
          </head>
          <p xml:id="i-DqGufXt6wct2XozUKEwCR3">
            Det finns flera anledningar till att försöka skapa och tydliggöra
            nya vägar till och genom högre utbildning. Omställningsstudiestödet
            kommer göra att fler återvänder till hög­skolan eller börjar studera
            där för första gången, efter en lång tid i arbetslivet. Fler kommer
            att vilja tillgodoräkna sig tidigare utbildning. Behovet av validering
            och väg­ledning kommer därför att öka. Det finns också ett behov
            av att förbättra möjligheterna att röra sig mellan yrkeshögskolan
            och högskolan.
          </p>
          <p xml:id="i-R7uCjM5RZWkBXaiWmSRaKa">
            En möjlighet att få fler intresserade sökande till utbildningar
            inom vård och teknik är att skapa anpassade vägar för personer
            som redan har en gymnasial utbildning på dessa områden och som
            efter några år i arbetslivet vill studera vidare. Detta skulle
            också kunna bidra till att bredda rekryteringen till högre studier.
            Det behöver också ses över om och hur högskoleprovet kan användas
            för att bredda rekryteringen till högskolan.
          </p>
          <p xml:id="i-TFxNRm2Kv1ET1wct5zyrmJ">
            Redan idag finns möjligheter till validering för både tillträde
            till högskolan och tillgodoräknande. Lärosätena har dock inga
            särskilda resurser avsatta för validering och dagens resurstilldelningssystem
            missgynnar tillgodoräknande. Regeringen bör därför överväga att
            ge lärosätena öronmärkta resurser för validering.
          </p>
          <p xml:id="i-CFDbSM2WMzVC6i5u2ZZv9m">
            Utbildningsklyftan ska stängas. Även om möjligheterna att studera
            är goda i Sverige så är det fortfarande dubbelt så vanligt att
            studera vidare om ens föräldrar har högskole­utbildning. Människors
            bakgrund ska inte styra vilka som studerar på högskola och universitet.
            Snedrekryteringen utifrån klass, kön och geografi skall brytas.
            Arbetslivs­erfarenhet bör återigen ses som meriterande vid ansökan
            till högskolan.
          </p>
          <p xml:id="i-v52jh6Y9v3VagyqC2eBpb">
            Universitets- och högskolerådet fick av den socialdemokratiska
            regeringen i uppdrag att utveckla ett nationellt prov som möter
            grundläggande behörighet till högskolestudier och bedriva en försöksverksamhet
            2022–2023. Ett första provtillfälle hölls den 9 oktober 2022.
            Socialdemokraterna anser att denna försöksverksamhet bör fortsätta.
            Om den faller väl ut bör behörighetsprovet permanentas.
          </p>
          <p xml:id="i-9CBdrhi9kFooocxoXAnrR3">
            Högre utbildning behöver finnas i varje län för att bredda rekryteringen
            till högre studier och säkerställa utvecklingskraft i hela landet.
            Satsningarna på högskole­utbildning via lärcentrum och korta kurser
            för yrkesverksamma behöver också fortsätta. Detta är avgörande
            både för den enskildes tillgång till utbildning och för att säkra
            näringslivets och välfärdens kompetensförsörjning även på mindre
            orter.
          </p>
          <head xml:id="i-DW1JAqHXyZEktpboTnvzoY" type="h1">
            Forskningens frihet
          </head>
          <p xml:id="i-U5rpYHTq6Z8W5csvejnjj5">
            Att forskare fritt kan välja forskningsämne och forskningsmetod
            samt fritt publicera forskningens resultat är grundläggande både
            för forskningens kvalitet och för en fungerande demokrati. Forskningspolitiken
            har ett ansvar för att rikta resurser till att lösa angelägna
            samhällsproblem och bidra till ett konkurrenskraftigt näringsliv,
            men den måste samtidigt ge goda förutsättningar för fritt kunskapssökande.
            Grundläggande är att politiker aldrig får styra forskningens resultat
            eller vilka metoder som ska användas eller utöva påtryckningar
            mot enskilda forskare.
          </p>
          <p xml:id="i-JmqSuJJQwprXxFUFKoUQHF">
            Sverige ska såväl nationellt som internationellt värna forskningens
            frihet och främja öppen vetenskap. Att värna forskningens frihet
            är särskilt viktigt i en tid av fakta­resistens och hot och hat
            mot forskare. Auktoritära och illiberala strömningar har, där
            de fått makten, ofta fört en politik som minskat forskningens
            oberoende och till och med tvingat universitet att stänga eller
            flytta sin verksamhet. Den svenska regeringen bör markera tydligt
            mot sådana tendenser.
          </p>
          <p xml:id="i-9wxwEcHuYqspucpybY1vmF">
            Det största hotet mot den akademiska friheten i Sverige idag
            är hot och hat mot forskare. Vi behöver både fri forskning och
            forskare som utan rädsla kan berätta om sina forskningsresultat
            för svenska folket. Påtryckningar, hot och hat mot forskare slår
            inte bara mot forskarna själva utan mot hela den kunskapsgrund
            som behövs för en fri debatt och kloka beslut. Politiska företrädare
            måste också tydligt visa att hot och hat mot forskare är oacceptabelt.
          </p>
          <p xml:id="i-HUHopbLMv6oN5zP5zZhVLQ">
            Öppen vetenskap ökar såväl tillgängligheten av forskningsresultat
            som transparensen i forskningen. För att möjliggöra detta behöver
            såväl formerna för publicering av vetenskapliga resultat som de
            akademiska meriteringssystemen förändras. Mycket av detta ligger
            på vetenskapssamhället självt men behöver understöd av staten
            och forskningsfinansiärerna nationellt och internationellt.
          </p>
          <p xml:id="i-UawVin4C4QC3AegMCpz1Ed">
            Ett sätt att stärka forskningens frihet är att forskare ges tryggare
            anställningar. Viss­tidsanställningarna behöver minska och jämställdheten
            förbättras. Förekomsten av staplingar av tidsbegränsade anställningar
            behöver ses över. Detta är även viktigt ur ett jämställdhets-
            och arbetsmiljöperspektiv. Nya karriärvägar mellan högskolan och
            det omgivande samhället behöver öppnas upp för att höja kvaliteten
            i välfärden och andra kunskapsintensiva verksamheter, öka spridningen
            av forskningsresultat samt tillföra forskning och undervisning
            med nya impulser.
          </p>
          <head xml:id="i-XjLx8VG2awWJofqhRrQen1" type="h1">
            Forskningens finansiering
          </head>
          <p xml:id="i-E15A85ewP996P6VvEXx9k9">
            Socialdemokraterna vill fortsätta investera långsiktigt i forskningen
            och höja de statliga forskningsanslagen. Under mandatperioden
            har den socialdemokratiskt ledda regeringen genomfört en nivåhöjning
            av de statliga medlen till forskning med 3,75 mdkr under perioden
            2021–2024. Forsknings- och innovationspropositionen innehöll satsningar
            på forskning inom klimat och miljö, hälsa och välfärd, digitalisering,
            kompetensförsörjning och arbetsliv samt ett demokratiskt och starkt
            samhälle. Det stärker Sverige i den inter­nationella konkurrensen.
          </p>
          <p xml:id="i-71srom5WGmgUwJXas8JEa4">
            En särskild satsning på forskningsinfrastruktur som kan användas
            såväl av forskningen som av industrin bör övervägas. Det behövs
            en översyn av den statliga forskningsfinansieringen för att säkerställa
            att myndighetsorganisationen effektivt stödjer forskning och innovation
            av högsta kvalitet, är anpassad till samhälls­utvecklingen och
            främjar nationella och globala samarbeten samt tillgång till forskningsinfrastruktur.
            Den socialdemokratiska regeringen tillsatte i juni 2022 en statlig
            utredning med uppgift att göra just en sådan översyn.
          </p>
          <head xml:id="i-SVvW5oGcJ7SMrnMbhp1t6o" type="h1">
            Behov av särskilda forskningssatsningar
          </head>
          <head xml:id="i-BRGG9yV8oqUZ788u9XAHJV" type="h2">
            Rymdsatsning för säkerhet och klimat
          </head>
          <p xml:id="i-WW8jtpuN37gGvtRciE8xKb">
            Sveriges geografiska läge, tekniska och vetenskapliga kunnande
            och redan existerande infrastruktur ger oss en unik möjlighet
            att tillhöra de ledande länderna på rymdområdet, samtidigt som
            rymden blir allt viktigare ekonomiskt, säkerhetspolitiskt och
            för klimat­arbetet. För att detta ska bli verklighet behöver en
            ny rymdlag antas, ett arbete som inleddes under den socialdemokratiskt
            ledda regeringen. Regeringen bör skyndsamt lämna ett sådant förslag
            till riksdagen. Samtidigt finns det ett stort behov av att stärka
            resurserna för rymdforskning och av att ett nationellt satellitprogram
            etableras.
          </p>
          <head xml:id="i-Ph5uvsj9azReuZWHrWMYMj" type="h2">
            Polarforskning för klimat och säkerhet
          </head>
          <p xml:id="i-FCyD5r7dqvk53aWJhTr2Gs">
            Polarforskningen är viktig för att öka kunskaperna om klimatförändringarna
            och de säkerhetspolitiskt viktiga polartrakterna. Ett polarforskningsfartyg
            är en viktig resurs för Sverige och för vår attraktivitet som
            samarbetspartner. Ett nytt polarforskningsfartyg skulle befästa
            Sveriges ställning som ett ledande land inom polarforskningen.
          </p>
          <head xml:id="i-5pCMhYDDmJRGRzzioh8xEr" type="h2">
            Satsning på cybersäkerhet
          </head>
          <p xml:id="i-AWCWWAfUMwFQsWgm8qKBhp">
            De senaste åren har visat hur viktigt det är att skydda samhällskritiska
            system och förhindra intrång och störningar hos såväl offentliga
            som privata aktörer. Ett sätt att stärka Sveriges förmåga på detta
            område vore att etablera ett särskilt forsknings- och utbildningsprogram
            för cybersäkerhet med syftet att säkra kompetens- och kunskaps­försörjningen
            på området.
          </p>
          <head xml:id="i-2aqFjUuKdUUemBKxVojFjB" type="h2">
            Moderniserad insamling av text, ljud och bild
          </head>
          <p xml:id="i-9nsfS8gNmWMfynYvgua1b9">
            Det nuvarande regelverket för pliktexemplar är föråldrat och
            avspeglar varken dagens publiceringslandskap eller de tekniska
            möjligheter som finns att samla in och tillhanda­hålla text, ljud
            och bild. Frågan har utretts i SOU 2021:32 och regeringen bör
            skyndsamt gå vidare och lämna förslag till en ny modern lag om
            pliktmaterial som ska säkra in­samling och tillgång till såväl
            tryckt som digitalt material.
          </p>
        </div>
        <div type="motSignatures">
          <list>
            <item xml:id="i-UjNZsRsJd2KeJc7VogizsU" who="i-GLpGALNASBTHSmgDcbTu4m">
              Åsa Westlund (S)
            </item>
            <item xml:id="i-4x1NaqEzigDTyoUKf1ktKy" who="i-Xvwr4Q7CsjqRAtkC5NmcYG">
              Linus Sköld (S)
            </item>
            <item xml:id="i-DWPhxfdh3aKqVnJRdtXmX2" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-2cnjWTNz2TsPkd9HLSgRRq" who="i-GimwrxR6QNfQTTYxqEbj7a">
              Mats Wiking (S)
            </item>
            <item xml:id="i-CeidEozKVEBpxkH69xLiGP">
              Aylin Fazelian (S)
            </item>
            <item xml:id="i-Be5ZVadTaCB2rPingttcNB" who="i-9rzEiT5qs2rumTNiqr6kVD">
              Rose-Marie Carlsson (S)
            </item>
            <item xml:id="i-YFyqNT9nd9KaAvvkGBJjEm" who="i-KzsTMncnr5hiy4Se56WPv6">
              Niklas Sigvardsson (S)
            </item>
          </list>
        </div>
      </div>
    </body>
  </text>
</TEI>
