<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--13004">
  <teiHeader>
    <fileDesc>
      <titleStmt>
        <title>med anledning av skr. 2013/14:35 Riksrevisionens rapport om ungdomars väg till arbete</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:35 Riksrevisionens rapport om ungdomars väg till arbete</title>
          <idno type="rdwebb">H102XS13004</idno>
          <rs type="number">S13004</rs>
          <ref type="dokument_url_text">http://data.riksdagen.se/dokument/H102XS13004/text</ref>
          <ref type="dokument_url_html">http://data.riksdagen.se/dokument/H102XS13004</ref>
          <ref type="dokumentstatus_url_xml">http://data.riksdagen.se/dokumentstatus/H102XS13004</ref>
          <ref type="doc">http://data.riksdagen.se/fil/6D72EB67-9001-4F3D-B255-9A83DCBDB304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BKthFXT3iHAVdcjKtQt6Xc" type="basedOn"/>
        <correspContext corresp="i-BKthFXT3iHAVdcjKtQt6Xc">
          <ref>Regeringsskrivelse 2013/14:35</ref>
        </correspContext>
        <correspAction xml:id="i-Sh43YXV6YWszt165B7vm9z" type="signed"/>
        <correspContext corresp="i-Sh43YXV6YWszt165B7vm9z">
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-5Eq8EMsaTFyzYQzP7AM1mR"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-UQcnRomhD3QwUvHJm9NQo2"/>
        </correspContext>
        <correspAction xml:id="i-SdpyBzuSjRjnKKvpr3HGx" type="submission">
          <date when="2013-11-28"/>
        </correspAction>
        <correspAction xml:id="i-EyKU9jQnwsLFwPLvVqPr3q" type="transfer">
          <date when="2013-11-28"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-REZ8ftwGeBX9v6LcWc4ENc">
            Sammanfattning
          </head>
          <p xml:id="i-EWuzroYUqMfMXZrFaVA2tM">
            Regeringens skrivelse 2013/14:35 bygger på Riksrevisionens rapport
            om ungdomars väg till arbete. Riksrevisionen riktar bland annat
            kritik mot regeringen när det gäller Arbetsförmedlingens arbete
            för att nå unga, tidpunkten för insatser och det stöd som Arbetsförmedlingen
            ger. Riksrevisionen menar också att det finns tecken på otydlig
            arbetsfördelning mellan kommuner och lokala arbetsförmedlingar.
          </p>
          <p xml:id="i-LXCV6VcGVCwJzGWLEnVP1F">
            Statens stöd för ungdomars etablering på arbetsmarknaden kan
            förbättras och Arbetsförmedlingens arbete med ungdomar kan bli
            effektivare. Därför välkomnar vi socialdemokrater Riksrevisionens
            rapport som till stora delar tar upp kritik som vi både delar
            och som vi har politiska lösningar på.
          </p>
        </div>
        <div type="motProposal" subtype="förslag">
          <head xml:id="i-LoRe7in2gSfnHtW7MBuBWe">
            Förslag till riksdagsbeslut
          </head>
          <p xml:id="i-6Sf3PJ6Eo9vZRUaRJcuGuh">
            Riksdagen tillkännager för regeringen som sin mening vad som
            anförs i motionen om en ny och aktiv politik med tidiga insatser
            för unga arbetslösa.
          </p>
        </div>
        <div type="motContent">
          <head xml:id="i-BkDHMhHXmyP8KCDmfz7hDG" type="h1">
            En aktiv politik för tidiga insatser
          </head>
          <p xml:id="i-XvvqsSFF1wUJ7w1FgSXhv1">
            Från socialdemokratiskt håll har vi sedan regeringen tillträdde
            varnat för att den förda arbetsmarknadspolitiken inte kommer att
            leda till önskat resultat. Extra allvarlig är den höga ungdomsarbetslösheten
            eftersom långtidsarbetslöshet i unga år sätter spår långt senare
            i livet. Studier visar att ungdomar som blir arbetslösa direkt
            efter gymnasiet har en betydligt större sannolikhet att vara arbetslösa
            under de följande tio åren än ungdomar som inte går sysslolösa.
          </p>
          <p xml:id="i-QGhi5vxbhhbb3QxoksPXwB">
            Regeringens politik har inte fungerat. Breda skattesänkningar
            har inte gett fler nyanställningar. Sänkningen av arbetsgivaravgifter
            för unga har dömts ut av regeringens egna experter som ett ineffektivt
            skatteundantag, eftersom det riktas mot de ungdomar som redan
            har jobb inte dem som saknar det. Att därtill ha ett regelverk
            för Arbetsförmedlingen som motverkar individuellt bemötande och
            professionella bedömningar är förödande för unga arbetslösa. Ungdomsarbetslöshetens
            omfattning vittnar om detta.
          </p>
          <p xml:id="i-HbKPuggNZEYULikGQvE5HM">
            Regeringen har varit ovillig att förbättra förutsättningarna
            för unga att ta sig ur arbetslöshet. Förändringarna av gymnasieskolan
            har framför allt lett till att ungdomar sökt sig bort från yrkesprogram
            flera med utmärkta chanser till jobb efter examen eftersom möjligheterna
            att läsa vidare senare i livet har försämrats.
          </p>
          <p xml:id="i-TUCjMQHmmTkZWwZYpWtXE3">
            Ingenting tyder på att ungdomsarbetslösheten med nuvarande politik,
            inom en överskådlig framtid, kommer att sjunka till de nivåer
            som rådde när regeringen tillträde.
          </p>
          <p xml:id="i-UQA8ZvFarchwtVagNRS5c7">
            Regeringen anser att det är angeläget att fortsätta arbetet med
            att förbättra möjligheterna för ungdomar att etablera sig på arbetsmarknaden.
            Vi har svårt att se hur det ska gå till med tanke på att regeringen
            står fast vid en politik som hittills inte gett resultat.
          </p>
          <p xml:id="i-CKCq6WzspohTsxMNhMD5ef">
            Ett perspektiv som det talas för lite om är vad som händer med
            kompetensnivån i samhället under längre perioder av hög arbetslöshet.
            Särskilt skadlig är ungdoms- och långtidsarbetslösheten:
          </p>
          <list style="ul">
            <item xml:id="i-4ccgJiFYYE4SPmpoavXUZy">
              Arbetet i sig är en viktig lärandeprocess i synnerhet i unga
              år. Ungdomar som inte lyckas få fotfäste på arbetsmarknaden missar
              alla möjligheter till personlig utveckling som finns kopplade
              till att ha ett riktigt jobb.
            </item>
            <item xml:id="i-NZeRhSC1QfnzGAatpMKpot">
              Vid sidan av den sociala problematik som följer med långtidsarbetslöshet
              finns nackdelen att kompetensen successivt urholkas. Den långtidsarbetslöse
              tappar med tiden kunskaper och tar inte del av de successiva kunskapsuppdateringar
              som hör samman med att finnas på en arbetsplats.
            </item>
          </list>
          <head xml:id="i-QRJX2HExQjvmqZULjASqdp" type="h2">
            Unga ska ha jobb eller studera
          </head>
          <p xml:id="i-WfwooqTrraMybbWMcs5ngD">
            Unga människor kan inte klumpas ihop. Olika grupper av unga kräver
            helt olika lösningar. Den absoluta majoriteten av alla unga arbetslösa
            som har en gymnasieutbildning eller en högre utbildning får jobb
            inom några månader. I denna grupp är risken för att fastna i långtidsarbetslöshet
            liten. Men också här är arbetslösheten ett problem. Det tar onödigt
            många månader i sysslolöshet innan en färdigutbildad ung människa
            får sitt första jobb. Det innebär en hög samhällelig kostnad och
            hindrar unga från att ta klivet ut i vuxenlivet.
          </p>
          <p xml:id="i-JJPDjQArmgmNixezDv9rBS">
            Det finns också en växande grupp unga utan grundläggande utbildning.
            Andelen ungdomar som tillåts misslyckas med skolan och som därför
            saknar fullständig gymnasieutbildning har ökat år från år. Det
            är ett katastrofalt misslyckande för skolpolitiken. Unga arbetslösa
            med ofullständig eller bristfällig utbildning löper stor risk
            att fastna i långtidsarbetslöshet.
          </p>
          <p xml:id="i-HdRgtXWpZkRaDdMEczQdE2">
            Vi socialdemokrater anser att ungdomsarbetslösheten ska bekämpas
            genom att ungdomars kompetens ökar och steget mellan utbildning
            och arbete minskar. Det behövs också en aktiv näringspolitik som
            stimulerar framväxten av nya jobb.
          </p>
          <p xml:id="i-VMnTMNWdUj2zahNoxW2FxX">
            Vår utgångspunkt är att unga människor ska jobba eller studera
            inte vara långtidsarbetslösa. Vårt mål är att ingen ung ska vara
            arbetslös mer än max 90 dagar.
          </p>
          <p xml:id="i-Bi2pgJNzTorSNXzermgefz">
            Med bättre studievägledning, en förstärkt och förbättrad arbetsförmedling,
            utbyggd gymnasial- och eftergymnasial utbildning, stöd till anställningar
            genom Yrkesintroduktionsavtal och ett brett engagemang från alla
            offentliga arbetsgivare är det fullt möjligt att sätta stopp för
            ungdomsarbetslösheten.
          </p>
          <p xml:id="i-Syo2yWXi8S8yzurtDdEiyp">
            Socialdemokraterna har föreslagit en ungdomsgaranti. Den som
            är ung och utan arbete ska senast efter 90 dagar erbjudas ett
            riktigt jobb, en utbildning som leder till jobb eller en kombination
            av utbildning och praktik i riktning mot ett jobb. Vi utfärdar
            inga kravlösa garantier. Den som är arbetslös ska delta i den
            utbildning, praktik eller det arbete som anvisas. Den som inte
            tar erbjudandet förlorar rätten till ersättning.
          </p>
          <p xml:id="i-Wy8VSZcpPWtqWUhztzLjM3">
            Knappt 100 000 ungdomar var i medeltal inskrivna på Arbetsförmedlingen
            under år 2012. Så många som 37 000 unga hade varit utan arbete
            i mer än sex månader. Det är tre gånger så många som när regeringen
            tillträdde. Mellan 50 000 och 60 000 ungdomar är arbetslösa längre
            än den 90-dagarsgräns som vi vill sätta som slutpunkt för ungdomsarbetslöshet.
          </p>
          <p xml:id="i-QYmNApDpKW3oBsrqRWUyf5">
            Vid ett regeringsskifte kommer vi socialdemokrater att steg för
            steg införa 90-dagarsgarantin. För år 2014 föreslår vi ett första
            steg i införandet (Motion A409).
          </p>
          <p xml:id="i-XWhFL9ytHS2Jzx4cKcJbbG">
            För att förbättra matchningen ska aktivitetsförbudet på Arbetsförmedlingen
            tas bort. Regeringen säger sig ha gjort vissa förändringar men
            de är inte tillräckligt stora. Förändringarna har heller inte
            haft genomslag i Arbetsförmedlingens dagliga arbete. Speciellt
            för unga är det förödande att inte få hjälp från första dagen.
            Unga måste få stöd och hjälp med arbetsgivarekontakter och att
            skapa nätverk. Det ligger i sakens natur att den som inte har
            arbetslivserfarenhet inte heller har ett stort kontaktnät på arbetsmarknaden
            och ofta är beroende av det stöd som Arbetsförmedlingen kan erbjuda.
          </p>
          <head xml:id="i-N2eoawH3kUxDA99KKE7DaF" type="h2">
            Individuellt utformade insatser och matchning
          </head>
          <p xml:id="i-5kW7gHdLKnSxVfgUbazVzj">
            Vi socialdemokrater vill utveckla och göra om Arbetsförmedlingen
            till en matchningsspecialist som samverkar med andra aktörer.
          </p>
          <p xml:id="i-RExFRzTeiYGzQQoNgWMKLF">
            Arbetsmarknadspolitiken och Arbetsförmedlingens arbete måste
            förändras för att fokusera på jobb. De arbetssökande ska kunna
            förvänta sig professionellt stöd och engagemang som ska syfta
            till egen försörjning genom arbete. Kartläggning, praktikplats,
            validering, utbildning och coachning ska leda till jobb inte vara
            ett sätt att hålla den som är arbetslös sysselsatt. En del står
            nära arbetsmarknaden och behöver begränsade insatser från Arbetsförmedlingen
            men allt fler av de arbetslösa står mycket långt från arbetsmarknaden
            och kan behöva en kedja av insatser.
          </p>
          <p xml:id="i-6kDwbCyttyL5zBnrCpU6Dw">
            Liksom Riksrevisionen tror vi att bedömningsstödet kan utvecklas
            men vi vill framför allt lyfta fram att Arbetsförmedlingens 12
            500 medarbetare måste ha möjlighet att använda sin profession
            på ett annat sätt än i dag.
          </p>
          <p xml:id="i-QyzZ5UAuPvJsKHSYY6Xn53">
            Arbetsmarknadspolitiken och Arbetsförmedlingens arbete måste
            syfta till att hjälpa människor att få jobb och matcha arbetslösa
            mot lediga jobb. Samtidigt vittnar de anställda på arbetsförmedlingen
            om hur administration och kontroll tar en allt större del av deras
            arbetstid. Arbetsförmedlarna är ofta förhindrade att sätta in
            den insats som den arbetssökande behöver innan den reglerade tiden
            för en specifik insats är nådd.
          </p>
          <p xml:id="i-S72Rt6oduRYBjVUf2rsXuP">
            Regeringens detaljstyrning gör att det finns mindre utrymme för
            professionella bedömningar och nära kontakter med arbetsgivare.
            Resultatet blir att Arbetsförmedlingen i stor utsträckning förmedlar
            åtgärder som ofta avlöser varandra i en lång kedja som alltför
            sällan leder till jobb. Slutstationen i denna kedja är återvändgränden
            Fas 3.
          </p>
          <p xml:id="i-CKMpGugYgv8VbJRpkgLbmH">
            Trots skyhög arbetslöshet har Arbetsförmedlingen skickat tillbaka
            åtskilliga miljarder i outnyttjade resurser till statskassan.
            Regeringen detaljstyr Sveriges arbetsförmedlare så hårt att myndigheten
            riskerar att krackelera. Därför bör regelstyrningen minska och
            Arbetsförmedlingen bör istället tydligare styra mot och följa
            upp resultatet, det vill säga om människor kommer i arbete eller
            inte.
          </p>
          <p xml:id="i-fXLb7Nw5Vx5oLC4P9u2f6">
            Ju längre vägen är till arbete för den arbetslöse, desto viktigare
            är det att insatserna kan användas utifrån individens förutsättningar
            och att arbetsförmedlaren har tid att jobba med individen.
          </p>
          <p xml:id="i-PVTPhhqHFgewuqHguPQXNW">
            Det är allvarligt att arbetsgivare inte vänder sig till Arbetsförmedlingen
            för att hitta personal i större utsträckning. Även arbetsgivarna
            bör kunna förvänta sig att Arbetsförmedlingen har tid och resurser
            att hjälpa till att hitta personal med rätt kompetens. Här finns
            stora brister, vilket har lett till en situation där arbetslösheten
            är enormt hög samtidigt som företag har svårt att hitta rätt personal.
          </p>
          <head xml:id="i-9Z4E1fMCj1NA27WLoDSCy" type="h2">
            Arbetsfördelning mellan kommuner och lokala arbetsförmedlingar
          </head>
          <p xml:id="i-Qfq4YK3jBchgrECGVswrgE">
            Arbetsförmedlingen är en central aktör för att svensk arbetsmarknad
            ska fungera väl. Dessvärre har Arbetsförmedlingen lågt förtroende
            hos såväl arbetslösa ungdomar, arbetsgivare som hos många av dess
            anställda. Det tror vi kan vara ett skäl till att unga avstår
            att anmäla sig hos Arbetsförmedlingen. Därför håller vi med Riksrevisionen
            när de rekommenderar att Arbetsförmedlingen genom strategisk styrning
            och samordning utvecklar sitt arbete på lokal nivå för att nå
            ungdomar som är i behov av myndighetens stöd, men som inte är
            inskrivna.
          </p>
          <p xml:id="i-EmnbcqbSNSHNqjxdy2cXdR">
            Alla offentliga verksamheter behöver arbeta för att få fram fler
            jobb och praktikplatser åt unga. Vi ställer oss positiva till
            att utveckla samverkan mellan socialtjänsten och Arbetsförmedlingen.
          </p>
          <p xml:id="i-XLnRee5koRpMKYF1xTw7fw">
            Vi socialdemokrater har föreslagit att Arbetsförmedlingen och
            kommunerna tecknar strategiska samarbetsavtal för ungdomsanställningar
            och praktikplatser. I vissa kommuner erbjuds redan ungdomar praktik
            eller anställning i de egna förvaltningarna. Insatserna riktas
            ofta mot ungdomar med särskilt svag ställning på arbetsmarknaden.
          </p>
          <p xml:id="i-XQAJFLPktuV8QVJMwWUKsm">
            Vi föreslår att det sker en inventering och utvärdering av de
            erfarenheterna och insatser som genomförs runt om i landet. Utifrån
            denna genomgång vill vi ålägga Arbetsförmedlingen att träffa avtal
            med alla kommuner, enskilt eller i samverkan, i syfte att säkerställa
            såväl fler praktikplatser till unga arbetslösa som tillhandahållande
            av anställningar riktade till långtidsarbetslösa ungdomar eller
            ungdomar med försörjningsstöd.
          </p>
          <p xml:id="i-4psXNrPtTHSDiQxgCjPG3u">
            Varje år upphandlas ungefär 500 miljarder kronor av stat, kommun
            och landsting. Inom ramen för den offentliga upphandlingen är
            det möjligt att ställa sociala krav, till exempel med innebörden
            att arbetslösa ungdomar får möjlighet till anställning eller praktik.
          </p>
          <p xml:id="i-2ZA3HnCPhY9YVWmPV796nk">
            Vi socialdemokrater vill arbeta för att sociala krav i ökad utsträckning
            införs i offentliga upphandlingar som ger Arbetsförmedlingen möjlighet
            att erbjuda ungdomar praktikplatser och/eller ungdomsanställningar
            i verksamheter som utförs eller är finansierade av kommuner, landsting
            och statliga myndigheter. Vi menar också att regeringen bör ta
            initiativ för att förmå statliga bolag att teckna strategiska
            samarbetsavtal med Arbetsförmedlingen för att erbjuda praktikplatser
            eller anställningar för unga. Ett årligt mål för antalet arbetstillfällen
            eller praktikplatser som de statliga bolagen ska erbjuda bör upprättas.
          </p>
        </div>
        <div type="motSignatures">
          <list>
            <item xml:id="i-BGf8FHvY5RjjpCu3tmUTHP">
              Ylva Johansson (S)
            </item>
            <item xml:id="i-XhP74ggtvfRYCDfA8XEqsw">
              Ann-Christin Ahlberg (S)
            </item>
            <item xml:id="i-5caxSsQPt43f1PPyTPvpKo">
              Johan Andersson (S)
            </item>
            <item xml:id="i-EhEXefZCrCEWsNFr7NcAGZ">
              Patrik Björck (S)
            </item>
            <item xml:id="i-Gkb2ke2dQjuZ9poPhSUJV4">
              Kerstin Nilsson (S)
            </item>
            <item xml:id="i-RkjjAEfUPewRVMDo4XaNm4">
              Raimo Pärssinen (S)
            </item>
            <item xml:id="i-Rb29tPRhKCQDbJFBs8Fah">
              Maria Stenberg (S)
            </item>
          </list>
        </div>
      </div>
    </body>
  </text>
</TEI>
