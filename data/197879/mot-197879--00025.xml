<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00025">
  <teiHeader>
    <fileDesc>
      <titleStmt>
        <title>med anledning av justitieombudsmännens berättelse (redog. 1978/</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av justitieombudsmännens berättelse (redog. 1978/</title>
          <idno type="rdwebb">G20225</idno>
          <rs type="number">25</rs>
          <ref type="dokument_url_text">http://data.riksdagen.se/dokument/G20225/text</ref>
          <ref type="dokument_url_html">http://data.riksdagen.se/dokument/G20225</ref>
          <ref type="dokumentstatus_url_xml">http://data.riksdagen.se/dokumentstatus/G20225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3FyFNwGo34x5zvTD2ktajx" type="signed"/>
        <correspContext corresp="i-3FyFNwGo34x5zvTD2ktajx">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__25/mot_197879__25-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:25
          </p>
          <p>
            av Lars Werner m. fl. med anledning av justitieombudsmännens
            berättelse (redog. 1978/ 79:1)
          </p>
          <p>
            Vpk tar med anledning av årets JO-berättelse upp dels några i
            berättelsen redovisade problem, dels några mer allmänna aspekter
            på rättsförhållandenas utveckling. De senare har bl. a. belysts
            av en rad aktuella rättsfall, varav vissa gett upphov till JO-ärenden
            som icke tillhör de i berättelsen redovisade. Det finns i årets
            JO-berättelse rörande försvaret några fall som förtjänar att synas
            litet närmare. Det är dels de som rör olycksfall, olyckstillbud
            och ersättning till dem som drabbats vid sådana tillfällen, dels
            de som har att göra med yttrandefriheten inom det militära systemet.
            För det första har vi redogörelsen för inträffat dödsfall i samband
            med att ny materiel tagits i bruk. Det framgår tydligt av JO:s
            berättelse att en rad av felaktiga och motstridande bestämmelser
            utfärdats. JO använder uttrycket ”betänksam” när han skall beskriva
            arméstabens agerande i frågan. Detta är då efter det att olyckan
            inträffat. Det framgår att det före olyckan inte fanns fullständiga
            säkerhetsbestämmelser och föreskrifter om hur personalen skulle
            transporteras. Det behövdes således en olycka, i detta fall med
            dödlig utgång, för att arméstaben skulle börja agera på allvar.
            JO säger: ”Det är uppenbart att handläggningen av frågan om säkerhetsföreskrifter
            för bro- bandvagnen varit otillfredsställande.” Några åtgärder
            från JO:s sida, utom att han utgår ifrån att arméchefen skall
            utfärda definitiva säkerhetsföreskrifter, vidtas emellertid inte.
            För det andra har vi ett fall där säkerhetsföreskrifterna vid
            skjutning med skarp ammunition uppenbarligen inte tillämpats tillräckligt
            restriktivt. Ett militärt förband har under övningar befunnit
            sig inom riskområdet för de skjutningar som ett annat förband
            genomfört i närheten. Övningsledaren har uppenbarligen uppträtt
            nonchalant inför den fara som förbandet utsatts för. Han borde,
            också enligt JO:s bedömning, ha vidtagit ”omedelbara åtgärder
            till skydd för kompaniet”. Så skedde inte. Trots detta anser JO
            att någon ytterligare åtgärd från hans sida inte är motiverad.
            Dessa två fall visar tydligt och klart att skyddet för de enskilda
            soldaterna under övningar fortfarande lämnar mycket övrigt att
            önska. Vänsterpartiet kommunisterna har vid flera tillfällen begärt
            att skyddsverksamheten skall få ett större utrymme, att befattningar
            som motsvaras av den civila sektorns skyddsombud och huvudskyddsombud
            skall införas och att dessa också skall få samma befogenheter
            att stoppa uppenbart farlig verksamhet under övningar och andra
            militära aktiviteter. Det finns fortfarande bland befäl av skilda
            kategorier en farlig hurtfriskhet, som också premieras av systemet
            som
          </p>
          <p>
            1 Riksdagen 1978179. 3 saml. Nr 25-28
          </p>
          <p>
            Mot. 1978/79 25-28
          </p>
          <pb facs="riksdagen-motions-pdf/data/197879/mot_197879__25/mot_197879__25-002.pdf"/>
          <p>
            Mot. 1978/79:25 2
          </p>
          <p>
            ett bevis på framåtanda och soldatmässighet. JO borde ägna större
            uppmärk- samhet åt sådana tendenser och inte låta militärledningen
            själv vidta vad som bedöms som erforderliga åtgärder. Dessa olyckor
            och tillbud är ständigt återkommande och bör beivras på ett mera
            bestämt sätt. Detta får också sin kusliga relief av det fall som
            rör ersättningen till de värnpliktiga vilka lemlästades vid den
            svåra Ravlundaolyckan och som även redovisas i JO:s berättelse.
            Inte heller detta fall är någonting nytt i den militära administrationens
            historia. Det har alltid förutsatts att den militära perso- nalen
            skall ta risker och helst ignorera dem, men när en olycka har
            inträffat uppvisar systemet en snålhet och oginhet i ersättningsförhandlingarna
            som söker sin like också bland privatekonomiska företag. Det är
            en regel, snarare än ett undantag, att kronan i sådana förhandlingar
            utnyttjar all sin juridiska och ekonomiska kapacitet för att om
            möjligt rädda undan några tusental eller t. o. m. hundratal kronor.
            Den drabbade, en ung värnpliktig eller repetitions- inkallad,
            står sig ofta slätt i dessa uppgörelser. Ravlundaolyckan är ett
            nytt exempel på detta. JO säger ”att handläggningen av ärendet
            sedan kommit att präglas av långsamhet och bristande noggrannhet,
            för att inte säga försum- lighet”. Men någon ytterligare åtgärd
            föreslås inte heller här. Det borde vara självklart att värnpliktiga,
            som inkallas med stöd av en samhällets pliktlag och inte ges möjligheter
            att tillvarata sina egna intressen när det gäller skydd mot olyckor,
            skall ges ersättning utan dröjsmål och utan processer när sådana
            olyckor ändå inträffar. Det är en skam att det ibland åberopas
            att den enskilde skadade inte följt order och föreskrifter och
            därför själv är orsak till vad som inträffat. Även här borde JO
            göra mera kategoriska uttalanden eller vidta mera konkreta åtgärder.
            För det tredje har vi återigen ett fall där den militära ledningen
            försökt att inskränka yttrandefriheten genom en snäv och felaktig
            tolkning av utfärdade bestämmelser. Det gäller dels uppsättande
            av bilder i logement, dels ett förbud mot försäljning av skrifter
            inom marinens skolor och övriga förband. Vad beträffar uppsättningen
            av bilder vid I 20 i Umeå har vpk tidigare interpellerat i denna
            fråga. Man har från de militära myndigheternas sida försökt att
            få det till en ordningsfråga och till en fråga om pornografi för
            att kunna gå runt sakfrågan. Det är emellertid ingen ordningsfråga
            utan en tryckfrihetsfråga. Vad det gäller är att en militär chef
            har förbjudit spridning av bilder som han funnit misshagliga,
            ett klart brott mot tryckfrihetsförord- ningen. Det har inte heller
            varit pornografiska bilder som varit orsak till missnöjet. Sådana
            alsters spridning har alltid tidigare uppmuntrats och alls inte
            motarbetats inom det militära systemet. De har setts som en lämplig
            säkerhetsventil i den militära vardagen. Nej, det som väckte missnöjet
            var vissa satiriska vykort på kungaparet, därav uppståndelsen.
            JO har också gått på denna linje, vilket är uppseendeväckande.
            Det andra fallet gäller ett förbud mot försäljning av skrifter
            inom marinens skolor och övriga förband. Här konstaterar JO visserligen
            att förbudet inte
          </p>
          <pb facs="riksdagen-motions-pdf/data/197879/mot_197879__25/mot_197879__25-003.pdf"/>
          <p>
            Mot. 1978/79:25 3
          </p>
          <p>
            står i god överensstämmelse med av ÖB utfärdade rekommendationer,
            men någon annan åtgärd vidtas inte heller här. Detta är allvarligt
            eftersom det har funnits och finns en medveten strävan inom krigsmakten
            att kringskära och försvåra spridningen av i synnerhet politisk
            propaganda som upplevs som obekväm. Det är fortfarande inte tillåtet
            att fritt sälja eller distribuera tidningar och tidskrifter inom
            de militära förbanden, och alla ytterligare förbud måste betraktas
            med största uppmärksamhet. Det hade varit lämpligt att JO i detta
            fall uttalat att det av marinchefen utfärdade förbudet snarast
            skall upphävas. JO ägnar i årets berättelse en viss uppmärksamhet
            åt delar av det s. k. fallet Helmers. JO:s redovisning väcker
            i denna del flera betänkligheter. I intet fall vidgår JO att någon
            nackdel för Helmers uppstått, inte heller finner JO fog för misstanken
            att Helmers är utsatt för medvetet diskriminatoriska åtgärder
            eller politiska fördomar. Vad som gör dessa slutsatser märkliga
            är att det ändå i sak klart kan konstateras att Helmers bedömare
            och överordnade begått faktiska fel. Det är känt att detta i ett
            fall lett till fällande dom inför tingsrätt. Det är skriftligt
            dokumenterat att en tjänsteman, som deltagit i handläggningen
            av ett ärende tillhörande fallet, öppet redovisat sådana fördomar.
            JO drar av detta slutsatsen att diskriminering icke förekommit.
            JO drar heller inga slutsatser med anledning av de upprepade felen
            och egendomligheterna i fallet. Vi finner icke denna behandling
            tillfredsställande. Här borde man på grundval av de föreliggande
            indicierna ha gått vidare. Vi kan därför inte godta JO-berättelsen
            och JO:s redovisade slutsatser i nämnda stycken. Vi kommer därefter
            till det mer allmänna rättsproblemet. En serie konkreta rättsfall,
            liksom en växande allmän erfarenhet, tycks peka på att rättsförhål-
            landena håller på att försämras. Utdragna handläggningstider,
            ökat avstånd mellan lagstiftare och tillämpare, mellan lagens
            avsikt och anda samt den praktiska tillämpningens karaktär, orimliga
            svårigheter för enskilda att få sin rätt, tilltagande makt för
            högre ämbetsmän, myndigheter och privata maktcentra — allt detta
            är tendenser vilka det inte råder någon svårighet att finna exempel
            på och faktiskt underlag för. Till dessa exempel hör bl. a. tvånget
            i den psykiatriska vården, tendenserna till skilda slag av korruption
            bland myndigheter, rättsosäkerheten för flyktingar, vidimerad
            av främst utvisningar av chilenare, spioneriskanda- lerna, den
            s.k. bordellaffären med sina implikationer, avslöjanden om allvarliga
            missförhållanden inom social- och nykterhetsvården m. m. Den omfattande
            raden av konkreta exempel har bland en växande del av allmänheten
            försvagat förtroendet för rättssäkerheten. I den ekonomiska och
            sociala krisens spår har därjämte följt vissa opinioner för en
            ökad hänsyns- löshet och ett ökat tvång gentemot skilda grupper
            medborgare. Allt detta utgör en fara både för innehållet i de
            medborgerliga fri- och rättigheterna och för det offentliga förtroendet
            i samhället. En närmare granskning av detta problem är önskvärd
            och berättigad. Vi vill
          </p>
          <p>
            1" Riksdagen 1978179. 3 saml. Nr 25-28
          </p>
          <pb facs="riksdagen-motions-pdf/data/197879/mot_197879__25/mot_197879__25-004.pdf"/>
          <p>
            Mot. 1978/79:25 4
          </p>
          <p>
            därför väcka tanken på en riksdagens särskilda kommission, ägnad
            att undersöka vissa rättsliga förhållanden. Att riksdagen själv
            utser en sådan kommission — i kraft av sin konstitutionella granskningsrätt
            och sitt förmanskap gentemot JO-institutionen — kan motiveras
            också med hänsyn till det instabila läget för regeringsmakten.
            Det offentliga förtroendet kräver att lagstiftarna själva tar
            ansvar inför folket, då det gäller rättstillståndet i landet.
            Mot bakgrund av det anförda yrkas 1. att riksdagen lägger justitieombudsmännens
            ämbetsberättelse till handlingarna med gillande av de uttalanden
            som gjorts i motionen rörande JO:s handläggning av vissa ärenden
            och JO:s verksamhet i allmänhet, 2. att riksdagen beslutar att
            hos regeringen hemställa om en särskild kommission att granska
            lagars tillämpning och rätts- praxis i allmänhet hos offentliga
            myndigheter och institutio- ner.
          </p>
          <p>
            Stockholm den 18 oktober 1978
          </p>
          <p>
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) OSWALD SÖDERQVIST (vpk)
          </p>
        </div>
      </div>
    </body>
  </text>
</TEI>
