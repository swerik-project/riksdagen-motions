<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01268">
  <teiHeader>
    <fileDesc>
      <titleStmt>
        <title>om arbetsmarknaden i Göteborg</title>
        <author>av herrar Hagel och Hallgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om arbetsmarknaden i Göteborg</title>
          <idno type="rdwebb">G0021268</idno>
          <rs type="number">1268</rs>
          <ref type="dokument_url_text">http://data.riksdagen.se/dokument/G0021268/text</ref>
          <ref type="dokument_url_html">http://data.riksdagen.se/dokument/G0021268</ref>
          <ref type="dokumentstatus_url_xml">http://data.riksdagen.se/dokumentstatus/G0021268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BfZ1Kj3vqsimoM3qS2CQsG" type="signed"/>
        <correspContext corresp="i-BfZ1Kj3vqsimoM3qS2CQsG">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-UxDubx71tDFGJBQqvNiux2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1268/mot_197677__1268-001.pdf"/>
      <fw xml:id="i-391xQoB62XQmvNUwFeVcDv">
        Motion 1976/77:1268
      </fw>
      <div xml:id="i-GTu6C5RHB2cuCMSyiHM6ug" type="motHeader">
        <div xml:id="i-6eRd4yyqcPnTuXdYgtLpP5" type="motTitle"/>
        <div xml:id="i-JtGXNdmYRmkxwfDDJ8CCWJ" type="motSubmissionInfo"/>
      </div>
      <div xml:id="i-2SsKSLD1z6x7Z36eGFYrz8" type="motBody">
        <div xml:id="i-3ARL3gpK6g9bWJ7qaCyYan">
          <p xml:id="i-KpNWduLwU3A3LmCu89YTyW">
            av herrar Hagel och Hallgren om arbetsmarknaden i Göteborg
          </p>
          <p xml:id="i-5obWs2ANm6Fr411d4KEzRE">
            Under valrörelsen och i sitt handlingsprogram har den nuvarande
            re- geringen deklarerat att den ämnar arbeta för kvinnornas jämställdhet.
            Den annonserade lagstiftningen mot könsdiskrimineringen kan kanske
            påskynda förändringen av de traditionella könsrollsattityderna,
            men lagen blir en vär- delös pappersprodukt om inte kvinnorna
            kan garanteras den grundläggande medborgerliga rätten till arbete.
          </p>
          <p xml:id="i-17TxcWhBYWZHLAupr4HxWU">
            Jämställdhet mellan män och kvinnor
          </p>
          <p xml:id="i-XnFS9HFBVWHVfW7kzpsSqq">
            Det finns ingen annan väg till jämlikhet än den ekonomiska vägen.
            Den insikten avspeglades i rapporten till FN över kvinnornas status
            i Sverige, som den förra regeringen lämnade 1968. Där står det
            bl. a.: ”Rätten till arbete är en medborgerlig rättighet, vilket
            kvinnorna måste upplysas om. Det är oförenligt med jämlikhet att
            betrakta kvinnorna som arbetskrafts- reserv.” Men tendensen att
            betrakta kvinnorna som arbetskraftsreserv finns i vårt samhälle.
            Visserligen talar arbetsmarknadsstatistiken om att den kvinnliga
            sysselsättningen ökat under de sista decennierna, men då ökningen
            skett i den grupp kvinnor som arbetar mindre än 35 timmar i veckan,
            innebär detta snarast att ojämlikheten på arbetsmarknaden stärkts.
            Det finns inte många deltidsarbeten som är så väl betalda att
            de ger ekonomisk själv- ständighet och jämlikhet. Vidare visar
            statistiken att de förvärvsarbetande kvinnorna har en mycket snävare
            spridning över yrkeslivsområdet än männen. Följaktligen drabbas
            de hårdare av sysselsättningskriser och konjunkturförändringar.
            Det krävs samhällelig styrning av arbetslivet och en målmedveten
            utbildningspolitik för att få bort den könsuppdelning av arbetsmarknaden
            som placerar kvin- norna i de sämst betalda arbetena och som begränsar
            kvinnornas yrkes- verksamhet till i stort sett de områden som
            har anknytning till den tra- ditionella kvinnorollen — dvs. vård-,
            kontors- och serviceområdena. Vad som däremot inte framgår av
            arbetsmarknadsstatistiken är hur stor den verkliga kvinnoarbetslösheten
            är, eftersom SCB och AMS endast räknar med de kvinnor som anmält
            sig som arbetssökande. 1966 var det 250 000 kvinnor som svarade
            ja på låginkomstutredningens fråga: ”Skulle ni sökt arbete om
            ni ansett att ni kunnat få lämpligt arbete på er ort?” Hur många
            som skulle svara ja i dag vet vi inte, men vi vet
          </p>
          <pb facs="riksdagen-motions-pdf/data/197677/mot_197677__1268/mot_197677__1268-002.pdf"/>
          <fw xml:id="i-7FA9SMibYc7B5Z4kemeWhU">
            Mot. 1976/77:1268 1"
          </fw>
          <p xml:id="i-LSCf6fvvppyVkJih8TsHaM">
            att i den reservarmé på ca I miljon människor som inte är i arbete,
            men kunde vara det, är kvinnorna den största gruppen. Enligt prognoserna
            kommer denna verkliga kvinnoarbetslöshet att bestå. Långtidsutredningen
            förutser att 65 ”v av kvinnorna kommer att ha arbete 1985. 1974
            var siffran 55 ?5. Det är således en mycket blygsam ökning som
            beräknas under denna tioårsperiod. Vpk har tidigare påtalat de
            förhållanden som nämnts ovan i en motion (1974:72) som krävde
            riksdagens åtgärder mot könsdiskriminering. Det skedde i ett mer
            omfattande perspektiv på jämställdhetsproblemen än i fö- religgande
            motion som avser att mot denna allmänna bakgrund peka ut de problem
            som specifikt gäller arbetsmarknadssituationen för kvinnorna i
            Göteborg.
          </p>
          <p xml:id="i-DUmTRWKh7uDk1UD2jBzzq4">
            Kvinnornas arbetsmarknadssituation i Göteborg
          </p>
          <p xml:id="i-PbPPrF6vEQozDKGKJi1g7J">
            De stora arbetsplatserna i Göteborg ligger inom den tunga industrin
            och inom den offentliga förvaltningen. Metall-, maskin- och elektroindustrin
            sysselsätter 14 183, varav endast 2 399 är kvinnor. Transportmedelsindustrin,
            dit varven hör, sysselsätter 22 871 personer, varav endast 899
            är kvinnor. Inom handeln har vi en någorlunda jämn fördelning
            mellan könen, men fortfarande övervikt för manliga anställda.
            Den enda större gren där kvin- nornas antal överväger är den offentliga
            förvaltningen, där hälso- och sjuk- vård sysselsätter 11 810 kvinnor
            mot 2417 män enligt traditionellt köns- rollsmönster. Likaså finns
            det inom undervisningen 6 084 kvinnor mot 3 806 män. (Statistisk
            årsbok Göteborg 1975.) Förvärvsintensiteten för kvinnor inom Göteborgs
            A-region låg 1970 på 52,9 ?0 och 1975 på 59 2 ".. Både i Stockholm
            och Malmö har kvinnorna betydligt högre förvärvsverksamhet. I
            Stockholms A-region uppgick kvin- nornas förvärvsintensitet till
            60 ”» 1970 och 66,7 ". år 1975. För Malmö var motsvarande siffror
            57 ”. resp. 62,7 ".. (Enligt uppgifter från SCB, AKU- undersökningar.)
            Förvärvsintensitetssiffran för kvinnor säger dock långt ifrån
            hela san- ningen om kvinnornas sysselsättningsgrad jämfört med
            männens. Statis- tiken klumpar nämligen ihop heltids- och deltidsarbetande
            täven de som arbetar mindre än 20 timmar per vecka) och som vi
            vet är det mest kvinnor som får nöja sig med deltidsarbete. Den
            i jämförelse med Malmö och Stockholm låga kvinnliga förvärvsin-
            tensitet som Göteborg uppvisar sammanhänger naturligtvis med att
            Gö- teborg har många tunga industrier med huvudsakligen manlig
            arbetskraft. För att stimulera till en jämnare arbetsfördelning
            mellan könen och samtidigt motverka den traditionella könsrollsuppdelningen
            krävs alltså arbetsmark- nadspolitiska åtgärder för att skaffa
            Ner arbetstillfällen åt kvinnorna, främst då fler lättindustrier,
            där arbetsuppgifterna är lika för könen. På senare tid har trenden
            varit den rakt motsatta. Vi har förlorat flera lätta industrier
          </p>
          <pb facs="riksdagen-motions-pdf/data/197677/mot_197677__1268/mot_197677__1268-003.pdf"/>
          <fw xml:id="i-SqWWwV5K47opPyrm6sasqL">
            Mot. 1976/77:1268 12
          </fw>
          <p xml:id="i-VQN3wqET5Sxf5JkqVRdu3r">
            med många kvinnliga arbetsplatser under de sista åren — och fler
            blir det enligt prognoserna. 1967 fanns det 7 291 kvinnliga industriarbetare
            i Göteborg, 1968 var det 6 661 och 1969 6 443. Mellan 1971 och
            1974 förlorade Göteborg 72 arbets- ställen. Denna strukturomvandling
            betydde i anställningssiffror att förvalt- ningspersonalen ökade
            med 1 183 personer och ytterligare 386 manliga in- dustriarbetare
            fick jobb medan kvinnorna, som redan tidigare utgjorde en oproportionerligt
            liten del av industrins arbete, fick denna andel ytterligare beskuren:
            från 6 275 mot 31939 manliga år 1971 hade de 1974 reducerats till
            6 086 jämfört med 32059 manliga industriarbetare — och hade alltså
            förlorat 189 jobb i industrin. Det var inom textilindustrin som
            de kvinnliga industriarbetarna förlorade flest arbetstillfällen.
            1971 sysselsatte textil-, be- klädnads- och läderindustrin 1 313
            kvinnliga arbetare i Göteborg. 1974 var de bara 848, en minskning
            på 464 arbetstillfällen. (Statistisk årsbok Göteborg 1975 samt
            kompletterande uppgifter från Göteborgs stadskontor.) 1975 var
            det 161 företag som lämnade varsel om driftsinskränkning, som
            skulle beröra 896 kvinnor, varav 730 arbetare. Mellan 35 och 50
            ”» av dessa tros ha fått behålla sitt arbete. Av de övriga har
            så gott som alla under 40 år fått arbete, medan de som är över
            50 år haft mycket svårt att få anställning. (Arbetsförmedlingen
            i Göteborg) Under första och andra kvartalet av 1976 varslade
            51 företag om per- sonalinskränkningar som berörde 1 187 kvinnor.
            477 av dessa fick dock senare besked om att varsel återtagits
            för dem. tArbetsförmedlingen i Gö- teborg) Exempel på företag
            med många kvinnliga anställda som varslats om per- sonalinskränkningar
            är Abba: 85 varslade, varav 72 kvinnor: Vin &amp; Sprit: 75 varslade,
            varav 29 kvinnor; NK-Turitz: 36 kvinnor och 6 män varslades. (AMS
            i Göteborg) Varselingången har ökat starkt under det fjärde kvartalet
            1976. ”Även om de varsel som berör större personalstyrkor utlöses
            först senare under 1977 eller inpå 1978 medför de övriga varslen
            ändå att ett betydande antal friställningar torde komma att verkställas
            under första halvåret 1977”, säger länsarbetsnämnden i Göteborgs
            och Bohus län i sin redogörelse för arbets- marknadsutsikterna
            vintern 1976/77. Tabellerna i redogörelsen visar att kvinnornas
            registrerade arbetslöshet ökat sedan föregående år både totalt
            och i procentandel av samtliga sökande. I november 1976 utgjorde
            kvinnorna 51,7 ?6 av samtliga arbetssökande och under månaderna
            augusti — november utgjorde de i genomsnitt 50,3 26 i sökandekategorin
            ”utan arbete omedelbar placering”. Genomsnittssiffran för motsvarande
            tid 1975 var 47,4 ”. (dessa siffror gäller alltså hela länet).
            Bland de 70 företag som under tredje och fjärde kvartalet varslat
            om friställning av sammanlagt 2 628 anställda ingår Göteborgsvarven,.
            NK-Tu- ritz centralkontor och Electrolux-Facits fabriksanläggning.
          </p>
          <pb facs="riksdagen-motions-pdf/data/197677/mot_197677__1268/mot_197677__1268-004.pdf"/>
          <fw xml:id="i-N1sWJkPdfddLVxS2but8b5">
            Mot. 1976/77:1268 13
          </fw>
          <p xml:id="i-RrT2jAHrfzRkgtLr1TWVy8">
            Electrolux-Facit
          </p>
          <p xml:id="i-CxQWq21kqeUfW4dVDwRX1f">
            Nedläggningen av Electrolux-Facit vid årsskiftet 1977-1978 är
            ett hårt slag mot sysselsättningen i Göteborg. Då varslet fastställdes
            den 14 oktober 1976 hade företaget 341 anställda, varav 272 kollektivanställda.
            95 av dessa var kvinnliga arbetare. Det finns flera skäl till
            att vi tar upp en del detaljer i denna nedläggning. Dels är företaget
            en lättindustri av den typ som sys- selsätter både män och kvinnor
            och som Göteborg alltså behöver som balans mot tungindustrin och
            för att ge kvinnorna fler icke könsrollsbundna arbeten, dels belyser
            nedläggningen den fria företagsamhetens ansvarslösa spel med de
            anställdas sociala trygghet och med skattebetalarnas gemensamma
            pengar på ett sätt som automatiskt leder till krav på insatser
            från regeringens sida. När Electrolux övertog Facitkoncernen i
            slutet av 1972 träffades ett avtal med arbetsmarknadsstyrelsen,
            där Electrolux bl. a. förband sig att t. o. m. 1977 garantera
            sysselsättning åt 880 personer, varav 440 i Göteborg. I gengäld
            mottog företaget 9 680 000 kronor i utbildningsstöd för Göteborgsfabrikens
            räkning. Staten gav också ett lokaliseringsstöd på 30 miljoner,
            som skulle delas mellan flera verkstäder inom koncernen. Dessutom
            fick företaget hyra Original-Odhners fastighet för en billig penning
            av Göteborgs stad som köpte huset för 15 milj. kr. Hyreskontraktet
            löper till 1982. För de anställda stod det tidigt klart att företaget
            endast var inställt på att tillgodogöra sig de ekonomiska fördelar
            som AMS och kommunen fri- kostigt bjöd på och sedan lägga ner
            så fort som möjligt. Produktionen lades nämligen om och ”gjordes
            olönsam”. Tillverkningen av de elektroniska maskiner som projekterades
            i Göteborg flyttades till andra verkstäder inom koncernen. Göteborgsavdelningen
            fick i stället syssla med att göra legojobb åt Luxor. Utvecklingsavdelningen
            skars ner och antalet anställda har suc- cessivt minskat hela
            tiden. Mellan jul och nyår fick samtliga anställda skrift- ligen
            erkänna sin uppsägelse. Den 31 december hade företagets personal-
            styrka reducerats till 246 kollektivanställda och 65 tjänstemän.
            De anställda har gett uttryck åt sin oro. Bl. a. har Facits verkstadsklubb
            skrivit till den förutvarande kommunstyrelsen i Göteborg. Dessutom
            har vpk flera gånger interpellerat den förra kommunstyrelsens
            ordförande om vilka åtgärder kommunen kan vidtaga för att trygga
            fortsatt sysselsättning för de anställda. Kommunalrådet Lennart
            Ström har bl. a. svarat följande:
          </p>
          <p xml:id="i-JgDBS5LRiC6MQ9YPTCskkC">
            Beträffande fortsatt sysselsättning efter 1977 kan inga bestämda
            uttalanden göras i dag. Efterfrågan på nuvarande produkter samt
            på nya produkter som lämpar sig för tillverkning vid Odhner-fabriken
            kommer att bestämma hur företaget utformar den fortsatta verksamheten.
            I kontakterna med fö- retaget kommer vi så långt kommunens möjligheter
            sträcker sig att bevaka utvecklingen och konsekvenserna för Göteborgs
            arbetsmarknad.
          </p>
          <p xml:id="i-EknKj5cTPwUY9PHgKusEC5">
            Kommunens möjligheter att bevaka utvecklingen kan inte sträcka
            sig så långt, när den skriver sådana avtal. ”Jag vill betona att
            företaget till följd av avtalet inte har några formella förpliktelser
            efter 1977”, svarade
          </p>
          <pb facs="riksdagen-motions-pdf/data/197677/mot_197677__1268/mot_197677__1268-005.pdf"/>
          <fw xml:id="i-77tMzERdyDFiJ3P7aohRTd">
            Mot. 1976/77:1268 14
          </fw>
          <p xml:id="i-FDucxJik5BjT1Awwu13To1">
            nämligen Lennart Ström samma dag som varslet inlämnades. Men
            mil- jonerna och subventionerna hade enligt de anställdas mening
            motiverat ett avtal med reella förpliktelser för den mottagande
            parten. Om inte kom- munen har befogenhet eller förmåga att tvinga
            företaget att ta ansvar för de anställda måste staten göra det.
          </p>
          <p xml:id="i-WrP1wUjg5AxMBeBceFvTzG">
            Sammanfattning
          </p>
          <p xml:id="i-BtTm1zMsiRoEkujqHtDFx4">
            Redogörelsen ovan har pekat på det sätt att betrakta kvinnorna
            som ar- betskraftsreserv som arbetsköparna har. Tendensen avspeglas
            i siffrorna och mellan raderna i en arbetsmarknadsstatistik som
            inte skiljer mellan heltid och deltid, som försöker smussla undan
            den verkliga arbetslösheten bland kvinnorna. Tendensen visar sig
            i realiteten då konjunkturen pekar neråt och en industristad som
            Göteborg förlorar den ena arbetsplatsen efter den andra. Kvinnorna
            drabbas först och hårdast och den redan sneda köns- fördelningen
            på arbetsmarknaden förstärks ytterligare. Den spontana ten- densen
            i marknadsekonomin arbetar således mor de grundläggande beting-
            elserna för en jämlikhet mellan män och kvinnor — bådas medborgerliga
            rätt till arbete. Fallet Electrolux-Facit är ett bra exempel på
            den sociala ansvarslöshet som råder då den privata profitjakten
            får styra produktionen — i stället för samhällsnyttan. Vi kan
            inte räkna med full sysselsättning i en kapitalistisk ekonomi.
            Vi kan inte räkna med jämlikhet mellan män och kvinnor på en ”fri”
            ar- betsmarknad, där efterfrågan bestämmer priset på varan arbetskraft
            och där det behövs en reservarmé av arbetslösa för att klara eventuella
            plötsliga konjunkturuppgångar. Men vi kan kräva av regeringen
            att den påverkar ”utvecklingens gång” i en riktning som gagnar
            folkfertalet.
          </p>
          <p xml:id="i-WG5a2JtHcZfms11mwetfRh">
            Hemställan
          </p>
          <p xml:id="i-2FqqBdoC6Po6HyL1vqqdSY">
            Mot bakgrund av att regeringen i sitt program förklarat att den
            ämnar påskynda arbetet på jämställdhet mellan kvinnor och män
            föreslås att riksdagen hos regeringen hemställer I. att den vidtar
            snabba arbetsmarknadspolitiska åtgärder för att garantera kvinnorna
            ökad sysselsättning, 2. att den vidtar arbetsmarknadspolitiska
            åtgärder för att skapa en jämnare könsfördelning på arbetsmarknaden
            och breddar kvinnornas yrkesområden utanför arbetsområden med
            tradi- tionell kvinnlig könsrollsanknytning, 3. att den med konkreta
            åtgärder motverkar nedläggningstenden- sen inom lättindustrin
            i Göteborg,
          </p>
          <pb facs="riksdagen-motions-pdf/data/197677/mot_197677__1268/mot_197677__1268-006.pdf"/>
          <fw xml:id="i-Ea9TrqX8upwimXWr9vGfdv">
            Mot. 1976/77:1268 IS
          </fw>
          <p xml:id="i-8GPtD11zpW8vyfM4yRUQaS">
            4. att den med statliga eller andra medel skapar ersättningsin-
            dustrier inom Göteborg för att kompensera de arbetstillfällen
            som går förlorade genom nedläggning och rationalisering, 5. att
            den med statliga styrmedel förmår Electrolux-Facit att återta
            nedläggningsbeslutet eller på annat sätt ta ansvar för de upp-
            sagda, så att de får arbete inom Göteborg.
          </p>
          <p xml:id="i-WQ6KtXGKLtm6Vqy4YEVjv9" type="date">
            Stockholm den 25 januari 1977
          </p>
          <p xml:id="i-9gzfFLWsu9v1cTQ9eUETmM">
            ROLF HAGEL (vpk) KARL HALLGREN (vpk)
          </p>
        </div>
      </div>
    </body>
  </text>
</TEI>
