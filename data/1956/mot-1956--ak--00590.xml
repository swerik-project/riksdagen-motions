<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__590/mot_1956__ak__590-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 590 år 1956
          </p>
          <p>
            Nr 590
          </p>
          <p>
            Av herr Håstad, om utredning för fastställande i vad mån svensk
            rätt strider mot de förpliktelser, som Sverige åtagit sig enligt
            Europarådets konvention angående skydd för de mänskliga rättigheterna
            och grundläggande friheterna, m.m.
          </p>
          <p>
            Den 28 november 1950 undertecknade Sverige den under Europarådets
            auspicier utarbetade konventionen angående skydd för de mänskliga
            rättig- heterna och grundläggande friheterna, som antagits i Rom
            den 4 november samma år. Efter riksdagens godkännande av Sveriges
            anslutning till kon- ventionen ratificerades densamma av svenska
            regeringen den 4 februari 1952. Konventionen trädde i kraft den
            3 september 1953. Enligt artikel 19 i konventionen har en europeisk
            kommission för de mänskliga rättigheterna upprättats. Fördragsslutande
            parter, d.v.s. de stater som anslutit sig till konventionen, kan
            enligt artikel 24 hänskjuta varje påstående om kränkning av konventionsbestämmelserna
            från annan fördragsslutande parts sida till kommissionen. Enligt
            artikel 25 må kommissionen jämväl mottaga från en- skilda personer,
            icke-statliga organisationer eller grupper av enskilda gjorda
            framställningar angående kränkning av de mänskliga rättigheterna
            under förutsättning, att fördragsslutande part förklarat sig erkänna
            kommissio- nens behörighet att mottaga dylika framställningar.
            Sverige har avgivit dylik förklaring. Kommissionens behörighet
            att upptaga framställningar från en- skilda förutsätter emellertid,
            att minst sex stater medgivit förklaring. Detta förhållande inträffade
            den 5 juli 1955. Vid kommissionens sammanträde den 15 till 17
            december 1955 förelåg till behandling 96 individuella klagomål.
            Det europeiska maskineriet för övervakning av konventionsåtagandena
            har allt- så kommit i gång. Sveriges anslutning till konventionen
            föregicks icke av någon utredning om förenligheten av konventionsåtagandena
            med gällande rätt i Sverige. Pro- positionen om godkännande av
            konventionen remitterades till utrikesut- skottet vid 1951 års
            riksdag (utl. nr 11). Med anledning av motion till 1952 års riksdag
            (se första lagutskottets utl. nr 17) begärde riksdagen utredning
            om förenligheten av gällande lagstiftning om de administrativa
            frihetsbe- rövandena och konventionsåtagandena. Första lagutskottet
            hade då betonat bland annat, att Sverige genom konventionen »till
            ett internationellt forum avhänt sig bedömandet av frågan, huruvida
            svensk rätt står i överensstäm- melse med konventionen», och avsikten
            var nu uppenbarligen att i efterhand göra den utredning, som bort
            företagas av Kungl. Maj:t före undertecknan-
          </p>
          <pb facs="riksdagen-motions-pdf/data/1956/mot_1956__ak__590/mot_1956__ak__590-002.pdf"/>
          <p>
            Motioner i Andra kammaren, nr 590 år 1956 11
          </p>
          <p>
            det av konventionen eller i vart fall före dess framläggande
            för riksdagen och den efterföljande ratifikationen, samt att på
            denna utrednings grund verkställa behövliga lagändringar. Riksdagsinitiativet
            ledde till en 1953 igångsatt utredning om rättsskyddet vid de
            administrativa frihetsberövan- dena. Direktiven betonade emellertid
            icke särskilt vikten av att Sverige ge- nom lagändring uppfyllde
            sina redan gjorda internationella förpliktelser, och utredningsarbetet
            har icke heller lett till förslag, än mindre åtgärder i detta
            syfte. Därefter har dels i 1954 års utlänningslag och dels i 1954
            års lag om undervisning och vård av psykiskt efterblivna intagits
            bestämmelser, vilka icke torde fylla de krav, som den europeiska
            konventionen ställer. Situationen synes därför för närvarande
            vara sådan, att svenska staten genom framställning från enskild
            svensk medborgare eller enskild organisa- tion eller genom framställning
            från utlänning, som vistas eller vistats i Sve- rige, kan nödgas
            inför den europeiska kommissionen ingå i svaromål på grund av
            anklagelser för att ha förbrutit sig mot de rättsskyddskrav kon-
            ventionen innehåller. Det läge, vari landet försatts till följd
            av konventions- frågans handläggning, kompliceras ytterligare
            därav att motsättningar fak- tiskt synes föreligga mellan svensk
            lag och konventionens bestämmelser, var- för Sverige kan komma
            att av kommissionen stämplas för konventionsbrott genom underlåtenhet
            att fylla de minimikrav i fråga om de mänskliga rättig- heterna
            och friheterna, som konventionen uppställer. Om det med visst
            fog kan invändas, att förhållandena i Sverige icke är »värre»
            än i andra konven- tionsländer eller att de rättsskyddsgarantier,
            som finnes i Sverige, är lika verksamma som de, vilka vi åtagit
            oss att inrätta, så är dylika argument dock icke rättsligt hållbara.
            Kommissionen kommer att pröva mot Sverige riktade framställningar
            efter den konkreta internationella måttstock som konven- tionen
            utgör. Anses då vår rätt stridande mot konventionen, måste den
            inter- nationella instansens utslag bli fällande. De motsättningar
            mellan konventionen och gällande svensk rätt, som upp- märksammades
            av 1952 års riksdag och därefter diskuterats i svensk rätts- vetenskaplig
            litteratur, synes vara i huvudsak de följande. Konventionens artikel
            5 kräver bland annat, att envar, som berövats sin frihet, »skall
            äga rätt att inför domstol påfordra, att lagligheten av frihetsberövandet
            snabbt må prövas samt hans frigivning beslutas, om åtgärden icke
            är laglig». Kravet på domstolsprövning uppfylles av svensk lagstiftning
            om de administrativa frihetsberövandena, endast om såsom domstol
            (»court&gt;») i internationell me- ning kan anses de svenska länsstyrelserna,
            sinnessjuknämnden, utlännings- kommissionen, landstingets centralstyrelse
            för undervisning och vård av psy- kiskt efterblivna och måhända
            en del andra svenska administrativa instan- ser. Kravet på snabb
            prövning kan lämpligen jämställas med det förhållan- det, att
            den som genom beslut av sjukvårdsläkare tvångsintagits på sinnes-
            sjukhus torde ha att vänta minst 3 månader innan den behöriga
            »domstolen»
          </p>
          <pb facs="riksdagen-motions-pdf/data/1956/mot_1956__ak__590/mot_1956__ak__590-003.pdf"/>
          <p>
            12 Motioner i Andra kammaren, nr 590 år 1956
          </p>
          <p>
            (sinnessjuknämnden) behandlar en framställning om frigivning,
            enär den frihetsberövande åtgärden icke skulle vara laglig. Artikel
            5, punkt 5, i konventionen föreskriver jämväl, att envar, som
            ut- satts för frihetsberövande »i strid mot bestämmelserna i denna
            artikel» — d. v.s. även den som vägrats snabb domstolsprövning
            av frihetsberövandets laglighet — »skall äga rätt till skadestånd».
            I svensk rätt saknas bestämmel- se, enligt vilken personer, som
            i administrativ väg olagligt berövats sin fri- het, kan erhålla
            gottgörelse enligt principer liknande dem, som gäller exem- pelvis
            för oskyldigt häktade och dömda. Än mindre finns laga stöd för
            krav på fullgott skadestånd än det som konventionen i sig självt
            innefattar. Ett förfarande inför Europarådets kommission kan emellertid
            leda till att Sve- rige ålägges ersätta skada av nu förevarande
            slag. Konventionen föreskriver vidare i artikel 13, att envar,
            vars i konventionen föreskrivna fri- och rättig- heter kränkts,
            skall »äga effektiv möjlighet att tala härå inför inhemsk myn-
            dighet och detta även i det fall, att kränkningen förövats av
            tjänsteman i tjänsteutövning». De processuella möjligheterna för
            en talan av detta slag torde i vårt land vara begränsade. Det
            är möjligt, att en förstärkning av rättsskyddsgarantierna vid
            de ad- ministrativa frihetsberövandena kan vinnas genom reformer
            inom förvalt- ningsförfarandets ram. Legaliteten hos ett konkret
            frihetsberövande — vare sig en häktning, ett kvarhållande, ett
            tagande i förvar eller en provisorisk inspärrning — skall emellertid
            enligt den konvention, som ratificerats efter riksdagens godkännande,
            inom varje konventionsstat göras till föremål för snabb domstolsprövning.
            Detta synes förutsätta, att såsom en kontrollåtgärd vid det administrativa
            förfarandets sida möjlighet måste ges den enskilde att få snabbt
            prövat av allmän domstol, huruvida hans faktiska omhänderta- gande
            genom myndighets försorg faktiskt hänför sig på den till stöd
            härför åberopade lagen, skett under iakttagande av föreskrivna
            former, bygger på laga utredning o. s. v. En dylik speciell legalitetskontroll
            må utgöra en nyhet för vår rätt; bestämmelsen har förmodligen
            intagits i konventionen med fö- rebild från det engelska writ
            of habeas corpus-institutet. Men »nyheten» ac- cepterades redan
            då konventionen ratificerades; i nuvarande läge gäller det att
            lojalt fullgöra åtaganden, som redan skett och som blivit ställda
            under internationell kontroll. Med stöd av vad ovan anförts hemställes,
            att riksdagen måtte i skrivelse till Kungl. Maj:t hem- ställa,
            att en utredning företages med uppgift att 1) fastställa i vad
            mån svensk rätt strider mot ovannämn- da konventionsförpliktelser,
            2) undersöka möjligheten att genom en separat reform skapa dels
            snabb domstolskontroll och dels möjligheter för
          </p>
          <pb facs="riksdagen-motions-pdf/data/1956/mot_1956__ak__590/mot_1956__ak__590-004.pdf"/>
          <p>
            13
          </p>
          <p>
            Motioner i Andra kammaren, nr 590—591 år 1956
          </p>
          <p>
            den enskilde att vid myndigheter inom landet väcka talan om skadestånd
            på grund av frihetsingripanden, som strider
          </p>
          <p>
            mot konventionens föreskrifter.
          </p>
          <p>
            Stockholm den 26 januari 1956 Elis Håstad
          </p>
          <p>
            Nr 591
          </p>
          <p>
            Av herr Andersson i Ronneby m. fl., om beredande av möjlighet
            för vissa slag av föreningar att registreras såsom ekono-
          </p>
          <p>
            miska föreningar.
          </p>
          <p>
            (Lika lydande med motion nr 459 i Första kammaren)
          </p>
          <p>
            Stockholm den 26 januari 1956
          </p>
          <p>
            Thure Andersson Helge Lindström Eric Karlsson
          </p>
          <p>
            i Ronneby
          </p>
          <p>
            Artur E. Lundqvist
          </p>
          <p>
            Viola Sandell i Trollhättan
          </p>
        </div>
      </div>
    </body>
  </text>
</TEI>
