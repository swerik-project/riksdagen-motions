<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-02960">
  <teiHeader>
    <fileDesc>
      <titleStmt>
        <title>Bibliotek och läsande</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2960 av Rossana Dinamarca m.fl. (V)</title>
          <idno type="rdwebb">H4022960</idno>
          <rs type="number">2960</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4022960/text</ref>
          <ref type="dokument_url_html">http://data.riksdagen.se/dokument/H4022960</ref>
          <ref type="dokumentstatus_url_xml">http://data.riksdagen.se/dokumentstatus/H4022960</ref>
          <ref type="docx">http://data.riksdagen.se/fil/2F5F6691-9FD9-4EF0-8FE1-1531B3022EE0</ref>
          <ref type="pdf">http://data.riksdagen.se/fil/8C33FA6D-9915-45C9-8058-FE747925D280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6ptpTGXaUeLUaefebTuDYm" type="signed"/>
        <correspContext corresp="i-6ptpTGXaUeLUaefebTuDYm">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Ey6sRqe8pHiWGCcaaizBy9" type="submitted">
          <date when="2016-10-05"/>
          <time when="14:38:54"/>
        </correspAction>
        <correspAction xml:id="i-R2xwasfjCzCwEX2UpMS9y8" type="reviewed">
          <date when="2016-10-05"/>
          <time when="19:36:08"/>
        </correspAction>
        <correspAction xml:id="i-Ggjr1C6tqqr22i4mLMv3Uv" type="referred">
          <date when="2016-10-14"/>
        </correspAction>
        <correspAction xml:id="i-9pwnp42cB5wFnnH7JjNPvT" type="assigned">
          <date when="2017-07-12"/>
          <time when="08:13:14"/>
        </correspAction>
        <correspContext corresp="i-9pwnp42cB5wFnnH7JjNPvT">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-X8HgAKB288zuUP9JaTGZ4q" type="behandlas_i"/>
        <correspContext corresp="i-X8HgAKB288zuUP9JaTGZ4q">
          <ref type="uppgift">2016/17:KrU10</ref>
          <ref type="ref_dok_id">H401KrU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU10</ref>
          <ref type="ref_dok_titel">Konstarter och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GS9N9uMzNAj3je59AE4Bpy" type="behandlas_i"/>
        <correspContext corresp="i-GS9N9uMzNAj3je59AE4Bpy">
          <ref type="uppgift">2016/17:UbU17</ref>
          <ref type="ref_dok_id">H401UbU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU17</ref>
          <ref type="ref_dok_titel">Skolväsendet - grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-31NHVYex2siLHbjKgrAx7Z" type="behandlas_i"/>
        <correspContext corresp="i-31NHVYex2siLHbjKgrAx7Z">
          <ref type="uppgift">2016/17:SkU25</ref>
          <ref type="ref_dok_id">H401SkU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU25</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2960 av Rossana Dinamarca m.fl.
          (V) Bibliotek och läsande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Du5WEuM8ftJmckaJ2cHmyu">
            Förslag till riksdagsbeslut
          </head>
          <list style="ol">
            <item xml:id="i-YGyN5LGhNaf1cfVeettpPg">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att skolelevernas
              rätt till skolbibliotek stärks, och detta tillkännager riksdagen
              för regeringen.
            </item>
            <item xml:id="i-5trtiSjUgPv7uX2NCsM9EN">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att skolbibliotek
              ska vara bemannade av bibliotekarier och tillkännager detta för
              regeringen.
            </item>
            <item xml:id="i-J7aCVoJyu1Fsrsny1xc7PZ">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              om ersättning för upphovsrättsinnehavare avseende utlåning av
              e-böcker och andra digitala verk och tillkännager detta för regeringen.
            </item>
            <item xml:id="i-BUpDozWVPgHG66hCsSG4K6">
              Riksdagen ställer sig bakom det som anförs i motionen om att
              regeringen aktivt bör verka inom EU för att möjliggöra att momsen
              sänks på e-böcker och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HCTYgHmSKsAx5N2RXz4vAb" type="h1">
            Inledning
          </head>
          <p xml:id="i-GEgrwgdSUuvBBts9hzxBKr">
            Goda språkliga kunskaper och verktyg är en förutsättning för
            den personliga utvecklingen, den sociala kontakten och den demokratiska
            delaktigheten i samhället. En av samhällets stora utmaningar framöver
            är den sjunkande läsförmågan.
          </p>
          <p xml:id="i-UvTMxKkKWCwrFyjxYkYuGm">
            Vänsterpartiet är därför glada att vi i årets budgetproposition
            tillsammans med regeringen bl.a. kan presentera förstärkningar
            av läsfrämjande insatser som Bokstart och Hela Sverige läser med
            barnen.
          </p>
          <p xml:id="i-CyrmdHYowfmaULcngDYEeG">
            Bibliotek
          </p>
          <p xml:id="i-R9ySrbD4H22s2zcTH7jrtZ">
            Folkbildningen och folkbiblioteken hör till fundamenten i ett
            demokratiskt samhälle. Genom biblioteken kan alla i samhället
            få ett avgiftsfritt och allsidigt utbud av böcker, andra medier
            och kunskapskällor. Att barn och unga har tillgång till bra och
            inspirerande bibliotek ökar lusten att läsa och upptäcka både
            sitt eget liv och världen utanför. Språk och språkkunskap utvecklas
            genom att tillgången till böcker är fri. Bokbussar är ett bra
            komplement till fasta bibliotek där avstånden är långa. Färre
            biblioteksfilialer ger svenskarna sämre tillgång till bemannade
            bibliotekstjänster. Barn och de äldsta i samhället använder ofta
            folkbibliotekens fysiska medier och deltar i anordnade aktiviteter
            så de är beroende av att ha nära till ett fysiskt bibliotek.
          </p>
          <p xml:id="i-Wnf7n5nDoRjdVdeKMA7QF">
            Enligt Kungliga bibliotekets statistik för 2014 så fanns det
            2014 ungefär 2 329 offentligt finansierade bibliotek (folkbibliotek,
            skolbibliotek, folkhögskolebibliotek m.fl.) i Sverige som hade
            minst 20 timmars avsatt bemanning för biblioteksverksamhet och
            som på något sätt var tillgängliga för allmänhet eller elever.
            I 90 kommuner fanns inget enskilt skolbibliotek som hade minst
            20 timmars avsatt bemanning per vecka. Sett över tid har antalet
            folkbibliotek och biblioteksfilialer minskat, vilket är en oroväckande
            trend som framförallt slår mot människor som lever på landsbygden.
          </p>
          <p xml:id="i-2qAanuY6SYH3mZMSrPWFkp">
            På flera håll i landet har dessutom privatiseringar av biblioteksdriften
            genomförts. Om den utvecklingen slår igenom riskerar den på sikt
            att förändra de svenska bibliotekens kvalitetsnivå, oberoende
            och tillgänglighet. Detta riskerar bl.a. att leda till en urvattning
            av biblioteken och kan förvandla vår unika folkbildningstradition
            till ännu en kommersiell marknadsplats med vinstintresset som
            främsta drivkraft. I ett samhälle där vi möter mer information
            än någonsin har välförsedda bibliotek och utbildade bibliotekarier
            en allt viktigare roll att spela som garanter för oberoende och
            relevant information. Biblioteken ska stå fria från styrning från
            marknadskrafterna och kommersiella intressen.
          </p>
          <p xml:id="i-NDHhQ75Aougxq4DUR62j9g">
            Bemanningen på de offentligt finansierade biblioteken är ofta
            låg i förhållande till de många uppgifter som biblioteken förväntas
            sköta. Det gäller framför allt skolbiblioteken i landet, men även
            många specialbibliotek, sjukhusbibliotek och folkbiblioteksorganisationer.
            Det ligger i sakens natur att det måste finnas avsatt bemanning
            och utbildade bibliotekarier för att någon biblioteksverksamhet
            över huvud taget ska kunna ske.
          </p>
          <p xml:id="i-MpfUcqUDRaMz1UMFLbpgXi">
            Vänsterpartiet anser att tillgängligheten till fysiska bibliotek
            behöver öka och att det behöver vidtas åtgärder för att garantera
            att alla medborgare i landet på ett eller annat sätt har tillgång
            till ett fysiskt bibliotek inom ett rimligt avstånd. Det behöver
            därför vidtas åtgärder för att motverka den negativa utvecklingen
            med att allt fler bibliotek, biblioteksfilialer och bokbussar
            etc. försvinner.
          </p>
          <p xml:id="i-B3MjMC7KaaPkFB1CkE8arQ">
            Vänsterpartiet anser även att den uppsökande biblioteksverksamheten
            och arbetsplatsbibliotek är viktiga. Biblioteken bör således bedriva
            olika typer av uppsökande verksamhet och det bör även i högre
            utsträckning än vad det görs i dag inrättas bibliotek på arbetsplatser,
            sjukhus och andra institutioner. Inte minst är det viktigt med
            anstaltsbibliotek.
          </p>
          <p xml:id="i-CFNwGD2TVkvQNCcj9CmjTU">
            Just nu pågår en utredning som har fått i uppdrag att ta fram
            ett förslag till en nationell biblioteksstrategi för att bibehålla
            och utveckla en biblioteksverksamhet av hög kvalitet i hela landet
            och uppfylla kraven i bibliotekslagen. Utredningen ska även se
            över skolbibliotekens utvecklingsbehov. Den 15 september 2016
            överlämnade utredningen ett första förslag till Kulturdepartementet
            som går ut på att landets folkbibliotekarier ska fortbildas för
            att kunna hjälpa och bidra till ett digitalt kompetenslyft för
            befolkningen. Vänsterpartiet välkomnar detta förslag som ligger
            i linje med vad vi själva tidigare har lyft om behovet av folkbildningssatsningar
            på området i flertalet riksdagsmotioner.
          </p>
          <p xml:id="i-MbLSTKbEJkHAR8x6pYekKN">
            Kunskapsklyftor ska överbryggas och fler behöver få en ökad digital
            kompetens för att bl.a. kunna ta del av kultur och information
            på internet. I takt med att internet och digitaliseringen har
            blivit en allt större och viktigare del av samhället, så har frågan
            om allas tillgång till och kunskap om internet vuxit och blivit
            en central demokratifråga. Att bygga mer bredband är viktigt,
            men inte tillräckligt, det behöver även byggas kunskap. Utredningen
            ska överlämna sin slutredovisning till regeringen senast den 1
            mars 2019, varmed vi avvaktar med att lämna några större förslag
            på biblioteksområdet just nu.
          </p>
          <p xml:id="i-BKLvbsNGsnVFnrXJoDvD94">
            I budgetpropositionen för 2016 gjorde vi tillsammans med regeringen
            en satsning på personalförstärkningar vid skolbiblioteken. Det
            var en viktig och bra satsning men är långt ifrån tillräcklig,
            särskilt inte för alla de elever som inte har tillgång till bibliotek
            på sina skolor och därmed sannolikt inte berörts alls av satsningen.
          </p>
          <p xml:id="i-A27HmVefh5B3JpRrn4VCaL">
            Av 2 kap. 36 § skollagen följer det att eleverna i grundskolan,
            grundsärskolan, specialskolan, sameskolan, gymnasieskolan och
            gymnasiesärskolan ska ha tillgång till skolbibliotek. Bestämmelsen
            gäller såväl offentliga som fristående skolor, men trots detta
            finns det skolor, främst fristående, som fortfarande inte satsar
            på att ha skolbibliotek som en integrerad del av skolan utan hänvisar
            till närmaste stadsbibliotek.
          </p>
          <p xml:id="i-FgHQBqzVtLSC9awnsArvX6">
            Vänsterpartiet anser att skolbiblioteket ska vara en integrerad
            del av skolan och att alla skolor ska ha skolbibliotek. Även om
            omfattningen av dessa bibliotek kan variera så ska det inte räcka
            med biblioteksbussar eller stadsbibliotek. Dessa ska i stället
            ses som kompletterande verksamheter till det integrerade skolbiblioteket.
          </p>
          <p xml:id="i-NR7ET1XwBXJzKyYKvyBNpe">
            Skolbiblioteken ska ge eleverna tillgång till ett rikt utbud
            av medier, till såväl skön- som facklitteratur. Ett bibliotek
            där välutbildad bibliotekspersonal samarbetar med den pedagogiska
            personalen kan locka fram och tillfredsställa barnens och ungdomarnas
            läslust, nyfikenhet och forskarintresse samt även hjälpa dem att
            orientera sig bland nya medier och i flödet av information på
            nätet.
          </p>
          <p xml:id="i-MZdYzT3zTuDVRbHBvCq9pc">
            Regeringen bör därför återkomma med ett förslag som innebär att
            skolelevernas rätt till skolbibliotek stärks. Detta bör riksdagen
            ställa sig bakom och ge regeringen till känna.
          </p>
          <p xml:id="i-6sj4KgGD1EMY1qPZe9u95W">
            Vänsterpartiet anser även att det bör införas bestämmelser som
            anger att skolhuvudmännen ska eftersträva att skolbiblioteken
            ska vara bemannade med bibliotekarier som har kompetens att vara
            ett stöd till elever och lärare i det läsfrämjande och pedagogiska
            arbetet. Regeringen bör därför återkomma med ett förslag som innebär
            att skolbibliotek ska vara bemannade av bibliotekarier. Detta
            bör riksdagen ställa sig bakom och ge regeringen till känna.
          </p>
          <head xml:id="i-5FvExHikPRN7AJ75xKAJVv" type="h1">
            Biblioteksersättningen
          </head>
          <p xml:id="i-AM1sAmukAPG48aBknrGTCo">
            Biblioteksersättningens grundbelopp höjdes 2016 och kommer höjas
            ytterligare under 2017. Det är bra, men Vänsterpartiet anser att
            det är en brist att biblioteksersättningen enbart grundas på nyttjande
            av fysiska exemplar av verk, samtidigt som både utbudet och utlåningen
            av e-böcker är stor. Vänsterpartiet anser därför att upphovsrättsinnehavarna
            även ska få ersättning för utlåning av digitala verk. Regeringen
            bör snarast återkomma till riksdagen med ett förslag om ersättning
            för upphovsrättsinnehavare avseende utlåning av e-böcker och andra
            digitala verk. Detta bör riksdagen ställa sig bakom och ge regeringen
            till känna.
          </p>
          <head xml:id="i-X4SEnHnHYWuEtMpEucUqqZ" type="h1">
            Sänkt moms för e-böcker
          </head>
          <p xml:id="i-WnmS4oCKgMBm24yanmY8Eu">
            För att ytterligare stimulera läsandet bland såväl unga som gamla
            och öka tillgängligheten till e-böcker bör momsen sänkas för e-böcker.
            Vänsterpartiet drev på så att bokmomsen sänktes till 6 procent
            i januari 2002, vilket också bidrog till att läsandet ökade när
            böckerna kunde säljas billigare. Sedan dess har e-boken dykt upp
            på marknaden och därmed har en ologisk skillnad uppstått beträffande
            momsbeloppet. Momsen på en e-bok är 25 procent, samtidigt som
            momsen för en ljudbok, dvs. cd-skiva, är 6 procent. Denna ordning
            måste ändras.
          </p>
          <p xml:id="i-LN41sivAsD9bAnHX54R8EK">
            År 2011 beslutade riksdagen att säga ja till sänkt moms för e-böcker.
            Skatteutskottets förslag om samma momssats på alla typer av böcker
            antogs av en i stort sett enig riksdag. Riksdagsbeslutet gällde
            Sveriges syn på EU-kommissionens s.k. grönbok om mervärdesskattens
            framtid, där en av punkterna gällde frågan om likvärdig moms för
            alla böcker oavsett format.
          </p>
          <p xml:id="i-UibvFp3vH17UyT5n85rvMj">
            Den högre momssatsen kvarstår på e-böcker. Det motiveras med
            att en reducerad moms på tjänster som tillhandahålls på elektronisk
            väg i nuläget inte anses vara förenlig med EU:s momsdirektiv (2006/112/EG).
            Detta direktiv ger bindande anvisningar till hur momslagstiftningen
            ska vara utformad. Regeringen bör aktivt verka inom EU för att
            möjliggöra att momsen sänks på e-böcker. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-9yJheQWZ46KFiT8wkNxQQy">
              Rossana Dinamarca (V)
            </item>
            <item xml:id="i-RPqoSVpdUhkKecWY9DhhMD">
              Nooshi Dadgostar (V)
            </item>
            <item xml:id="i-5vXjnZJDs9LiYhzTt7aazh">
              Lotta Johnsson Fornarve (V)
            </item>
            <item xml:id="i-7HGtwDk4Vn9P26y3mpPcvC">
              Maj Karlsson (V)
            </item>
            <item xml:id="i-WvT36p41nT6mSzDLYN18MR">
              Karin Rågsjö (V)
            </item>
            <item xml:id="i-942nB6m5h8pWf2QsLpDGzm">
              Linda Snecker (V)
            </item>
            <item xml:id="i-8NHQRLqCsR6TeQL26sCpgR">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
