<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__756/mot_1968__fk__756-001.pdf"/>
      <fw xml:id="i-C6nhpbrE8k6pd4aZKqJDGP">
        6 Motioner i Första kammaren, nr 756 år 1968
      </fw>
      <div type="motHeader" xml:id="i-UN8CByDwDGkPmV9aU6SgTz">
        <div type="motTitle" xml:id="i-Sb256e4vv9spf86Q38UEDP"/>
        <div type="motSubmissionInfo" xml:id="i-SGrd9ZZ3J4B4qv4ngzy3fm"/>
      </div>
      <div type="motBody" xml:id="i-UR8VBHbZZvdZS2fbrRyD9c">
        <div xml:id="i-GAhauVE7mxmF3oeBuHUkmF">
          <p xml:id="i-Andim2YrYVdAXEchJ8Tncp">
            Nr 756
          </p>
          <p xml:id="i-CCp32FVEoCafo7sQLg7grA">
            Av herr Ahlmark, i anledning av Kungl. Maj:ts proposition nr
            27, med förslag till ändringar i regeringsformen, m. m.
          </p>
          <p xml:id="i-16NtmDts68bNSdSoPZXskv">
            Den författningsreform som nu skall genomföras kommer att fördjupa
            den svenska folkstyrelsen på riksplanet. Enkammarsystem, direkta
            val, val av hela riksdagen på en och samma gång, ett mer rättvist
            valsätt — dessa krav har i många år ställts av den liberala rörelsen
            och på en rad väsentliga punkter motarbetats av socialdemokratin.
            När de nu som följd av folkpartiets opinionsbildning, oppositionens
            enighet och valutgången 1966 kan genomföras innebär det att väljarnas
            möjlighet att påverka lan- dets styrelse väsentligt ökar Men priset
            för dessa reformer är dyrt. Den gemensamma valdagen kom- mer sannolikt
            att ställa kommunalpolitiken i skuggan av rikspolitiken. Varje
            val gäller förnyelse av hela riksdagen och avgör följaktligen
            rege- ringsfrågan. Det är svårt att tro att de lokala frågorna
            då får det ut- rymme de förtjänar. Väljarnas möjlighet att ställa
            kommunalpolitikerna till svars för vad de gjort och inte gjort
            blir inte stora. Partierna får svårt att nå ut till allmänheten
            med synpunkter på den kommunala politikeniett läge då den dominerande
            propagandan gäller regeringsmakten. Jag kan därför instämma med
            Svenska stadsförbundet när det i sitt remissvar om grundlagberedningens
            betänkande uttrycker stor oro över den gemen- samma valdagen.
            ”Icke blott ur specifikt kommunala utan även ur allmänt demokratiska
            och samhälleliga synpunkter vore det enligt styrelsens upp- fattning
            olyckligt, om denna utveckling mot en ökande dominans i val- rörelsen
            av de rikspolitiska frågorna på bekostnad av de kommunalpoli-
            tiska skulle ytterligare förstärkas genom införandet av en gemensam
            val- dag.” Det valtekniska sambandet mellan riks- och kommunalval
            och dess bety- delse för den kommunala demokratin var en av huvudfrågorna
            i 1966 års valrörelse. Oppositionen var enig i sin kritik mot
            tanken att kommunal- valen också skulle gälla riksdagens sammansättning.
            I valet fick sedan de icke-socialistiska partierna omkring 300
            000 röster mer än socialdemokra- tin. Enligt min mening var det
            därvid naturligt att inget krav längre kun- de resas på sammankoppling
            av riksdagsval och kommunalval. Tyvärr kom valutslaget inte att
            tillräckligt påverka uppgörelsen i för- fattningsfrågan. Regeringen
            satt kvar och lyckades ställa den gemen- samma valdagen som villkor
            för att över huvud gå med på en författ-
          </p>
          <pb facs="riksdagen-motions-pdf/data/1968/mot_1968__fk__756/mot_1968__fk__756-002.pdf"/>
          <fw xml:id="i-YHkBPtk4VrTgfo3vGBULua">
            Motioner i Första kammaren, nr 756 år 1968 T
          </fw>
          <p xml:id="i-3KJADK7WbSK6jZeFWBQytp">
            ningsreform. Jag ansåg, och anser, att de tre oppositionspartierna
            alltför litet utnyttjade det nya politiska läge som valutgången
            skapade och allt-: för snabbt anpassade sig till en situation
            då gemensam valdag blev priset för att få en reform. Socialdemokratin
            hade inte längre någon politisk eller moralisk rätt att kräva
            att det kommunala valsambandet efter valet skulle spela en central
            roll i författningsdebatten. Jag motsatte mig därför en överenskommelse
            om gemensam valdag och reserverade mig i folk- partiets riksdagsgrupp
            mot uppgörelsen. Men huvudansvaret för den ge- mensamma valdagen
            ligger självfallet på det parti som ställt den som vill- kor för
            en reform: på det socialdemokratiska partiet. Den gemensamma valdagen
            är nu ett politiskt faktum, och partierna kommer naturligtvis
            att hålla fast vid den överenskommelse som träffades förra året.
            Vi kan utgå från att den reform som nu genomförs innehåller gemensam
            valdag för riksdags- och kommunalval. Vad kommer det att in- nebära
            för möjligheterna till en effektiv kommunal demokrati? Mitt svar
            är redan lämnat: de kommunala frågorna kommer i skuggan av rikspolitiken,
            och väljarnas möjlighet att utkräva ansvar av de lokala och regionala
            makthavarna blir liten. Men justitieministern ser inte frå- gan
            på samma sätt. Han säger i stället att ”riskerna för en ogynnsam
            ut- veckling i detta hänseende överskattats av den gemensamma
            valdagens kritiker”. Man kan utgå från att ”de politiska partierna
            känner sitt an- svar för den kommunala självstyrelsen och beaktar
            behovet av en avväg- ning mellan rikspolitik och kommunalpolitik
            i valrörelserna. I den mån det i kommunerna förekommer lokala
            frågor som är omstridda och som kan fånga väljarnas intresse,
            kommer dessa frågor att föras ut i valstri- den även om kommunalvalen
            hålls samtidigt med riksdagsvalen. Det rå- der inte några delade
            meningar mellan partierna om det angelägna i att begagna alla
            möjligheter att stimulera medborgarnas intresse för kommu- nalpolitiken
            och hålla den kommunala demokratin levande”. (S. 192— 193.) Dessa
            meningar är visserligen fyllda med oklarheter: vad krävs av en
            kommunal fråga som ”kan fånga väljarnas intresse” i ett system
            med ge- mensam valdag, vad menar propositionen med ”kommunal demokrati”,
            vilken ”avvägning” mellan riks- och kommunalpolitik tänker sig
            regering- en, etc.? Men det allmänna intrycket är klart. Propositionen
            gör gällande att valrörelserna med gemensam valdag i viktig utsträckning
            kommer att handla om lokala frågor, att partierna kommer att se
            till att så sker och att det inte blir dominans för rikspolitiken.
            Jag tror att regeringen här har fel och att den gemensamma valdagens
            kritiker har rätt. Det var också statsministerns mening för fyra
            år sedan. På den socialdemokratiska partikongressen 1964 förklarade
            Tage Erlan- der att ”jag slåss för ett kommunalt samband, där
            kommunerna kan leva
          </p>
          <pb facs="riksdagen-motions-pdf/data/1968/mot_1968__fk__756/mot_1968__fk__756-003.pdf"/>
          <fw xml:id="i-UN5u4Zyh7bU1SbDVkoNNBQ">
            8 Motioner i Första kammaren, nr 756 år 1968
          </fw>
          <p xml:id="i-Gva7fwbrik3vwMS5bpghzd">
            sitt liv ungefär som nu och får ytterligare förstärkning av möjligheterna
            att utföra en gärning. Slår vi ihop valen så till den grad att
            valdagen blir gemensam — — — har vi kommit därhän att det inte
            längre är två jäm- ställda parter som agerar, utan då är kommunalpolitiken
            ett annex till rikspolitiken, och det var inte meningen.” Statsministern
            ansåg vid den tidpunkten att gemensam valdag var ”en dålig lösning”.
            De optimistiska omdömena i propositionen överensstämmer inte heller
            med de erfaren- heter vi hittills haft av de s. k. kommunalvalen,
            som på grund av sin bety- delse för första kammarens sammansättning
            blivit kombinerade riksdags- och kommunalval.
          </p>
          <p xml:id="i-KB8ptVH4sCC2VJdt8hSxbT">
            1970 års val kan komma att ge besked om vilken bedömning som
            är riktig. Hur stor roll kommer de kommunala problemen att spela
            i 1970 års valrörelse, som samtidigt gäller riksdagens, landstingens
            samt stads- och kommunalfullmäktiges sammansättning?
          </p>
          <p xml:id="i-728sudE7botUHMbFd6USyH">
            Den frågan bör bli föremål för en bred statsvetenskaplig undersökning.
            Ett forskningslag bör få i uppdrag att studera hur de kommunala
            frå- gorna påverkat valdebatten och (bl. a. genom opinionsundersökningar)
            mäta hur de influerat valet. Hur mycket av valpropagandan gäller
            problem som beslutats i den egna kommunen? Hur mycket skriver
            tidningarna om sådana frågor? Hur mycket av debatterna i radio
            och TV gäller de pro- blemen? Vilka frågor anser väljarna vara
            viktigast för deras röstande? Hur många väljare har påverkats
            av lokala problem som handläggs av kommunala organ? Hur stor del
            av partiernas propaganda har ägnats de egna insatserna på det
            kommunala planet? Hur mycket av polemiken mot andra gäller motståndarnas
            agerande i kommunalpolitiken? Etc. (Exem- pel på liknande frågeställningar
            återfinns i bilagorna till länsdemokrati- utredningens betänkande,
            SOU 1965:54.) Kanske kan ett sådant forsk- ningslag före valet
            uppställa vissa kriterier för olika typer av ”kommunal demokrati”
            och undersöka i vilken utsträckning dessa kriterier uppfylls.
          </p>
          <p xml:id="i-EiWqkPCYKxTcPCXgDYUEfy">
            Det vore självfallet av utomordentligt värde att få frågorna
            ovan be- svarade och ta del av en utförlig analys av kommunalpolitikens
            betydelse i 1970 års valrörelse. Det skulle ge ett bättre underlag
            för den fortsatta debatten om den kommunala demokratin. En sådan
            undersökning kan också ge vägledning för frågan om Sverige också
            i många kommande val ska ha ett system med gemensam valdag. Riksdagen
            bör därför uppdra åt regeringen att ta intiativ till en sådan
            undersökning. Vare sig man delar omdömena i proposition nr 27
            eller in- stämmer med kritikerna borde det vara av värde att få
            bedömningarna prövade i 1970 års val och få en genomlysning av
            det problem, som så mycket av debatten om vår kommande författning
            kretsat kring.
          </p>
          <p xml:id="i-SJQgjYcCG21bRj9h3M1GA6">
            Under hänvisning till motiveringen ovan yrkar jag,
          </p>
          <pb facs="riksdagen-motions-pdf/data/1968/mot_1968__fk__756/mot_1968__fk__756-004.pdf"/>
          <fw xml:id="i-DRT5kAHoPqmhb4XgsB91Pb">
            Motioner i Första kammaren, nr 756 år 1968 9 att riksdagen i
            skrivelse till Kungl. Maj:t hemställer om initiativ till en bred,
            vetenskaplig undersökning om
          </fw>
          <p xml:id="i-PNdKECg6N1bzUA4ejKospG">
            kommunalpolitikens roll i 1970 års valrörelse.
          </p>
          <p xml:id="i-MxArhLz32MpQazAJebXPvK">
            Stockholm den 27 februari 1968
          </p>
          <p xml:id="i-P1hMpQBj2n58UHDmz7zJpB">
            Per Ahlmark (fp)
          </p>
        </div>
      </div>
    </body>
  </text>
</TEI>
