<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00968">
  <teiHeader>
    <fileDesc>
      <titleStmt>
        <title>Fortbildning av läkare</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:968 av Finn Bengtsson (M)</title>
          <idno type="rdwebb">H302968</idno>
          <rs type="number">968</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302968/text</ref>
          <ref type="dokument_url_html">http://data.riksdagen.se/dokument/H302968</ref>
          <ref type="dokumentstatus_url_xml">http://data.riksdagen.se/dokumentstatus/H302968</ref>
          <ref type="docx">http://data.riksdagen.se/fil/52939FFC-0D4F-4A60-92C3-A7774FA264E1</ref>
          <ref type="pdf">http://data.riksdagen.se/fil/0138EDC4-4C3A-4F80-A945-BDB5A88BBB84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9R7ES8dA6PPeqx7VuCN2cs" type="signed"/>
        <correspContext corresp="i-9R7ES8dA6PPeqx7VuCN2cs">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-ELTXYyV8QXvJfvSCPDHz1P" type="submitted">
          <date when="2015-10-02"/>
          <time when="16:12:13"/>
        </correspAction>
        <correspAction xml:id="i-RsesLuJjkboSKvtqSv5YiF" type="referred">
          <date when="2015-10-13"/>
        </correspAction>
        <correspAction xml:id="i-JqZDa68SvBuMJ8LWiosTX3" type="assigned">
          <date when="2016-05-12"/>
          <time when="15:11:02"/>
        </correspAction>
        <correspContext corresp="i-JqZDa68SvBuMJ8LWiosTX3">
          <ref type="assignedTo">Socialutskottet</ref>
        </correspContext>
        <correspAction xml:id="i-D7NfrvHxpfgdAKKQLw3zqG" type="behandlas_i"/>
        <correspContext corresp="i-D7NfrvHxpfgdAKKQLw3zqG">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:968 av Finn Bengtsson (M) Fortbildning
          av läkare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4RaSKbqNGNdLzTCeSuS2Qk">
            Förslag till riksdagsbeslut
          </head>
          <list style="ol">
            <item xml:id="i-Vt3K6h8sEdQ9BuX4xzu8KE">
              Riksdagen ställer sig bakom det som anförs i motionen om att
              införa en obligatorisk rätt för läkare att fortbilda sig och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-RhnKHQNT1ZHRAL32oatXst" type="h1">
            Bakgrund
          </head>
          <p xml:id="i-NJMVYVjDZRUCBLzYVgCJEq">
            Staten ansvarar för att ange de kompetenskrav som ska gälla för
            att en läkare ska kunna erhålla ett specialistbevis. Men enligt
            hälso- och sjukvårdslagen är det sjukvårdshuvudmännen som ansvarar
            för själva utbildningen av en blivande specialistläkare såsom
            varande anställd hos sjukvårdshuvudmännen. I denna process har
            emellertid staten visat sitt stöd för viss kursverksamhet, så
            kallade specialistkompetenskurser (SK-kurser), genom att finansiera
            desamma.
          </p>
          <p xml:id="i-5P2apBKim9Qb4AqfZvkX89">
            Men läkaryrket är ett livslångt lärande med dessutom snabbt föränderligt
            kunskapsinnehåll i många fall. Efter uppnådd specialistläkarkompetens,
            som tar cirka 5 år av vidareutbildning efter att läkarlegitimation
            erhållits, så har vanligen den specialistutbildade läkaren fortfarande
            den längsta yrkesverksamma tiden framför sig. Att då, i praktiken,
            all väsentlig fortbildning upphör för majoriteten av specialistläkarna
            i Sverige är i sig en häpnadsväckande underlåtelse om sjukvårdens
            effektivitet och modernitet såväl som patientsäkerhet ska vara
            i fokus.
          </p>
          <p xml:id="i-U7PvbEwPAhzGQ62uPgnQ2r">
            Tidigare lät sjukvårdshuvudmännen läkemedelsindustrin stå för
            lejonparten av den fortbildning som specialistläkarna faktiskt
            ändå fick. Men detta var en ohållbar situation som därför tvingades
            till en reglering av etiska skäl under 1990-talets mitt. Men i
            efterförloppet till denna reglering så tog inte sjukvårdshuvudmännen
            ansvar för den situation som uppstått, och fortbildningen av specialistläkarna
            blev ännu sämre än tidigare.
          </p>
          <p xml:id="i-9PqYELUToTeG5WZmH1T7Np">
            Från och med i år har all ekonomisk inblandning av läkemedelsindustrin
            i specialistläkarnas fortbildning upphört, men fortfarande utan
            att sjukvårdshuvudmännen tagit sitt ansvar för finansieringen.
          </p>
          <head xml:id="i-EWGz1VSgdac3LFzqrMECbh" type="h1">
            Motivering
          </head>
          <p xml:id="i-9XVjwsfuGkkckXzkDW4qhx">
            Det är därför nödvändigt att staten ingriper mot denna brist
            på engagemang från sjukvårdens primärt ansvariga politiker. Bristen
            på engagemang från ansvariga politikers sida för läkarnas fortbildning
            nådde under våren 2015 allmänhetens uppmärksamhet, bland annat
            i en serie skrämmande reportage i Sveriges Radios program Kaliber.
          </p>
          <p xml:id="i-2uwjtokuJni1zAE5PTdTcn">
            Det är därför hög tid för regeringen att agera i frågan. Vid
            en interpellationsdebatt med socialministern (2014/15:423) under
            våren 2015 angav statsrådet att det visserligen var mycket viktigt
            att läkare hade god tillgång till fortbildning, men att detta
            huvudsakligen var ett ansvar för sjukvårdshuvudmännen att tillfredsställa
            även om staten på olika sätt kunde tänka sig att bidra. Tyvärr
            räcker enligt min mening inte denna passivitet från statens sida.
            Då sjukvårdshuvudmännen fortsatt inte garanterar alla läkare fortbildning
            äventyrar detta patientsäkerheten och kräver en översyn över lagstiftningen
            som sjukvårdshuvudmännen har att rätta sig efter på detta område.
            Det räcker uppenbarligen inte med enbart överenskommelser som
            inte efterlevs.
          </p>
          <p xml:id="i-Dxh15VmFhsmeQLZwKBZ7nt">
            Det finns vetenskapligt stöd för att resultaten i sjukvården
            försämras om fortbildningen eftersätts. Detta förhållande gäller
            även för läkare med lång erfarenhet. Det är i detta sammanhang
            viktigt att konstatera att det gäller varje sådan läkares hela
            bredd av uppdaterad professionell kunskap, inte bara inom det
            egna smalare expertområdet som specialist.
          </p>
          <p xml:id="i-HCt9uUYo9fd7PjhnU3PyS">
            Därtill bör naturligtvis läkarnas fortbildning kvalitetssäkras.
            Denna granskning är emellertid i praktiken mycket svårare att
            uppnå än under den formella delen av både grundutbildningen och
            vidareutbildningen till specialist. Detta hänger ihop med den
            individuella yrkesskicklighet som en lång erfarenhet kunnat bibringa
            läkaren över åren som man praktiserat. Av denna anledning är inte
            enbart krav på gemensamma specialitetsövergripande examinationer
            av kunskapsinhämtning särskilt relevanta för att styrka fortbildningens
            kvalitet.
          </p>
          <p xml:id="i-CmQohKMHnPkQAdtrc5hWxK">
            En bättre utgångspunkt är då ett krav på en årligt återkommande
            men individualiserad plan för hur fortbildningen ska utformas
            i samråd mellan den enskilde läkaren och dennes arbetsgivare att
            föredra.
          </p>
          <p xml:id="i-C1GpUJw94VXcmisaq6SqvZ">
            Men som läget är idag, där endast Sverige tillsammans med Portugal
            och Malta inom EU är de enda länder som helt saknar ett regelverk
            för att garantera specialistkompetenta läkare deras självklara
            rätt till fortbildning, så måste alltså staten nu överväga att
            gripa in där arbetsgivarna sviktar för att säkra detta behov av
            kunskapsförnyelse. Annars hotas såväl kvaliteten som säkerheten
            inom den svenska sjukvården, något som redan idag inte är optimerat
            på något sätt trots många nya lagar på området som exempelvis
            lagen om valfrihet (LOV), patientsäkerhetslagen och, nu senast
            patientlagen, alla på initiativ av de föregående alliansregeringarna.
            Det krävs alltså kompletterande lagstiftning på detta område.
          </p>
          <p xml:id="i-FEZhCGAVSXgWF2ALfCXLSy">
            Med det ovan anförda anser jag att ett förslag till tvingande
            regelverk för läkares fortbildning ska arbetas fram på Socialdepartementet.
            Detta kan lämpligen föregås av regeringsuppdrag till arbetsgivarna
            (sjukvårdshuvudmännen), professionens företrädare och Socialstyrelsen
            att utreda de sjukvårdsmässiga och medicinska förutsättningarna
            för en sådan lagstiftning.
          </p>
          <p xml:id="i-9cyYEy8UtgKAUsFZBwQbq">
            En av utgångspunkterna för en sådan utredning kan vara den modell
            för genomförande och uppföljning av fortbildning som bland annat
            Svenska Läkaresällskapet utvecklat. Då behöver inte hjulet uppfinnas
            på nytt igen i en nödvändig process som snarast möjligt kan åstadkomma
            en ansvarsfull reglering av läkarnas fortbildning. Jag vill att
            riksdagen med bifall till denna motion ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-Sq2MEhcasekWeNtiZWddk7" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
