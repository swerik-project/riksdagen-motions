<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01140">
  <teiHeader>
    <fileDesc>
      <titleStmt>
        <title>Energipolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energipolitiken</title>
          <idno type="rdwebb">G5021140</idno>
          <rs type="number">1140</rs>
          <ref type="dokument_url_text">http://data.riksdagen.se/dokument/G5021140/text</ref>
          <ref type="dokument_url_html">http://data.riksdagen.se/dokument/G5021140</ref>
          <ref type="dokumentstatus_url_xml">http://data.riksdagen.se/dokumentstatus/G5021140</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JpoJYdbEyCDCVRQXCXpSQ6" type="signed"/>
        <correspContext corresp="i-JpoJYdbEyCDCVRQXCXpSQ6">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1140/mot_198182__1140-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1981/82:1140
          </p>
          <p>
            Lars Werner m. fl. Energipolitiken
          </p>
          <p>
            Allmänt
          </p>
          <p>
            Utvecklingen av Sveriges energiförbrukning motsvarar i allt väsentligt
            vad linje 3-anhängarna och Folkkampanjen mot Kärnkraft framförde
            under folkomröstningskampanjen. Om de åtgärder vidtagits som kärnkraftsmot-
            ståndarna då föreslog skulle Sverige varit betydligt mera oberoende
            av både kärnkraft och olja än vad landet är i dag. Energisparkommitténs
            beräkning- ar, som redovisas i budgetpropositionen, avslöjar än
            en gång att den verkliga energiförbrukningen ligger under prognoserna.
            Denna gång är det siffrorna i regeringens energiproposition från
            förra året som kommit på skam. Den totala energianvändningen har
            minskat med 3,1 96 från 1980 till 1981. Detta trots att energibesparande
            åtgärder inte alls genomförts i den omfattning som skulle varit
            möjlig. Det är framför allt på el-sidan som ett kvalificerat slöseri
            med energi satts i system. Detta är nödvändigt för att kunna placera
            det stora överskott på el-energi som den onödiga utbyggnaden av
            kärnkraft medfört. All annan utbyggnad av el-produktion har effektivt
            stoppats upp på detta sätt. Som framgår av propositionen sjunker
            t. ex. andelen av mottryckspro- ducerad el-kraft från 9,9 96 1980
            till 4 96 1981, och än mer enligt prognos för 1982. Detta trots
            att det pågår en snabb utbyggnad av fjärrvärmesystem baserade
            på kol och alternativa bränslen i många av våra kommuner. De byggs
            nu i många fall enbart som hetvattencentraler utan den extra tillsats
            av mottrycksbaserad el-produktion, som borde vara naturlig med
            tanke på det stora bortfall av el-ström som kärnkraftsavvecklingen
            kommer att medföra inom några få år. Också inom industrin har
            utbyggnaden av mottryckskraft bromsats upp eftersom det inte finns
            något akut behov. Det svenska vindkraftprogrammet har på samma
            sätt helt satts på sparlåga med påföljd att viktig industrikapacitet
            och kunnande förloras. Överskottet på elström slussas nu framför
            allt in i värmeförsörjningen. Både Vattenfall och andra storproducenter
            av kärnkraftsbaserad el-kraft gör frenetiska ansträngningar för
            att öka andelen el-värme, både i bostadsbe- ståndet och all annan
            bebyggelse. De har hittills varit framgångsrika. 33 96 av småhusen
            är i dag el-värmda vilket innebär en ökning av elvärmeförbruk-
            ningen från 2 till 9 TWh under den senaste tioårsperioden. Fram
            till 1990 beräknar CDL — Centrala Driftsledningen — att 75 96
            av småhusen skall ha övergått till el-värme, vilket innebär en
            ökning till 19,4 TWh. I flerbostads- hus beräknas en ökning av
            andelen el-värmda lägenheter från 3 96 1978 till 13 20 1990, räknat
            i TWh, en ökning från 0,3 till 2,6. El-värmen i offentliga
          </p>
          <pb facs="riksdagen-motions-pdf/data/198182/mot_198182__1140/mot_198182__1140-002.pdf"/>
          <p>
            Mot. 1981/82:1140 15
          </p>
          <p>
            byggnader, industrilokaler m. m. ökar också genom låga tariffer
            som uppmuntrar till installation av stora, direktverkande el-pannor.
            Realisation av el-kraft för uppvärmning, som snabbt binder upp
            Sverige till ett stort beroende, är det största energiproblemet
            för den närmaste framtiden. Om inte denna medvetna politik stoppas
            och vänds i en utveckling mot andra värmekällor kommer det inte
            att vara möjligt att avveckla kärnkraften på det sätt som förutsattes
            i folkomröstningen och som fastslagits genom riksdagsbeslut.
          </p>
          <p>
            Energihushållning
          </p>
          <p>
            En effektiv och långt driven hushållning med energin är nödvändig
            om vi skall kunna förverkliga besluten om att avveckla kärnkraften
            och kraftigt minska beroendet av oljeimport. Detta energisparande,
            åstadkommet inte minst genom systematiskt införande av energieffektiv
            teknik, skall syfta till att nå en låg nivå på energianvändningen.
            Men det har i inget avseende karaktären av uppoffring eller något
            slags samhällelig asketism. Alldeles tvärtom får en konsekvent
            genomförd hushållning, där varje slag av energi ges sin rätta
            användning, och där både användning och återanvändning av energin
            sätts i förgrunden, en mycket positiv samhällelig effekt. Att
            hålla energianvändningen på en låg nivå innebär att vi slipper
            bygga en del dyrbara anläggningar för energiomvandling, att vi
            slipper kostsam import till viss del, att vi skonar miljön, vilket
            också är en samhällelig besparing. Att systematiskt och medvetet
            ge hela vårt byggnadsbestånd en energisnål karaktär, innebär en
            framtidsinvestering som ger ”utdelning” i form av många tusentals
            arbeten både på byggsidan och inom industrin. Liknande positiv
            effekt uppstår genom utbyggnad av kollektiv trafik och genom införande
            av energieffektiv teknik inom den industriella verksamhe- ten.
            Det är nödvändigt med en kraftigt markerad inriktning på hushållning
            och återanvändning då det gäller energin. En sådan kraftig satsning
            kan bedömas få positiva effekter också med tanke på den ekonomiska
            kris som råder. Den hittillsvarande effekten av energisparandet
            i befintlig bebyggelse är helt otillräcklig. Tillgängliga uppgifter
            visar på en ackumulerad eftersläpning i förhållande till målsiffrorna.
            Takten i energisparandet torde nu ligga på ungefär 20 20 av vad
            som är nödvändigt för att sparmålet skall uppnås. Vänsterpartiet
            kommunisterna har tidigare yrkat på kraftigare styrmedel för att
            verkligen åstadkomma de önskade effekterna, nämligen att under
            1980-talet minska energianvändningen inom området med ca 48 TWh.
            De otillräckliga resultaten hittills tyder på att dessa kraftigare
            styrmedel är helt nödvändiga. Om inte sådana sätts in blir energisparmålen
            i stort sett bara önsketänkande. En lag om energihushållning,
            en samhällelig plan som fastställer regler i
          </p>
          <pb facs="riksdagen-motions-pdf/data/198182/mot_198182__1140/mot_198182__1140-003.pdf"/>
          <p>
            Mot. 1981/82:1140 16
          </p>
          <p>
            viktiga avseenden, torde vara ofrånkomlig om vi skall uppnå målen.
            När samhället via regering och riksdag bestämmer sig för att ett
            visst sparmål är önskvärt att uppnå, måste samma organ också tillhandahålla
            de medel som gör det möjligt att förverkliga beslutet. Information
            och utbildning är viktigt och nödvändigt, lån till energibespa-
            rande åtgärder kommer att behövas också i framtiden, men det behövs
            också ett fastare grepp både över inventering av byggnadsbeståndet
            och därmed av lämpliga åtgärder. Inte minst kommer det att behövas
            samhälleligt inflytande över att de lämpliga energisparande åtgärderna
            verkligen kommer att genomföras. Hittillsvarande lagar och regler
            räcker i det avseendet inte till. Det kommunala ansvaret för energiförsörjningen
            täcker t. ex. inte möjligheten att bestämma om användningen av
            ev. förekommande industriell spillvärme inom kommunen. Det ligger
            inte inom kommunens kompetens att besluta i sådana frågor. Huvuddelen
            av den energi som används för att värma oss och våra bostäder
            försvinner i form av värmeläckage, I försvinnande liten omfattning,
            och helt utan plan och system, återvinns värmen för uppvärm- ning
            av kall ventilationsluft. Detta är ett område där det är lätt
            att påvisa att stora energivinster kan nås genom en tämligen enkel
            teknik för värmeåter- vinning. Kombinerad med värmepumpar skulle
            denna återvunna energi i hög grad kunna medverka till att minska
            bränslebehovet, t. ex. behovet av importerad olja. Men med nuvarande
            regler finns ingen garanti för att möjligheterna tillvaratas.
            Det kan t.o.m. förekomma att ett sådant systematiskt energisparande
            uppfattas som inte förenligt med intressena hos kommunala värmeverk,
            vilka behöver ”underlag” för leverans av fjärrvär- me. Det råder
            ungefär motsvarande förhållanden då det gäller övriga energianvändningsområden;
            trafiken och industrin. Vänsterpartiet kommunisterna har tidigare
            i motion framhållit att en framgångsrik energihushållning inom
            industrin måste innehålla medel för styrning mot mindre energiintensiva
            sektorer. Ett övergripande energihus- hållningsprogram, vilket
            vpk anser nödvändigt, skall samordna, planera och överväga olika
            hushållningsåtgärder inom samhällets skilda delar. För industrins
            del framstår det allt tydligare att en form av energikoncessions-
            nämnd skulle kunna göra en stor insats för att göra de avvägningar
            som på en gång begränsar energianvändningen, hushållar med våra
            naturresurser, ger meningsfull sysselsättning och är skonsam mot
            miljön. Inte minst gäller det att stimulera en utveckling till
            nya, energisnåla produktionsmetoder i varje enskilt fall då det
            handlar om industriell nyetablering. Med användande av i dag känd,
            bästa teknik, är det fullt möjligt att inom perioden för kärnkraftens
            avveckling trots en avsevärt ökad total produktionsvolym ändå
            kraftigt minska behovet av energi. Men det sker inte av sig självt.
            Det förutsätter en medveten samhällelig satsning, en målinriktning
            och ett samhälleligt ansvar.
          </p>
          <pb facs="riksdagen-motions-pdf/data/198182/mot_198182__1140/mot_198182__1140-004.pdf"/>
          <p>
            Mot. 1981/82:1140 17
          </p>
          <p>
            Bränsleförsörjning Olja
          </p>
          <p>
            Olja och oljeprodukter kommer under överskådlig tid att vara
            de viktigaste komponenterna i Sveriges bränsleförsörjning. Tillgång
            och pris på olja har inte utvecklats på det negativa sätt som
            förutsattes under 1970-talets s.k. oljekriser. En planmässig oljepolitik
            för att säkra långsiktiga leverans- kontrakt, tillräcklig raffinaderikapacitet,
            goda lagringsmöjligheter och effektiv, billig distribution kräver
            att samhället har kontroll över verksam- heten. Ett överförande
            av den privata oljehandeln till statlig, kommunal och kooperativ
            förvaltning är därför ett viktigt krav inom bränsleområdet. Det
            hindrar spekulation av större och mindre bolag när världsmarknadspriserna,
            t. ex. på den s. k. spotmarknaden, svänger och säkrar skatteinkomsterna
            för Sverige. De flesta stora oljebolagen redovisar fortfarande
            inga vinster i Sverige trots att deras omsättning räknas i miljarder.
            En fortsatt utbyggnad av det statliga oljelagringsprogrammet är
            också nödvändig. Även om den minskande förbrukningen motiverar
            en viss neddragning är lagerkapaciteten i säkra utrymmen, dvs.
            bergrum, fortfarande alldeles för låg. På ostkusten norr om Nynäshamn
            finns inga som helst anläggningar för sådan lagring.
          </p>
          <p>
            Naturgas
          </p>
          <p>
            Sverige har äntligen fått ett program för introduktion av naturgas.
            Det är än så länge av marginell omfattning, jämfört med vår totala
            bränsleförbruk- ning. Men det finns stora möjligheter att utvidga
            det på olika sätt. Planerna på ett samarbete med Norge, med en
            nord-syd ledning genom Sverige för naturgas, måste med det snaraste
            ges ett konkret innehåll. Möjligheterna till en anslutning till
            det sovjetiska gasnätet, som redan finns framdraget till Finland,
            måste på samma sätt drivas energiskt och inriktas på snabba resultat.
            Olika möjligheter med en ledning via Åland till Roslagen har diskuterats
            och en allvarligt syftande prospektering och överläggningar med
            de sovjetiska myndigheterna bör inledas.
          </p>
          <p>
            Kol
          </p>
          <p>
            Det Kol-Sverige som utbyggnaden av kärnkraft skulle rädda oss
            ifrån är vi nu på väg in i utan några som helst restriktioner.
            Linje 2-partierna, socialdemokraterna och folkpartiet har här
            det största ansvaret. De gjorde, på falska grunder, en stor affär
            av att vpk och andra föreslog en begränsad och kontrollerad användning
            av kol för att ersätta kärnkraften. Nu förordar de själva en mycket
            större användning av kol och dessutom kärnkraft. Sverige är på
            väg in i ett kolsamhälle på samma okontrollerade sätt som vi drev
            in i oljesamhället för trettio år sedan. En försiktig ökning av
            kolanvändningen är nödvändig för att klara värmeförsörjningen,
            men den
          </p>
          <pb facs="riksdagen-motions-pdf/data/198182/mot_198182__1140/mot_198182__1140-005.pdf"/>
          <p>
            Mot. 1981/82:1140 18
          </p>
          <p>
            måste kombineras med kraftiga åtgärder mot miljöproblemen och
            en kontroll av import och handel. Inte heller på detta område
            skall det vara fritt fram för privata vinstintressen i en för
            samhället viktig försörjningsfråga.
          </p>
          <p>
            Inhemska bränslen
          </p>
          <p>
            En snabbare övergång till alternativa, inhemska bränslen än vad
            som f. n. planeras är nödvändigt. Dels för att minska oljeförbrukningen,
            som är störst inom värmeområdet, dels för att förhindra den snabba
            och okontrollerade introduktionen av el-värme och kol som nämnts
            i det föregående. Större resurser till prospektering och utvinning
            av i första hand skogsavfall och torv är därför nödvändiga. Men
            också här behövs det en samhällets kontroll, framför allt från
            kommunernas sida, för att förhindra att inhemska bränsleresurser
            av detta slag exploateras och utplundras för att ge privata vinster.
            Vpk har tidigare föreslagit att regionala bränslebolag med statligt
            och kommunalt ägande bildas för att handha utvinning, transport
            och användning. Detta krav kvarstår. En sådan planerad verksamhet
            förhindrar också att vedråvara som är användbar för massa-, pappers-
            och träindustri överförs till bränsle.
          </p>
          <p>
            Alternativa drivmedel
          </p>
          <p>
            Utbyggnaden och användningen av inhemska drivmedel måste också
            genomföras i snabbare takt än f. n. Det är tillfredsställande
            att försöksverk- samhet med metanol pågår och att liknande projekt
            för etanol skall prövas, men det är inte tillräckligt. Både ur
            försörjningsmässig, ekonomisk och miljömässig synpunkt är en övergång
            från bensin och motorbrännolja till dessa nya drivmedel viktig.
            Sverige har genom sin stora skogsindustri rika möjligheter att
            producera framför allt metanol, och det var endast kortsiktiga
            bedömningar som gjorde att denna industrikapacitet rustades ner
            efter kriget. Den bör nu snarast återigen sättas på fötter. För
            detta behövs ingripanden både i tillverkningsledet, distributionsverksamheten
            och för- brukningssektorn, dvs. bilindustrin.
          </p>
          <p>
            Uran
          </p>
          <p>
            Kärnkraften i Sverige skall avvecklas. Som framhålls i propositionen
            finns det inga svårigheter att skaffa det uran som behövs för
            det svenska kärnkraftsprogrammet på den internationella marknaden.
            Det är därför dags att riksdagen en gång för alla fattar ett principbeslut
            om att någon uranutvinning inte skall förekomma i Sverige. Inte
            minst ur den synpunkten att varje framställning av klyvbart material
            bidrar till risken för spridning av kärnvapen bör det svenska
            uranet få stanna i bergen.
          </p>
          <pb facs="riksdagen-motions-pdf/data/198182/mot_198182__1140/mot_198182__1140-006.pdf"/>
          <p>
            Mot. 1981/82:1140 19
          </p>
          <p>
            Elförsörjningen
          </p>
          <p>
            Som nämndes inledningsvis är det sätt på vilket elförsörjningen
            ordnas av största vikt för det svenska energiprogrammet. En utbyggnad
            av mottrycks- kraft, vindkraft och mindre vattenkraftsresurser
            i kombination med en reducering av eluppvärmning och effektiva
            sparåtgärder inom alla andra områden, är en förutsättning för
            att kärnkraften skall kunna avvecklas.
          </p>
          <p>
            Mottryckskraft
          </p>
          <p>
            Ett program för installation av mottryckskraft både i kommunala
            fjärrvärmesystem och i industriella anläggningar är härvid den
            viktigaste åtgärden. Statliga och kommunala insatser är nödvändiga
            och en översyn av hela området bör genomföras.
          </p>
          <p>
            Vindkraft
          </p>
          <p>
            På vindkraftsområdet måste en snabbare start av ett omfattande
            program också komma till stånd. Det finns nu tillräcklig erfarenhet
            för att direkt sätta i gång den produktion av vindkraftverk som
            Nämnden för energiproduktions- forskning föreslagit. Karlskronavarvet
            och Karlstads mekaniska verkstad har denna erfarenhet och kapacitet
            men kan i brist på beställning tvingas till att avveckla verksamheten.
            Detta vore ett direkt slöseri, som i rådande ekonomiska läge och
            arbetsmarknadsläge inte är försvarbart.
          </p>
          <p>
            Vattenkraft
          </p>
          <p>
            Vattenkraften kan byggas ut i den begränsade omfattning som förutsattes
            av linje 3 i samband med folkomröstningen. Det förutsätter höjning
            av effektiviteten i gamla vattenkraftverk, viss utbyggnad av nya
            verk och en satsning på mindre vattenkraftresurser, framför allt
            i södra Sverige. Men det innebär fortfarande stopp för utbyggnad
            i de hittills outbyggda fyra älvarna och de forssträckor som bedömts
            viktiga ur naturresurs- och miljövårdssyn- punkt. En inventering
            av de mindre vattenkraftsresurserna i södra Sverige bör genomföras.
          </p>
          <p>
            Värmeförsörjning
          </p>
          <p>
            Oljeberoendet inom uppvärmningssektorn har minskat och uppgår
            nu till drygt 80 20 av den totala värmeförbrukningen, som i sin
            tur tar i anspråk 40 20 av den totala energiförbrukningen. Fjärrvärmesystemen
            byggs ut och övergången till fasta bränslen i dessa anläggningar
            beräknas öka. Detta är en positiv utveckling, men den ökning av
            elvärme som bidragit till resultatet måste bedömas negativt.
          </p>
          <pb facs="riksdagen-motions-pdf/data/198182/mot_198182__1140/mot_198182__1140-007.pdf"/>
          <p>
            Mot. 1981/82:1140 20
          </p>
          <p>
            Det är också positivt att utbyggnaden av värmepumpar nu tycks
            ha anammats som ett verkligt alternativ inom uppvärmningssektorn.
            Nackdelen med värmepumpar är att de är beroende av elkraft, men
            denna förbrukning är marginell jämfört med direktverkande elvärme.
          </p>
          <p>
            Spillvärme
          </p>
          <p>
            Ett område som inte berörs i budgetpropositionen är utnyttjandet
            av spillvärme på ett mera direkt sätt än genom värmepumpar. Fortfarande
            släpps mycket värme från processindustrier och andra anläggningar
            ut till ingen nytta. Det finns exempel på tätorter som byggt oljeeldade
            värmecen- traler de senaste åren, fastän det funnits industrivärme
            på nära håll som med fördel kunde ha utnyttjats. Detta är ett
            slöseri som inte bör få förekomma. Regeringen bör därför vidta
            åtgärder som förhindrar utbyggnad av särskilda värmeproduktionsanläggningar
            om det finns spillvärme inom området i fråga.
          </p>
          <p>
            Energikombinat
          </p>
          <p>
            En särskild variant i dessa sammanhang är de s. k. energikombinaten,
            anläggningar samlokaliserade med oljeraffinaderier och motsvarande
            anläggningar. Denna möjlighet till värmeproduktion behandlades
            också i regeringens energiproposition förra året med föga intresse.
            De som är närmast aktuella är de i Nynäshamn och Göteborg föreslagna
            projekten. Enligt vpk:s mening bör en inriktning på sådana kombinat,
            baserade på en förgasning av tunga restoljor och ev. kol för samtidig
            produktion av värme och el, snarast komma till stånd.
          </p>
          <p>
            Solvärme
          </p>
          <p>
            Ett annat värmesystem där större satsningar bör genomföras är
            anlägg- ningar för solvärme. Det har talats mycket men gjorts
            lite i dessa sammanhang. Vpk:s tidigare förslag om program för
            kommunal solvärme och statliga initiativ i syfte att underlätta
            ökade och snabba insatser på solvärmeområdet är fortfarande aktuella.
            Det bör därför uppdras åt regeringen att snarast vidta sådana
            åtgärder.
          </p>
          <p>
            Närvärme
          </p>
          <p>
            Också småskaliga värmesystem, närvärmecentraler, bör uppmärksammas
            mera än vad som hittills skett. Sådana mindre blockcentraler eller
            gruppkvarterscentraler finns redan i dag på en del håll. De har
            en lägre drifttemperatur vilket ekonomiskt gynnar införandet av
            solvärme, värme- pumpar och lokal spillvärme. I närvärmecentralerna
            kan dessutom användas
          </p>
          <pb facs="riksdagen-motions-pdf/data/198182/mot_198182__1140/mot_198182__1140-008.pdf"/>
          <p>
            Mot. 1981/82:1140 21
          </p>
          <p>
            flera sorters bränslen, t. ex. biomassa, gas eller olja. Detta
            gör dem mindre beroende av en enda leverantör. Vpk har tidigare
            föreslagit att åtgärder vidtas för att stödja närvärmeidén och
            detta krav är fortfarande aktuellt.
          </p>
          <p>
            Kärnvärme
          </p>
          <p>
            Projekt inom värmeområdet som med bestämdhet måste avvisas är
            kärnvärme- och hetvattenledningar från kärnkraftverken. I det
            senare fallet verkar det nu som om regeringen äntligen bestämt
            sig för att avvisa STOSEB-projektet med avtappning av hetvatten
            från Forsmark. Motsva- rande projekt vid övriga kränkraftsblock
            bör också dödförklaras. Riksdagen bör fatta ett principbeslut
            om att någon avtappning av hetvatten från kärnkraftverken för
            uppvärmningsändamål inte får förekomma. ASEA:s försök att lansera
            kärnvärmereaktorn SECURE måste också stoppas. Folkomröstningsresultatet
            ger inte utrymme för några andra reaktorer än de tolv som byggts
            för elproduktion och även det antalet kan diskuteras. Också i
            detta fall bör riksdagen fatta ett principbeslut.
          </p>
          <p>
            Kärnkraft och kärnsäkerhet
          </p>
          <p>
            Det är av största vikt att problemet med kärnkraftens avveckling
            kan lösas så smidigt som möjligt. Det bästa och effektivaste sättet
            är att begränsa användningen av redan laddade verk, att snarast
            möjligt ställa av de verk som inte oundgängligen behövs för elproduktionen
            och undvika att ta nya verk i drift. För alla dessa tre åtgärder
            finns det fortfarande handlingsfrihet i Sverige. Fördelarna är
            uppenbara. Avfallsmängderna begränsas, säkerheten ökar och nackdelarna
            med en överproduktion av elström som måste förbrukas på bekostnad
            av alternativa, framtida elkraftkällor begränsas. De snart färdigställda
            verken Forsmark 3 och Oskarshamn 3 bör därför inte laddas. Om
            bränsle inte tillförs underlättas avställningen avsevärt, och
            någon rivning behöver inte heller verkställas. Av de verk som
            är i gång bör Barsebäck snarast tas ur drift. Det är fullt möjligt
            att genomföra med den elförbrukning och möjlighet till annan produktion
            som finns i Sverige i dag. Övriga verk bör användas så sparsamt
            som möjligt. Detta framför allt för att minska mängderna av högaktivt
            avfall som alltmer framstår som det verkligt stora problemet med
            kärnkraften. Det bör inte få förekomma, vilket har skett under
            det senaste året, att vatten vid våra vattenkraftverk släpps förbi
            turbinerna, därför att elproduktionen från kärnkraftverken måste
            förbrukas. När det gäller avfallet bör alla planer på upparbetning
            överges. Det avfall som vi inte kan komma undan bör lagras utan
            upparbetning och arbetet för att finna en acceptabel förvaring
            fortsätta med största intensitet. Det olycksaliga avtalet med
            det franska bolaget Cogéma bör snarast sägas upp och förhandlingar
            om ett så billigt skadestånd som möjligt inledas. En
          </p>
          <pb facs="riksdagen-motions-pdf/data/198182/mot_198182__1140/mot_198182__1140-009.pdf"/>
          <p>
            Mot. 1981/82:1140 22
          </p>
          <p>
            utredning om förvaring av kärnkraftens avfall bör tillsättas.
            I avvaktan på dess resultat bör alla provborrningar för att finna
            lämplig beggrund stoppas. På kärnsäkerhetens område bör filterkammare
            enligt förslag i vpk:s motion 1980/81:1999 snarast och senast
            1985 byggas vid alla kärnkraftverk i drift.
          </p>
          <p>
            Höjning av beredskapsavgiften på oljeprodukter m. m.
          </p>
          <p>
            I budgetpropositionen föreslås en höjning av beredskapsavgiften
            på oljeprodukter. Höjningen motiveras med att fonderna för oljeprospekte-
            ring, oljeersättning och energiforskning behöver förstärkas. Höjningen
            föreslås utgå med sammantaget 29 kr. per kubikmeter på motorbrännolja,
            eldningsolja och bunkerolja. Fördelningen på de aktuella fonderna
            skulle bli 4 kr. per kubikmeter till oljeprospekteringsfonden,
            13 kr. per kubikmeter till oljeersättningsfonden och 12 kr. per
            kubikmeter till energiforskningsfon- den. Vpk har tidigare i dessa
            sammanhang påpekat att forskningsanslag bör utanordnas över statsbudgeten
            utan att knytas till särskilda avgifter som belastar konsumenterna.
            Många forskningsprojekt inom energiområdet har kunnat utnyttjas
            kommersiellt av både den statliga och privata företagsam- heten,
            och detta kommer att kunna göras även i fortsättningen. Den forskning
            staten vill driva bör finansieras i vanlig ordning och inte genom
            oljeavgifter. Beträffande oljeprospekteringsfonden är de ökade
            avgifterna knutna till nya regler för hur bidrag från fonden får
            beviljas. Tills nu har gällt ett villkor för att få bidrag ur
            fonden, som stipulerar att staten skall ha andel i ev. vinst,
            om prospekteringen leder till utvinning av olja, naturgas eller
            kol. Detta villkor vill regeringen nu avskaffa. Själva bidraget
            är fortfarande säkrat för återbetalning om verksamheten ger vinst.
            Men om prospekteringen inte leder till vinstgivande utvinning
            får staten stå för förlusten. Om den omvänt leder till mindre
            eller större vinst behålls denna av det bidragssökande företaget
            ensamt. Villkoret om statlig vinstandel för att få bidrag från
            oljeprospekteringsfonden bör kvarstå. Inte heller denna fond bör
            finansieras med ytterligare pålagor på oljekonsumenterna. Höjningen
            av beredskaps- avgiften på olja föreslås därför begränsas till
            13 kr. per kubikmeter och avses för förstärkning av oljeersättningsfonden.
            Medlen bör i första hand användas för att öka användningen av
            alternativa, inhemska bränslen i stället för olja.
          </p>
          <p>
            Ersättning för försenad idrifttagning av kärnreaktorer
          </p>
          <p>
            Forsmarks Kraftgrupp AB föreslås erhålla 215 milj. kr. som ersättning
            för försenad idrifttagning av reaktorerna i Forsmark 1 och 2 resp.
            Ringhals 3 och 4. Förseningen inträffade i samband med folkomröstningen
            om kärnkraft. Som vpk tidigare påpekat bör kraftbolagen inte erhålla
            denna ersättning.
          </p>
          <pb facs="riksdagen-motions-pdf/data/198182/mot_198182__1140/mot_198182__1140-010.pdf"/>
          <p>
            Mot. 1981/82:1140 3
          </p>
          <p>
            Samhällets kostnader för kärnkraften i form av forskning, projektering,
            säkerhetsåtgärder och omhändertagande av avfall och anläggningar
            efter det de tagits ur drift uppgår till mångdubbelt större belopp.
            Förseningskostna- derna bör betraktas som en normal risktagning
            om man väljer att sata på en oprövad och omstridd verksamhet.
            De bör inte betalas av samhället.
          </p>
          <p>
            Hemställan
          </p>
          <p>
            Mot bakgrund av det ovan framförda föreslås” 1. attriksdagen
            uttalar att överskottet av elström från kärnkraft- verken inte
            får förhindra introduktionen av nya och alternativa energikällor
            inom värme- och elförsörjningen, 2. att riksdagen hos regeringen
            hemställer om förslag till energi- hushållningslag som ger de
            styrmedel som krävs för att garantera genomförandet av energihushållningsplanen,
            3. attriksdagen hos regeringen hemställer om förslag till inrättan-
            de av en särskild koncessionsnämnd för att främja en industriell
            utveckling som tillvaratar bäst kända energisnåla teknik och som
            i övrigt tillgodoser kraven beträffande hushållning med råvaror,
            energi och miljö, 4. att riksdagen hos regeringen hemställer om
            förslag om att den privata oljeindustrin överförs i samhällelig
            och kooperativ ägo, 5. attriksdagen uttalar sig för en fortsatt
            utbyggnad av det statliga oljelagringsprogrammet i bergrum, 6.
            att riksdagen hos regeringen hemställer att förhandlingar snarast
            upptas med Sovjet om köp av naturgas och att prospektering av
            en ledning över Ålands hav igångsätts, 7. attriksdagen hos regeringen
            hemställer om förslag om import- licenser för kol,
          </p>
          <p>
            8. att riksdagen hos regeringen begär initiativ för bildandet
            av regionala bränslebolag, 9. att riksdagen hos regeringen begär
            initiativ för en snabbare introduktion av inhemsk drivmedelsproduktion
            i form av etanol och metanol, 10. att riksdagen hos regeringen
            hemställer om förslag till lag om förbud mot svensk uranbrytning,
            11. att riksdagen hos regeringen hemställer om förslag till ett
            program för installation av mottryckskraft i kommunala fjärrvärmeverk
            och industriella anläggningar, 12. att riksdagen hos regeringen
            begär åtgärder för att flera vindkraftverk snarast kommer till
            uppförande,
          </p>
          <p>
            " Se även motion 1981/82:1141.
          </p>
          <pb facs="riksdagen-motions-pdf/data/198182/mot_198182__1140/mot_198182__1140-011.pdf"/>
          <p>
            Mot. 1981/82:1140 24
          </p>
          <p>
            £3.
          </p>
          <p>
            14.
          </p>
          <p>
            15.
          </p>
          <p>
            16.
          </p>
          <p>
            DR.
          </p>
          <p>
            18.
          </p>
          <p>
            29;
          </p>
          <p>
            20.
          </p>
          <p>
            21,
          </p>
          <p>
            22.
          </p>
          <p>
            cs
          </p>
          <p>
            24.
          </p>
          <p>
            25.
          </p>
          <p>
            26.
          </p>
          <p>
            27.
          </p>
          <p>
            28.
          </p>
          <p>
            29.
          </p>
          <p>
            att riksdagen hos regeringen begär att en inventering av de mindre
            vattenkraftresurserna i södra Sverige genomförs, att riksdagen
            hos regeringen begär åtgärder för att förhindra att värmeverk
            byggs ut i samhällen där industriell spillvärme kan utnyttjas,
            att riksdagen uttalar att frågan om de s. k. energikombinaten
            ges en allvarlig och positiv prövning, att riksdagen hos regeringen
            hemställer om förslag till kommu- nala solvärmeprogram, att riksdagen
            hos regeringen begär åtgärder som befrämjar utbyggnaden av närvärmesystem,
            att riksdagen uttalar att någon avtappning av hetvatten från de
            svenska kärnkraftverken inte bör få förekomma, att riksdagen uttalar
            att all utveckling och allt arbete med kärnvärmereaktorn Secure
            bör stoppas, att riksdagen uttalar att laddning t.v. inte bör
            ske av reaktorerna Forsmark 3 och Oskarshamn 3, att riksdagen
            uttalar att reaktorerna i Barsebäck snarast bör tas ur drift,
            att riksdagen uttalar att övriga kärnkraftverk bör användas så
            litet som möjligt, att riksdagen uttalar att avfallet från de
            svenska reaktorerna inte skall upparbetas, att riksdagen uttalar
            att avtalet med Cogéma bör sägas upp snarast möjligt, att riksdagen
            uttalar att en utredning om förvaring av kärnkraf- tens avfall
            bör tillsättas och att alla provborrningar bör stoppas i avvaktan
            på dess resultat, att riksdagen hos regeringen hemställer om förslag
            innebärande att filterkammare enligt förslag i vpk:s motion 1980/81:1999
            skall byggas vid alla kärnkraftverk i drift före 1985. att riksdagen
            beslutar att höjningen av beredskapsavgiften på oljeprodukter
            begränsas till 13 kr. per kubikmeter avsedda för oljeersättningsfonden,
            att riksdagen uttalar att villkoret om vinstandel för staten fortfarande
            bör gälla för att erhålla bidrag ur oljeprospekte- ringsfonden,
            att riksdagen beslutar avslå proposition 1981/82:100, bil. 17,
            E 7. Ersättning för försenad idrifttagning av kärnreaktorer och
            fastställa anslaget till O kr.
          </p>
          <pb facs="riksdagen-motions-pdf/data/198182/mot_198182__1140/mot_198182__1140-012.pdf"/>
          <p>
            Mot. 1981/82:1140 25
          </p>
          <p>
            Stockholm den 25 januari 1982
          </p>
          <p>
            LARS WERNER (vpk)
          </p>
          <p>
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            BERTIL MÅBRINK (vpk) EVA HJELMSTRÖM (vpk) OSWALD SÖDERQVIST (vpk)
            TORE CLAESON (vpk) PER ISRAELSSON (vpk)
          </p>
        </div>
      </div>
    </body>
  </text>
</TEI>
