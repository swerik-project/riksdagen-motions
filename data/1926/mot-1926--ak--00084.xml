<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--ak--00084">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__84/mot_1926__ak__84-001.pdf"/>
      <fw xml:id="i-KS8i48Y5PSGcB41C6wynzZ">
        Motioner 1 Andra kammaren, Nr 84. 17
      </fw>
      <div xml:id="i-FSbLusVrES3nJiKJtJwqd1" type="motHeader">
        <div xml:id="i-SMCXqVwugytoxySS5sjjzK" type="motTitle"/>
        <div xml:id="i-7GTM8FhEMtn1zoqBuFAPep" type="motSubmissionInfo"/>
      </div>
      <div xml:id="i-JRugnZzaRcaVCkBoCLLdYU" type="motBody">
        <div xml:id="i-Kx4XAJqhGBigsdgsXEDtM">
          <p xml:id="i-Gp2MgzokZWCTRUo1vfuJh1">
            Nr 84,
          </p>
          <p xml:id="i-DYTAEhy9PAdfwJpFxTAgEi">
            Av herr Forssell m. fl., om skrivelse till Kungl. Maj:t angående
            be- redande av möjlighet för kyrkliga kommuner att införa kyrkofullmäktige
            m. m.
          </p>
          <p xml:id="i-KCtFLFu3hmx26NDbyM3QNk">
            Förslaget om en fullmäktiginstitution inom den kyrkliga kommunen
            tog vid sitt första framträdande sikte på förhållandena i städerna,
            och det kom tillika av åtskilliga skäl att ända från början nära
            förknippas med frågan om under- risningsväsendets riktiga anordning.
            Om man nämligen bortser från den egen- artade kyrkofullmäktigeinstitutionen
            i Göteborg och från de numera avskaffa- de kyrkofullmäktige i
            Stockholm, så torde man hava rätt att säga, att det varit erfarenheterna
            från särskilt de större städerna av kyrkostämmornas sätt att handhava
            just de ömtåliga och ekonomiskt så ingripande skolfrågorna, som
            i främsta rummet givit uppslaget till tanken på kyrkofullmäktige
            i städerna. Men samtidigt framträdde också allt starkare strävandet
            att överföra undervis- ningsväsendet från den kyrkliga till den
            borgerliga kommunen, alltså, då det närmast var fråga om de större
            städerna, till stadsfullmäktige. Vid 1896 års riksdag förspordes
            yttringar av bägge dessa olika strömningar. Då väcktes nämligen
            i dessa ämnen två motioner, den ena av L. A. Eklund, åsyftande
            sådan ändring i kyrkostämmoförordningen, att inom rikets större
            stä- der kyrkostämmans beslutanderätt i alla ekonomiska ärenden
            finge, om stäm- man så beslutade, överlåtas åt en särskild institution,
            kyrkofullmäktige, och den andra av E. Hammarlund, avseende sådan
            ändring i gällande författningar, att inom rikets större städer
            kyrkostämma kunde överlåta sin beslutanderätt i alla ärenden rörande
            folkskolebudgeten till stadsfullmäktige. Lagutskottet vid 1896
            års riksdag förordade visserligen en förändring i den av motionärerna
            an- givna riktningen men fann sig icke böra ingå i närmare bedömande,
            huruvida eller i vad omfång de till kyrkostämmans avgörande hörande
            frågorna borde överlämnas till kyrkofullmäktige eller om särskilt
            frågor rörande folkskolan lämpligen kunde överlämnas till stadsfullmäktige
            eller särskilda s. k. skolfull- mäktige; 1 stället förordades
            en utredning, om vilket förslag kamrarna dock icke kunde ena sig.
            Den därefter följande utvecklingen ledde emellertid fram till
            1909 års lag- stiftning, enligt vilken, som bekant, i stad, där
            stadsfullmäktige finnas, folk- skoleväsendet under vissa förutsättningar
            kan göras till en angelägenhet, vilken staden såsom kommun har
            att vårda. För Stockholms del hade folkskoleväsen-
          </p>
          <p xml:id="i-RLBQ9fip9dNYHU8kvPwzFq">
            Bihang till riksdagens protokoll 1926. | saml. 13 häft. (Nr 76—85.)
            2
          </p>
          <pb facs="riksdagen-motions-pdf/data/1926/mot_1926__ak__84/mot_1926__ak__84-002.pdf"/>
          <fw xml:id="i-Bw39kZHS4YPAPgNZWBNeoV">
            18 Motioner 1 Andra kammaren, Nr 84.
          </fw>
          <p xml:id="i-V2sYZXZYXJnaEnDiWvLWZM">
            det redan 1903 genom särskild lagstiftning i det väsentliga gjorts
            till en bor- gerligt kommunal fråga. Under den debatt, som närmast
            föregick 1909 års lagstiftning, hade likväl frågan om kyrkofullmäktigeinstitutionen
            åter förts upp på dagordningen och nu med syftning på både stad
            och land. Vid 1908 års riksdag motionerade sålunda dåvarande professor
            Sam Clason om utredning om sådan ändring i 1862 års kyrkostämmoförordning,
            att kyrkostämmas beslutanderätt kunde, om så av stämman beslutades,
            överlåtas åt särskilda fullmäktige. Och sedan 1909 års ovan berörda
            lagstiftning beslutats, uttalade sig 1910 års kyrkomöte för kyrkofullmäktigeinstitutionens
            inrättande. Mötet godkände utan debatt ett utskottsbetänkande,
            däri det uttalades, att förslaget om kyrkofullmäktige hade en
            räckvidd och betydelse långt utöver frågan om folkskolebudgetens
            förbindelse med eller frigörelse från kyrkostämman. Kyrkostämman,
            sades det, har att handlägga även andra ärenden än skolärenden,
            ärenden, som öva ett djupgå- ende inflytande på församlingslivet
            i dess olika grenar. För dessa frågors handläggning krävdes fullmäktigeinstitutionens
            säkrare former. Frågan om införandet av kyrkofullmäktigeinstitutionen
            hade likvisst, genom 1909 års lagstiftning, ingalunda frigjorts
            från sitt historiska samband med undervisningsfrågorna. I landskommunerna
            saknas ju ännu utvägar för ett eventuellt överförande av skolärendena
            från den kyrkliga till den borgerliga kommunen. När omsider 1918
            års urtima riksmöte avlät en skrivelse till Kungl. Maj:t med anhållan
            om utredning, huruvida och i vad mån representativt system måtte
            kunna införas jämväl inom den kyrkliga kommunen, skedde det också
            med stöd av ett utskottsutlåtande, vari det å ena sidan hette,
            att åtskilliga skäl talade för att — liksom inom den borgerliga
            kommu- nen — genom införandet av representativt system även för
            den kyrkliga kommunens vidkommande trygga en god handläggning
            av de inom denna förekommande ärendena; men å andra sidan framhölls
            det tillika, att inom utskottet de svårigheter, med vilka en sådan
            reform vore för- enad, varit under övervägande, varjämte det erinrats
            om, att detta spörsmåls upptagande nödvändigtvis måste föranleda
            en närmare granskning av tidsenlig- heten däruti, att vissa grupper
            ärenden, särskilt de med skolväsendet samman- hängande, falla
            under den kyrkliga kommunens beslutanderätt. Vid sådant förhållande
            var det självfallet, att de sakkunniga, som statsrådet och chefen
            för ecklesiastikdepartementet enligt kungl. bemyndigande den 9
            jan: 1919 tillkallade för att inom departementet biträda med utredning
            av frågan om införande av representativt system jämväl i den kyrkliga
            kommunen, skulle komma att ägna en ingående behandling åt undervisningsfrågornas
            ställning. Men spörsmålet om representativt system 1 den kyrkliga
            kommunen blev snart nog förknippat med ytterligare andra problem,
            som anförtroddes åt de sak- kunniga att utreda. Med anledning
            av en av dem själva gjord framställning, som f. ö. av allt att
            döma framkallades av inom riksdagen förda debatter, fingo de sakkunniga
            genom kungl. beslut av den 23 maj 1919 även i uppdrag att verkställa
            utredning och avgiva förslag rörande frågan, huruvida och i vil-
          </p>
          <pb facs="riksdagen-motions-pdf/data/1926/mot_1926__ak__84/mot_1926__ak__84-003.pdf"/>
          <fw xml:id="i-Wo8yXSAza6unbj7tKZaXWP">
            Motioner i Andra kammaren, Nr 84. 19
          </fw>
          <p xml:id="i-2tJ3kwXTvPBsPbKr4Gdp17">
            ken utsträckning ekonomiska angelägenheter, även i vad de avsåge
            kyrkliga ändamål, borde handläggas av den borgerliga kommunens
            organ. Men till detta nya utredningsuppdrag fogades sedermera
            ytterligare några andra, bland vilka särskilt må nämnas frågan
            om bestämmelser, huru i pastorat, bestående av mer än en församling,
            skulle förfaras med vissa funktioner, som bl. a. i lagen om reglering
            av prästerskapets avlöning av den 9 dec. 1910 åläggas kyrkorådet.
            De sakkunnigas betänkande, som avgavs den 30 december 1922, kom
            därför helt naturligt att omfatta utredningar och förslag i åtskilliga
            ämnen av olika natur och ganska invecklad beskaffenhet. Där framfördes,
            vid sidan om för- slag till fakultativt inrättande av representativt
            system i den kyrkliga kommu- nen, även förslag om obligatoriskt
            överflyttande av skolärendena till den bor- gerliga kommunen jämte
            de olika följdåtgärder, som härav betingades. Om också de sakkunniga
            ansågo sig icke böra förorda, att, på sätt ovan antytts, den borgerliga
            kommunens organ skulle övertaga handläggningen av ekonomiska angelägenheter,
            avseende kyrkliga ändamål, så enade sig dock en majoritet bland
            dem om vissa reformförslag, syftande till att åvägabringa samtidighet
            mellan och överskådlighet över den kyrkliga och den borgerliga
            kommunens budgetbehandling. Det ovan berörda uppdraget att föreslå
            bestämmelser rö- rande vissa kyrkorådsfunktioner i fråga om prästerskapets
            avlöning tillika med av de sakkunniga utförda undersökningar av
            vissa historiskt framvuxna former för gemenskap mellan kyrkokommuner
            framkallade slutligen detalje- rade förslag såväl rörande möjlighet
            till gemensamma kyrkoråd för visst ända- mål som ock till reglerande
            av s. k. kyrkliga samfälligheters liv. Alla dessa förslag voro
            emellertid vart och ett för sig ägnade att framkalla långvarig
            debatt, och en rundlig tid förflöt också, under vilken ingen av
            de till behandling upptagna frågorna syntes nalkas sin lösning.
            Sannolikt berodde detta dröjsmål ej blott på varje särskild frågas
            egen beskaffenhet utan även på spörsmålens sammanbindning med
            varandra. Med denna situation anvisade emellertid 1925 års riksdag
            en metod att kom- ma till rätta. I en skrivelse anhöll nämligen
            sagda riksdag, att Kungl. Maj:t ville taga under övervägande frågan
            om utsträckning av lagen av den 25 juni 1909 rörande folkskoleväsendet
            i vissa städer att gälla även för lands- bygden. Det torde väl
            icke få anses alltför djärvt att tolka detta riksdagens beslut
            så, att riksdagen därmed antytt, att den riktiga vägen att i dessa
            så länge omdebatterade frågor nå ett praktiskt resultat är att,
            såvitt möjligt, taga var sak för sig och frigöra dem från deras
            sammankoppling med varandra. Sedan riksdagen genom förlidet års
            skrivelse markerat vikten av, att det länge omdebatterade skolproblemet
            kommer till en acceptabel lösning, skulle möjligen en tystnad
            från riksdagens sida i fråga om det representativa systemet i
            den kyrkliga kommunen alltför lätt kunna misstolkas därhän, att
            riksdagen skulle hava förlorat intresset för en positiv lösning
            även av detta spörsmål. Det synes oss vara av vikt, att en sådan
            missuppfattning förekommes. De skäl, som förmådde 1918 års urtima
            riksdag att i ämnet avlåta en skrivelse till Kungl. Maj:t, hava
            sedan dess icke på något sätt försvagats, snarare tvärtom. Såväl
            från städerna som från landsbygden förnimmas ständigt uttryck
            för behovet
          </p>
          <pb facs="riksdagen-motions-pdf/data/1926/mot_1926__ak__84/mot_1926__ak__84-004.pdf"/>
          <fw xml:id="i-Qbgsjc4SjDk21Atpiii6fj">
            20 Motioner i Andra kammaren, Nr 84.
          </fw>
          <p xml:id="i-8g1SfkGY5hw9sfizoaTifX">
            att äga möjlighet till införandet av representativt system i
            kyrkokommunen. Den utredning i ämnet riksdagen för mer än sju
            år sedan begärde ligger sedan mer än tre år på bordet; den tekniska
            möjligheten att genomföra systemet är uppvisad. Den parallellundersökning
            rörande skolfrågornas överflyttning till den borgerliga kommunen,
            som riksdagen samtidigt begärde, är utförd; dess resultat, den
            metod, de sakkunniga förordade, är visserligen av riksdagen av-
            visad, men å andra sidan har riksdagen själv anvisat en annan
            utväg att till- fredsställa de synpunkter, som riksdagen 1918
            ville tillgodose. Allt synes så- lunda tala för, att tiden är
            fullt mogen för kyrkofullmäktigereformen. Enligt vår tanke borde
            därför riksdagen lämpligen i skrivelse till Kungl. Maj:t begära
            förslag till nästa års riksdag angående möjlighet för kyrkokommun
            att införa kyrkofullmäktige. Härvid återstår emellertid att undersöka,
            huruvida kyrkofullmäktigerefor- men kan lösgöras från de övriga
            spörsmål, med vilka den för närvarande allt- jämt är sammankopplad,
            även efter det att spörsmålet om skolärendenas över- flyttning
            utbrutits ur det hittillsvarande sammanhanget. Enligt vårt förme-
            nande lärer förstnämnda reformförslag med fördel kunna avskiljas
            från de de- lar av sakkunnigmajoritetens förslag, som åsyfta åvägabringandet
            av samtidig- het i budgetbehandlingen inom den borgerliga och
            den kyrkliga kommunen. Sist berörda delar synas oss icke äga något
            verkligt organiskt sammanhang med själva fullmäktigreformen. Att
            ett sådant sammanhang icke föreligger, torde bl. a. framgå därav,
            att en av de sakkunniga, förfogande över mångårig kommunalteknisk
            expertio, allt under det han biträdde sakkunnigförslaget i fråga
            om fullmäktigreformen, bestämt reserverade sig mot de vidlyftiga
            be- stämmelserna rörande samtidigheten i budgetbehandlingen med
            därav härrö- rande omstöpning av den hävdvunna stämmoindelningen
            m. m. Däremot synes oss vad de sakkunniga föreslagit i fråga om
            s. k. kyrkliga samfälligheter äga så nära förbindelse med frågan
            om möjligheten att införa kyrkofullmäktige, att förslag om åvägabringande
            av sistnämnda möjlighet lämpligen icke torde böra framläggas utan
            samband med förslaget om de först nämnda. Å andra sidan synes
            de sakkunnigas förslag om möjlighet till gemensamt kyrkoråd för
            visst avgränsat ändamål icke i detta sammanhang behöva framläggas,
            liksom icke heller deras förslag angående kyrkliga kommunalförbund.
            Vad slutligen beträffar den ram, inom vilken kyrkofullmäktigereformen
            tor- de böra inpassas, lärer det vara ofrånkomligt, att de lagar,
            i vilka de sakkunniga hade inplacerat sina förslag beträffande
            kyrkofullmäktige m. m., icke kunna komma till användning. Sedan
            riksdagen för undervisningsfrågornas lösning anvisat en annan
            utväg än deras obligatoriska överflyttande från den kyrkliga till
            den borgerliga kommunen, vilket överflyttande redan i och för
            sig, såsom de sakkunniga uppvisat, skulle helt sönderbryta 1862
            års kyrkostämmoförord- ning, torde det icke längre vara behövligt
            att anlita den utväg, som de sak- kunniga, rimligt nog med deras
            utgångspunkt, föreslagit, nämligen att ersätta 1862 års kyrkostämmoförordning
            med en helt ny s. k. församlingslag. Utvä- gen måste givetvis
            i stället blivit att inpassa de nya bestämmelserna om kyrko- fullmäktige
            och om »kyrkliga samfälligheter» i förordningen om kyrkostäm-
          </p>
          <pb facs="riksdagen-motions-pdf/data/1926/mot_1926__ak__84/mot_1926__ak__84-005.pdf"/>
          <fw xml:id="i-N7ELy427ztEsy7R9dkYwYb">
            Motioner i Andra kammaren, Nr 84. . 21
          </fw>
          <p xml:id="i-Mrn7WztET7mRJiSfy4fzvz">
            ma samt kyrko- och skolråd av den 21 mars 1862 liksom för kyrkofullmäktige-
            institutionen på samman gång bör beredas utrymme i förordningen
            om kyrko- stämma, samt kyrkoråd och skolråd i Stockholm av den
            20 november 1863. Om vi sålunda principiellt ansluta oss till
            sakkunniges förslag till fakultativ kyrkofullmäktigeinstitution,
            så innebär detta likväl icke, att vi godkänna alla de tekniska
            detaljer, med vilka sagda förslag äro förenade. Enligt vår mening
            vore det exempelvis icke lyckligt, om kyrkoherde för att bliva
            medlem av kyrko- fullmäktige måste underkasta sig en valstrid;
            kyrkoherde bör därför vara själv- skriven ledamot av kyrkofullmäktige.
            Tillika anse vi, att eventuella kyrko- fullmäktigeval i huvudstaden
            böra äga rum på hösten med den förändring i sakkunniges förslag
            i fråga om tjänstgöringsperiodens början, som härav måste bliva
            en följd. De sakkunniges förslag rörande kyrkofullmäktige synes
            oss därför böra underkastas en överarbetning. På grund av vad
            vi sålunda anfört få vi hemställa,
          </p>
          <p xml:id="i-UNtP9mH9ed56JVoQKRN8eG">
            att riksdagen i skrivelse till Kungl. Maj:t måtte hemställa om
            lagförslag såväl om införande i Kungl. Maj:ts nådiga förordning
            om kyrkostämma, samt kyrkoråd och skolråd av 21 mars 1862 av bestämmelser
            dels om möjlighet för kyrkokommun att få införa kyrkofullmäktige,
            dels om s. k. kyrkliga samfälligheter som ock om införande i Kungl.
            Maj:ts nådiga förordning om kyrkostämma samt kyrkoråd och skolråd
            i Stockholm av den 20 november 1863 av bestämmelser rörande möjlighet
            för kyrkokommun att få införa kyrkofullmäktige.
          </p>
          <p xml:id="i-8kMzY1jEyR8uYDYkn8GrRH" type="date">
            Stockholm den 20 januari 1926.
          </p>
          <div xml:id="i-W9TNhN8EqZztM7keYuuXa" type="signatureBlock">
            <p xml:id="i-BG7GRcdxMHnCgjcCwMhjnK" who="i-Xv6Qpv2AXpXRsohVu3AX1F" type="signature">
              Arne Forssell
            </p>
            <p xml:id="i-EKUBp8NgZ9tJHtzHu5JmBc" who="i-SefoHBfj1LYxndXCtgBZ5N" type="signature">
              John Jönsson
            </p>
            <p xml:id="i-3WT94PsDh61BVuKcR6htCy" who="i-SfDZtdC5fgukcXJsiu8J9U" type="signature">
              Ivar Anderson
            </p>
          </div>
        </div>
      </div>
    </body>
  </text>
</TEI>
