<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-00796">
  <teiHeader>
    <fileDesc>
      <titleStmt>
        <title>Upphörande av bidrag till islamistiska Muslimska brödraskapets underorganisationer</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:796 av Björn Söder (SD)</title>
          <idno type="rdwebb">HA02796</idno>
          <rs type="number">796</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA02796/text</ref>
          <ref type="dokument_url_html">https://data.riksdagen.se/dokument/HA02796</ref>
          <ref type="dokumentstatus_url_xml">https://data.riksdagen.se/dokumentstatus/HA02796</ref>
          <ref type="pdf">https://data.riksdagen.se/fil/06D35303-5959-4627-BDB7-C119B5998EFA</ref>
          <ref type="docx">https://data.riksdagen.se/fil/3B5858C3-91F4-4A9A-971E-39194E367E9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DczZv4GW52ovbeMgEXPxiE" type="signed"/>
        <correspContext corresp="i-DczZv4GW52ovbeMgEXPxiE">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-Guab8E9iME7VegR6kTdHBC" type="submitted">
          <date when="2022-11-22"/>
          <time when="10:29:51"/>
        </correspAction>
        <correspAction xml:id="i-BqgY2RCWHW1iLW4SKKqxF1" type="reviewed">
          <date when="2022-11-22"/>
          <time when="10:41:32"/>
        </correspAction>
        <correspAction xml:id="i-HyxFjMxTBk78YBCN1Q19eN" type="referred">
          <date when="2022-12-01"/>
        </correspAction>
        <correspAction xml:id="i-TNfGnw25rUWbbBdcaCDFsA" type="assigned">
          <date when="2023-05-31"/>
          <time when="16:48:45"/>
        </correspAction>
        <correspContext corresp="i-TNfGnw25rUWbbBdcaCDFsA">
          <ref type="assignedTo">Utrikesutskottet</ref>
        </correspContext>
        <correspAction xml:id="i-9gF38zFaRHK6Z8u6P58sns" type="behandlas_i"/>
        <correspContext corresp="i-9gF38zFaRHK6Z8u6P58sns">
          <ref type="uppgift">2022/23:KrU10</ref>
          <ref type="ref_dok_id">HA01KrU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU10</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HAzzSKxj5XEmafoTqJB2nC" type="behandlas_i"/>
        <correspContext corresp="i-HAzzSKxj5XEmafoTqJB2nC">
          <ref type="uppgift">2022/23:UU6</ref>
          <ref type="ref_dok_id">HA01UU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4bTq73K24NU52dxU7xuJ2D" type="motHeader">
        <div xml:id="i-KNz9Hk9c4rhTmibgDJkFWY" type="motTitle">
          Motion till riksdagen 2022/23:796 av Björn Söder (SD) Upphörande
          av bidrag till islamistiska Muslimska brödraskapets underorganisationer
        </div>
      </div>
      <div xml:id="i-LzLffhJZ81SAxTwAK4Yzx5" type="motBody">
        <div xml:id="i-9qCL8z4CCXD1ArQaA5AYSs" type="motProposal" subtype="förslag">
          <head xml:id="i-Vvj7hJZC91NA4ce7S4aXJa">
            Förslag till riksdagsbeslut
          </head>
          <list xml:id="i-PLU5ErBWcbx9e3W61JPsrh">
            <item xml:id="i-PbvdpTnyEVmFguMnez1gJd" sortKey="Yrkande 1">
              Riksdagen ställer sig bakom det som anförs i motionen om att
              upphöra med bidrag till Islamic Relief och tillkännager detta
              för regeringen.
            </item>
          </list>
          <list xml:id="i-VnhJ55aMgqByu6RKqEyAW8">
            <item xml:id="i-UcJdQBMPDywYiwLqLrnpnN" sortKey="Yrkande 2">
              Riksdagen ställer sig bakom det som anförs i motionen om att
              upphöra med bidrag till Ibn Rushd och tillkännager detta för regeringen.
            </item>
          </list>
        </div>
        <div xml:id="i-DjLeAiFqHjhnuCU48o9BQd" type="motContent">
          <head xml:id="i-TArUvanYEp5GTpVdcFHvCF" type="h1">
            Motivering
          </head>
          <p xml:id="i-2GnTg1Fo9bfCKfC4NfRDA5">
            Sverige har sedan det förra regeringsskiftet 2014 inlett ett
            allt tydligare samarbete med Muslimska brödraskapets olika svenska
            nätverksorganisationer, biståndsorganisationen Islamic Relief
            och studieförbundet Ibn Rushd.
          </p>
          <p xml:id="i-Q1AxgTVsbcEBZosUytKKnp">
            Enligt sina stadgar ingår Islamic Relief Sverige i Islamic Relief
            Worldwide, IRW. IRW är vidare en medlemsorganisation i International
            Islamic Council for Dawah and Relief (IICDR). IICDR är Muslimska
            brödraskapets paraplyorganisation för missions­arbete (dawah).
            Missionsarbete ingår i all organisationsverksamhet.
          </p>
          <p xml:id="i-SeXc9TP7aA4WK3FAVB8avd">
            Att IRW ingår i Muslimska brödraskapets nätverksorganisation
            är väl känt. Den tyska regeringen konstaterade detta samband genom
            personunioner 2019, vilket ledde till starka reaktioner i det
            tyska parlamentet. En stor del av Islamic Relief Deutschlands
            verksamhet är idag inriktad på situationen i Tyskland likt den
            svenska syster­organisationen Islamic Relief Sverige. Den franska
            senaten konstaterade en motsvarande struktur i en större utredning
            som presenterades i juli 2020.
          </p>
          <p xml:id="i-QKpAVxbLHR5MmUtgW2jjSg">
            Trots återkommande försäkringar och garantier om motsatsen, att
            IRW inte skulle vara en del av brödraskapet avslöjas banden och
            värdegrundsgemenskapen med brödraskapet frekvent. IRW:s tidigare
            direktör Heshmat Khalifa var tvungen att avgå med omedelbar verkan
            i juni förra året efter att en rad antisemitiska uttalanden genom
            åren avslöjats av tidningen The Times. Khalifas retorik är i det
            närmaste identisk med brödraskapets andlige ledare Yusuf al-Qaradawi.
            Han menade bland annat att judar var apors och grisars avkommor
            samt förklarade sin lojalitet till terrororganisationen Hamas
            som den ädlaste av alla motståndsrörelser i modern tid.
          </p>
          <p xml:id="i-LTXFi2n4VveE4kPqRnCWLR">
            Islamic Relief Sverige erhåller årligen ett grundanslag på drygt
            100 miljoner från Sida för humanitärt bistånd. Därutöver har organisationen
            flera tilläggsanslag och kunde till exempel 2018 summera till
            mer än 155 miljoner kronor av svenska skattebetalares pengar.
          </p>
          <p xml:id="i-AYM8ZCKMDjUbGFjYBxpWJy">
            Trots att Islamic Relief varje år erhåller enorma belopp av svenska
            skattekronor redovisas inte Islamic Relief som strategisk partner
            av Sida.
          </p>
          <p xml:id="i-6JtVcgyBwpi5xQXWX7Ywcm">
            En annan kanal för förmedling av svenska skattemedel för biståndsarbete
            är föreningen Forum Syd som även den slussar vidare bistånd till
            sina medlemsorganisationer. Forum Syd erhåller varje år knappt
            en kvarts miljard kronor för fördelning till sina medlemmar, bland
            annat Islamic Relief. Islamic Relief erhåller varje år drygt åtta
            miljoner kronor från Forum Syd.
          </p>
          <head xml:id="i-3U5kfC1QyAJpp6ek8ZsiQ5" type="h2">
            Islamic Relief Worldwide (IRW)
          </head>
          <p xml:id="i-5pmf2toiBHdibXaipedcSo">
            Den 24 augusti 2020 rapporterade Expressen om att en person i
            juli hade tvingats att lämna Islamic Relief Worldwides, Islamic
            Reliefs Sveriges moderorganisation, förtroenderåd efter att det
            framkommit att han postat flera antisemitiska meddelanden i sociala
            medier. Bland annat hade han beskrivit Egyptens president som
            en ”judarnas hallickson”. Hans ersättare, skrev Expressen, blev
            dock inte långvarig. Även han visade sig nämligen ha spridit antisemitiska
            budskap. Han hade dessutom beskrivit ledare för palestinska Hamas
            – som är terrorstämplat i Storbritannien – som ”stora män” som
            har besvarat ”den gudomliga uppmaningen från Muslimska brödraskapet”.
          </p>
          <p xml:id="i-Nrr6GCfj1AytHwmueFjxfA">
            Efter det avslöjandet fick hela organisationens förtroenderåd
            avgå – däribland dess svenska ordförande, som tidigare representerat
            Socialdemokraterna i Stockholms stadsfullmäktige och som till
            vardags är verksamhetsledare för studieförbundet Ibn Rushd.
          </p>
          <p xml:id="i-F2kRTmsqYFYFdYZEz2E3fS">
            Även om Islamic Relief Worldwide nödgats att ta avstånd från
            uttalandena menar till exempel forskaren Lorenzo Vidino vid George
            Washington University att de antisemitiska kommentarerna är ett
            tecken på ett större problem inom ledningen för IRW.
          </p>
          <p xml:id="i-8UG5HyKzTep7q2522dr1Et">
            Ett sådant uppförande borde vara ett varningstecken för alla
            nationella regeringar och civila organisationer som samarbetar
            med och finansierar Islamic Relief, sade han till Jerusalem Post
            i samband med avslöjandet. Den 21 augusti lät IRW meddela att
            hela styrelsen skulle avgå och inte längre stå till förfogande,
            inklusive dess svenske ord­förande som även är verksamhetsledare
            vid studieförbundet Ibn Rushd. Detta visade sig dock inte stämma.
            Den svenske tidigare ordföranden omvaldes men nu som vice ord­förande.
          </p>
          <p xml:id="i-8FUHuYRPYz2Y53ieK91Npc">
            Den svenska medborgaren har suttit i IRW:s styrelse sedan 2013,
            det vill säga har varit ansvarig för inrekrytering av såväl styrelseledamöter
            som direktörer som uttryckt antisemitiska övertygelser samt visat
            terrororganisationer sitt stöd. Åren 2015–2017 som vice ordförande,
            från 2017 som ordförande och från och med den 22 augusti åter
            som vice ordförande.
          </p>
          <p xml:id="i-DyG78niBQsVyozx337Q2am">
            Bland IRW:s internationella partner märks bland annat den turkiska
            organisationen IHH. IHH har vid upprepade tillfällen samarbetat
            med, eller slussat vidare medel till, al‑Qaida och Islamiska staten.
          </p>
          <head xml:id="i-94CXP3C5Vt3YcNvAZWSWcm" type="h2">
            Islamic Relief Sverige (IRS)
          </head>
          <p xml:id="i-WwvcDpwEy6uKSVmenLxJo4">
            Samma person som nu har återvalts till IRW:s styrelse, trots
            garantier om motsatsen, är även ordförande i Islamic Relief Sverige
            (IRS). IRS är enligt tidigare biståndsminister Peter Eriksson
            en strategisk partner för Sida, trots att Sida självt inte deklarerar
            organisationen som detta. Den 29 januari 2019 ansökte förvisso
            Islamic Relief Sverige om att ingå i Sidas partnerskapsprogram
            för civilsamhällesorganisationer, men enligt uppgifter från Sida
            har man ännu inte vidtagit några åtgärder kring denna ansökan.
            Inte heller finns Islamic Relief upptagna på Sidas förteckning
            över strategiska partner­organisationer (SPO:er) där man redovisar
            hur mycket biståndsmedel varje strategisk partner får ta del av.
          </p>
          <head xml:id="i-LhZ9d9nHQBuR9XU2smhejC" type="h2">
            Islamic Relief Turkey
          </head>
          <p xml:id="i-G2vbjmhqKtqzM2ywgEdcQP">
            Nättidningen Ledarsidorna avslöjade den 1 augusti 2020 att Sida
            i februari 2019 inledde ett samarbete med Islamic Relief Turkey
            – Syria Mission, med säte i Turkiet.
          </p>
          <p xml:id="i-5RLTNVbrgyfQnNFHWjNAbd">
            Ledarsidorna skriver att det är en kontakt förmedlad av Islamic
            Relief Sverige för att kunna kanalisera svenskt bistånd. Islamic
            Relief Turkey är, likt andra delar av organisa­tionen, präglad
            av dawa, eller missionsarbete med återkommande predikanter på
            deras olika plattformar som sprider radikaliserande eller våldsbejakande
            budskap. Det senaste exemplet på predikanter som sänder ut sina
            budskap genom Islamic Relief Turkeys Facebooksida är egyptiern
            Dr Omar Abdelkafi, en högt rankad medlem i brödraskapet.
          </p>
          <p xml:id="i-UHsDm4j9ipv9rGV4zNwUos">
            Omar Abdelkafi menade så sent som 2019, vid en föreläsningsturné
            i Australien, att terrorattentatet mot World Trade Center den
            11 september 2001 var en komedifilm och att attentatet mot Charlie
            Hebdos redaktion i Paris var en fortsättning på denna komedi.
            Detta rapporterades av Daily Mail.
          </p>
          <head xml:id="i-Vu1FWDbUwJTkWu2aojcyoJ" type="h2">
            Islamic Relief Sudan
          </head>
          <p xml:id="i-4dJBrH4M9MEcqvqmePQFtt">
            Sverige har också inlett samarbete med Islamic Relief Sudan.
            Att Sverige kanaliserar bistånd genom Islamic Relief Sudan är
            inte något som tidigare är känt för en bredare allmänhet. Projektet
            är ett av de mindre och omsätter endast 5 000 000 kronor per år,
            vilket är modest i biståndssammanhang. Islamic Relief Sudan har
            dock varit en problematisk partner historiskt.
          </p>
          <p xml:id="i-YHZ2cjvczbeEKCEk9k4zNT">
            Den amerikanska kristna biståndsorganisationen World Vision,
            som är aktiv i Sudan och som Sverige samarbetar med som partner,
            har arbetat med både den tidigare regeringschefen, den radikala
            islamisten Omar al-Bashir, och med Islamic Relief.
          </p>
          <p xml:id="i-LNH98W7hpWtaMJBT9wqoh8">
            Omar al-Bashir har begärts häktad för krigsförbrytelser och brott
            mot mänskligheten av den internationella brottmålsdomstolen ICC.
            Omar al-Bashir uppges själv ha deltagit i Islamic Reliefs styrelsemöten
            och krävt att World Vision skulle inleda samarbetet med Islamic
            Relief. World Vision är en av de största välgörenhetsorganisationerna
            i världen och finns i nästan 100 olika länder. Av affärstidningen
            Forbes listas den som den artonde största välgörenhetsorganisationen
            i USA (2019). Organisationen omsätter mer än en miljard dollar
            finansierat genom den amerikanska biståndsmyndigheten USAID och
            genom privata donationer.
          </p>
          <p xml:id="i-4PKTvoEjoUH4Mw6tHFCyoC">
            Enligt amerikanska underrättelsekällor slussade Islamic Relief,
            under Omar al-Bashirs tid som statschef så sent som 2018 och 2019,
            pengar vidare till al-Qaidas nätverk av terrorgrupper. World Vision
            var, visar det sig i en kartläggning som den amerikanska tankesmedjan
            Middle Eastern Forum genomfört, fullt medvetna om dessa kopplingar
            men hävdade offentligt trots detta att de inte visste något. US
            Treasury, som gjorde utredningen, pekar dock på motsatsen, vilket
            framgick av olika pressmeddelanden.
          </p>
          <p xml:id="i-NGLSE3aAAJo6w8BdR4NJWW">
            World Visions verksamhet har, bland annat, föranlett USA:s president
            Donald Trump att agera för att ställa hårdare krav på de NGO:er
            som uppbär amerikanska statsbidrag. President Donald Trump har
            aviserat krav på organisationerna att helt stryka de religiösa
            inslagen i sin verksamhet för att ha möjlighet till fortsatt stats­finansiering.
          </p>
          <head xml:id="i-HtKFSPcL3gpKsf2axQr4Dx" type="h2">
            Ibn Rushd
          </head>
          <p xml:id="i-JKYSvcsJYWRzqjQZNByTbr">
            Studieförbundet Ibn Rushd har, tillsammans med Sveriges Unga
            Muslimer (Sum), metodiskt och strukturerat under en tioårsperiod
            bjudit in hatpredikanter av olika slag. Alltifrån uttalade shariaförespråkare
            till rena jihadistrekryterare. Detta kunde Magnus Sandelin, journalist
            och grundare av stiftelsen Doku, peka på, vilket låg till underlag
            för att Sum i en dom i Stockholms kammarrätt hösten 2019 förlorade
            rätten till statsbidrag utbetalade av Myndigheten för ungdoms-
            och civilsamhällesfrågor, MUCF. Domen kom att fastställas av Högsta
            förvaltningsdomstolen, som nekade Sum prövnings­tillstånd.
          </p>
          <p xml:id="i-8FZVeta6551Tn8Eg6855n5">
            Statens medieråd har initierat ett samarbete med studieförbundet
            Ibn Rushd för att stärka medie- och informationskunnigheten i
            Sverige. Studieförbundet Ibn Rushd är sammankopplat med Muslimska
            brödraskapet genom dels sina egna stadgar och samägandeavtal av
            kursgården Granhedsgården men även genom en väv av person­unioner,
            en väv där ledande företrädare över tid återfinns i brödraskapets
            internationella nätverksorganisationer. Ett exempel på hur väven
            av personunioner är utformad är hur verksamhetsledaren vid Ibn
            Rushd samtidigt är ordförande för Islamic Relief Sverige samt
            vice ordförande för Islamic Relief Worldwide, vilket tidigare
            redovisats.
          </p>
          <p xml:id="i-9VqZxSwVVid9HPzZg6NzjZ">
            Studieförbundet har sedan 2018 ett samarbete med mediehuset al-Jazira
            för sina medlemsorganisationer. Samarbetet berör bland annat en
            journalistutbildning, vilken presenterades vid Muslimska familjedagarna
            2018. al-Jazira är Muslimska brödra­skapets viktigaste kommunikationsplattform.
            Baserad i Qatar är den att betrakta som helt och hållet kontrollerad
            av dess andlige ledare Yusuf al-Qaradawi och hans närmaste medarbetare.
          </p>
          <p xml:id="i-GoVKsQ5T4EvG1rKpMTZVZC">
            Att Statens medieråd väljer en partner som i andra sammanhang
            inte bara är att betrakta som en av Muslimska brödraskapets nätverksorganisationer
            i Sverige utan även har ett så intimt samarbete med brödraskapets
            tyngsta och viktigaste medieaktör är uppseendeväckande och borde
            föranleda kraftfulla åtgärder från den svenska regeringen, såvida
            inte regeringen sympatiserar med Muslimska brödraskapet. Båda
            tidigare regeringspartierna, Socialdemokraterna och Miljöpartiet,
            har ju vid ett flertal tidigare tillfällen avslöjats ha nära kopplingar
            till islamistiska rörelser och personer.
          </p>
          <p xml:id="i-JYkrTxkv6xNkXR75unjvtP">
            Via Folkbildningsrådet betalas statsbidrag ut till Ibn Rushd.
            Efter kritik mot detta gav Folkbildningsrådet Erik Amnå i uppdrag
            att undersöka verksamheten i förhållande till statens syften med
            statsbidraget till folkbildningen och Folkbildningsrådets demokrativillkor.
            Erik Amnås rapport drar slutsatsen att han vid tidpunkten för
            rapporten ansåg att Ibn Rushd uppfyllde kriterierna för statsbidrag
            men att även han noterat att studieförbundet har ideologiska band
            och personunioner med Muslimska brödraskapet.
          </p>
          <p xml:id="i-C51cirGUWxMm3iKNHHDgmb">
            Amnås rapport har dock fått omfattande kritik från forskarna
            och ämnesexperterna docenterna Aje Carlbom vid Malmö universitet
            och Magnus Ranstorp vid FHS/Cats för att inte vara heltäckande.
          </p>
          <p xml:id="i-BximcLPKiseXE64GQGmrSo">
            Mot bakgrund av ovanstående bör regeringen omgående avsluta alla
            samarbeten med och upphöra med alla bidrag till Muslimska brödraskapets
            underorganisationer Islamic Relief och Ibn Rushd.
          </p>
        </div>
        <div xml:id="i-WzjCJSX3JWoWSrnLqSBGaW" type="motSignatures">
          <list xml:id="i-6FWY1VqzaSyj5vBK3CBUW7">
            <item xml:id="i-G3dBaSuGF5EgTniaUwWF8i" who="i-TKwDinNn4twnLieK52EXRu">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
