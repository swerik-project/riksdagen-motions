<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-ak--00030">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-001.pdf"/>
      <div xml:id="i-Vu5MdtDASpVnA8iLAYdRoW" type="motHeader">
        <div xml:id="i-R8MrmqrsYe5KsXcTgqrJqo" type="motTitle"/>
        <div xml:id="i-6vCaoe2am4XiMUc7sjAHRq" type="motSubmissionInfo"/>
      </div>
      <div xml:id="i-SyE2hzUUKjdYtCJtw7pjca" type="motBody">
        <div xml:id="i-37a31Fxc4Yf5zsEVqM3KwP">
          <p xml:id="i-GQ7XDSQ5YWwZ6wFUn8nDAi">
            Motioner i Andra kammaren, Nr 30. 1
          </p>
          <p xml:id="i-PE6d2s4DMvQTsWXZBiF2UB">
            Nr 30.
          </p>
          <p xml:id="i-2yToMNYLnJXPp5YpEEfJ7g">
            Av herr Molin i Dombäcksmark, om skrivelse till Kungl. Maj:t
            angående atgärder till beredande av en förbättrad ställ- ning
            dt ägare av vissa avsöndrade lägenheter.
          </p>
          <p xml:id="i-P7g9BCBjNojMxRRSVw8WzY">
            En samhällsklass, på vilken statsmakternas uppmärksamhet hittills
            i mycket ringa grad riktats och vilken, så att säga, fullständigt
            kommit på efterkälken, då åtgärder från statsmakternas sida vidtagits
            för de stora sociala frågornas lösning, är den självägande jordbrukare-
            eller arbetareklass, som besitter jordbruks- eller bostadslägenheter,
            för alltid avsöndrade från i mantal satt jord. Att denna samhällsklass,
            såsom här nedan vidare skall visas, genom allehanda lagstiftningsåtgärder
            på ett minst sagt upprörande sätt nedtryckts under skatter och
            undan- tagsbestämmelser, torde få tillskrivas företrädesvis den
            olyckliga om- ständigheten, att den hittilis saknat och måhända
            allt fortfarande kommer att sakna egna representanter, som kunnat
            inför statsmakterna framhålla dess belägenhet och krav på rättvisa
            och hänsyn. Genom denna motion har jag — ehuru själv ej tillhörande
            denna kategori av jordbrukare eller lägenhetsinnehavare — velat
            i rättvisans namn låta komma till Riksdagens kännedom de missförhållanden,
            varunder sagda proletariat lider. Det sätt, på vilket lagstiftningen
            sökt lösa jordfördelningsproblemet i vårt land har — om man nu
            skall fälla ett allmänt omdöme — varit särdeles underhaltigt,
            och, i den mån utvecklingen gått framåt, har den ena bedrövliga
            bristen efter den andra framträtt. Men ej nog därmed, bristerna
            ha med sig dragit över landet och särskilt Norrland det mesta
            av de sociala missförhållanden, som nu existera. Sålunda torde
            numera ingen verklig kännare på området kunna förneka, att just
            de av staten själv stiftade ovisa lagarna om jordfördelningen
            äro roten och upphovet till den norrländska bondeklassens undergrävande
            genom bolagens jordförvärv och därmed uppkomna sociala vådor.
            Bihang till Riksdagens protokoll 1914. 4 saml. 16 häft. ANr 30.)
            1
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-002.pdf"/>
          <p xml:id="i-4G5v2UmKAi7h3KgKwfdmsA">
            2 Motioner 2 Andra kammaren, Nr 30.
          </p>
          <p xml:id="i-1RC5Jqhk6agnrkm3NqfzD">
            För att gå ännu längre tillbaka i tiden hava olägenheterna skapats
            genom jordens intima sammankopplande med beskattningen, så att
            jorden i stället för att kallas, betecknas och anses för jord,
            kallades, beteck- nades och ansågs blott och bart såsom skatteenhet
            eller del därav. Den mantalssatta jorden var av sådan beskaffenhet.
            Det kunde tyckas, att skattebeteckningen å jorden borde spelat
            ut sin roll, då grund- skatterna avskrevos och utskyldigheterna
            började utgå efter annan grund: taxeringsvärdena, men lagstiftarna
            ägde ej förutseende att låta jordfördelningslagarna anpassa sig
            efter de nya principerna utan höllo envist fast vid mantalet,
            som, ehuru förekommande i den äldsta jorde- boken av 1542 trots
            alla ändrade förhållanden som därefter kommit till stånd i och
            med utvecklingens fortgång, ännu dags dato cxisterar och bringar
            oreda och virrvarr och icke att förglömma oerhörda kost- nader
            för den jordägande befolkningen, så snart det gäller jordfördel-
            ning, skifte e.d. Tidskravet framtvang en möjlighet att sönderdela
            jord utan an- litande av dyrbara lantmäteriförrättningar och tillskapades
            då avsönd- ringsförfarandet, därvid som garanti mot missbruk stadgades,
            att intet hemman fick avsöndra mer än en femtedel av hela sin
            ägovidd. Det är hart när otroligt, att en sådan bestämmelse någonsin
            kunnat vinna form av lag, så mycket hellre som lagstiftarne borde
            vetat, att den mantalssatta jorden genom lantmäteriförrättningar
            kunde uppdelas i så små bråkdelar som helst, att hemmanens areal
            kunde växla från tusen- tals hektar till teoretiskt sett hur små
            arealer som helst och att be- stämmelsen om femtedelen såsom högsta
            tillåtna avsöndring från hem- man, större eller mindre, alltså
            var av intet som helst värde åtmin- stone såsom garanti för vare
            sig att avsöndringarna skulle bli för stora eller att hemmannen
            skulle bli för små. Skälet till bestämmelsen torde vara att söka
            uti det förhållandet, att lagstiftarna saknade förmåga att anpassa
            beskattningen efter tidskravet, så att man hellre såg, att de
            s. k. avsöndringarna, som ej fingo mantal, blevo skattefria än
            att skattelagstiftningen lades om och en var jordbit, evad den
            var mantals- satt eller ej, fick utgöra sin tribut av skatter.
            För att emellertid icke äventyra, att den mantalssatta jorden
            skulle genom avsöndringar mista något väsentligt av sin skattekraft,
            lagstiftades om den beryktade femtedelen. Men meningen med anordningen,
            avsöndringsförfarandet, var också, av allt att döma, något annat,
            nämligen att därigenom till- skapa ett till ägarna av den mantalssatta
            jorden skattskyldigt prole- tariat. Då avsöndringarna under tiden,
            då alla skatter och onera huvud- sakligen ålåge mantalet, praktiskt
            taget voro skattefria, var det tydligt,
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-003.pdf"/>
          <p xml:id="i-Qj4SMSVt6tiBxdgM9Xahbv">
            Motioner i Andra kammaren, Nr 30. 3
          </p>
          <p xml:id="i-HLRzN9bVPcit11y6JGEHA9">
            att den mantalssatta jorden såsom vederlag för denna till synes
            ljuvliga frihet borde hava årliga avgälder från avsöndringsinnehavaren
            antingen i kontanter eller i dagsverken och in natura prestationer.
            Genom denna anordning var staten och det allmänna säker om sitt,
            och ägarna till den mantalssatta jorden gynnades. Olyckligtvis
            utlämnades be- stämmandet av storleken av de årliga avgälderna
            utan kontroll av staten åt hemmansinnehavarna själva, liksom det
            också utan kontroll överlämnades åt hemmansinnehavarna att avsöndra
            vilka ägor som helst av mantalssatta jorden, blott ägorymden ej
            översteg en femtedel av hemmanets hela areal. Följden blev, att
            hemmansägarna i allmänhet till avsöndringar ut- lämnade och sålde
            allenast sådan jord, som till sin beskaffenhet var så dålig, att
            hemmansägaren själv ej ansåg sig hava någon nytta av densamma.
            Förutom viss köpesumma fordrades jämväl årlig avgäld och i många
            fall även suspension av dikningslagen och stängselförord- ningen
            på det sättet att dylikt i allmänhet helt och hållet vältrades
            på avsöndringsinnehavaren och hemmansägaren blev fri. I allmänhet
            fingo dessa avsöndringar s.k. skogsrättigheter, betesrätt o.d.
            på hem- mannets skogsmark i mera eller mindre vidsträckt grad.
            Vilka ödes- digra följder denna bedrövliga låt-gå- eller bekvämlighetspolitik
            fått både för hemmansägarna och avsöndringsinnehavarna skall i
            det följande visas. Genom de nya skattelagarnas tillkomst, varigenom
            stadgades, att skatterna ej längre skulle utgå efter mantal utan
            efter taxeringsvärden, blevo de från hemmanen gjorda avsöndringarna
            särskilt taxerade och på så sätt direkt skattskyldiga till stat
            och kommun. Men avsöndrin- garna förblevo icke desto mindre fortfarande
            skattskyldiga även till hemmanen. Ropen mot denna orättvisa lyckades
            göra sig så pass mycket hörda, att Riksdagen såg sig nödsakad
            taga saken under över- vägande, och tillkom så lagen av den 25
            maj 1905 rörande avgäld från avsöndrad lägenhet. Att inför Riksdagen
            referera denna lags all- männa bestämmelser torde vara överflödigt,
            men torde kunna fastslås, vad därom i riksdagsförhandlingarna
            skrivits eller ej, att lagen i fråga byggts på principen att,
            därest avgäld från avsöndrad lägenhet enligt de bestämmelser,
            Riksdagen funnit gott att bestämma, skulle befinnas överstiga
            det belopp, som kunde anses täcka avsöndringens andel av stamhemmanets
            allmänna utskylder vid tiden för upplåtelsen, den över- skjutande
            andelen av avgälden skulle fastställas att fortfarande utgå till
            stamhemmanet och att denna överskjutande andel sålunda hade karak-
            tären av ränta å ctt vid tiden för upplåtelsen åtaget, för all
            framtid
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-004.pdf"/>
          <p xml:id="i-QLMidg4hrP3DS1TKrSN5Lz">
            4 Motioner i Andra kammaren, Nr 30.
          </p>
          <p xml:id="i-BGPwzv6E1zT7RR2PxUNShU">
            hypotiserat skuldkapital. Ungefär samtidigt med denna avgäldslags
            tillkomst, varigenom statsmakterna trodde sig bereda den samhällsklass,
            som innehade avsöndringar från i mantal satt jord, avsevärd lättnad,
            ja, varigenom avgälderna skulle komma att i det närmaste bortfalla,
            vilket syntes framgå av den ifrågavarande lagens första paragraf
            och varigenom de allra flesta narrats att tro att så skulle ske,
            ändrades lagen om väghållningsbesvärets utgörande på landet, så
            att alla fastig- heter av vad slag och beskaffenhet de vara månde
            blevo ålagda väg- skatts utgörande och allmänna vägarnas underhåll.
            Sammanställningen av dessa båda för avsöndringsinnebavarna olyckliga
            lagar synes giva vid handen, att statsmakterna gåvo med ena handen
            och togo med den andra. Återstår nu att se, hur verkligheten bevisat,
            att »gåvan» ej det ringaste motsvarade de nya skyldigheterna.
            Det torde, saknas motstycke i svenska lagstiftningens historia,
            att en lagstiftning så till den grad slagit bom som just avgäldslagen
            av den 23 maj 1905. Ur det rikhaltiga material, som stått till
            mitt förfogande och som delvis skall företes inför vederbörande
            utskott, må här tagas några exempel. 1. Från ett hemman om 154,9480
            har avsöndrades år 1893 en lägenhet om 4,2 har. Köpesumman var
            1,350 kronor med rätt för avsönd- ringsrättsinnehavaren till mulbete
            för de kreatur, som å lägenheten kunde vinterfödas och att av
            vindfällen och torr skog årligen taga 10 lass långved av hemmanets
            skogsmark. Lägenhetsägaren förbands dels stängselskyldighet runt
            lägenheten (alltså en suspension av stängselför- ordningen) varvid
            ej av kontraktet framgår, att lägenhetsägaren har rätt att av
            hemmanets skog taga nödigt gärdselvirke, dels en årlig avgäld
            av 10 kr. Det är att märka, att lägenheten i vad angår jor- dens
            beskaffenhet är den sämsta, som på vida områden står att upp-
            leta, enär ägorna uteslutande består av stenig grusbacke. Fastställelse
            av avgälden i fråga söktes år 1913 av hemmansägaren-bolaget. Av
            utred- ningen i ärendet framgick, att hemmanets uppskattade areal
            utgjorde 21,73 har och lägenhetens areal 0,4925 har. Enligt häradsskrivarens
            intyg utgingo vid tiden för avsöndringen utskylderna till kronor
            31,69 för hemmanet. I övrigt utgingo inga utskylder efter mantalet,
            heter det i sagda intyg. Utskylderna till klockare och präst samma
            år voro tillhopa kronor 48,54, men eftersom dessa utskylder icke
            utgingo efter mantalsräkning, medtogos de ej. Alltså bestämdes
            den andel av hem- manets allmänna utskylder, som belöpte sig å
            avsöndringen, enligt föl- jande uträkning:
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-005.pdf"/>
          <p xml:id="i-3KMexehmFygyqRSt5ndV4v">
            Motioner i Andra kammaren, Nr 30. 5
          </p>
          <p xml:id="i-xhpGGPCa9NoQ8JRsCADGN">
            21,773: 0,4925 = 1,69: X X = 0,72.
          </p>
          <p xml:id="i-8zGFcwpV7YiVhrSVryTw3t">
            Genom Konungens befallningshavandes utslag har avsöndrings- rättsinnehavaren
            dömts att från och med år 1907 betala sagda summa årligen för
            all framtid. Ågaren till avsöndringen har alltså fått utbe- tala
            7 års resterande av gälder med kronor 64:96 samt har att sedan
            årligen från och med 1914 utbetala kronor 9:28. Det torde verkligen
            kunna ifrågasättas, om avdraget: summa 72 öre kan anses såsom
            nå- gon som helst »lättnad». Detta är vad statsmakterna givit
            av sina håvor åt den ifrågavarande avsöndringsrättsinnehavaren.
            ” Återstår att se vad statsmakterna tagit i gengäld. Avsöndringen
            är nu taxerad till 2,000 kronor, följaktligen deltager densamma
            med 20 vägfyrk i vägskatten. Då densamma år 1913 utgick med 40
            öre per fyrk, måste avsöndringens rättsinnehavare utbetala 8 kronor
            i vägskatt. Men ej nog därmed, han har också erhållit 79 meter
            landsväg att underhålla. Då ägaren till dessa »förmåner» saknar
            bäst, måste han årligen leja och betala sådan och torde underhållet
            kunna uppskattas till minst 6 kronor årligen. För »gåvan» 72 öre
            har alltså sagda lägenhetsägare ålagts att enbart för vägväsendet
            gengälda med 8+6 = 14 kronor, för- utom skyldigheten att erlägga
            bevillning i likhet med andra fastigheter. Rättvisa från fosterlandets
            sida så det förslår! Icke desto mindre sak- nar lägenheten nödigt
            husbehovsvirke. 2. Ett hemman om 186,5213 har verkliga och till
            16,9726 har uppskattade ägor. En därifrån år 1892 för en köpeskilling
            av 3,000 kronor avsöndrad lägenhet om 18,9500 har verkliga och
            0,9023 har uppskattade ägor. Avgälden 20 kronor. Utskylderna för
            stamhem- manet år 1892 efter mantalet kronor 61:51. Utskylderna
            till kommu- nens allmänna hus, klockare och präst voro kronor
            19:55, men, eftersom dessa sistnämnda utskylder ej utgingo efter
            mantalet, medräknades de ej.
          </p>
          <p xml:id="i-EUDZ91P9yUcyB273wWE7oK">
            Ekvationen blev alltså: 16,9726: 0,9023 = 61,51: X
          </p>
          <p xml:id="i-CDCMgDBNWc3H6y9Prcta78">
            X = 3,28
          </p>
          <p xml:id="i-EpU6z7p5LyLqtqwiDfdnaC">
            Från avgälden os sessmsmmmmssrnernnna 0 ooo kronor 20: — avräknades...............
            a a » 3: 28
          </p>
          <p xml:id="i-4y3VCN9fBV3N2PA3xz1rHU">
            och fästskälldes avgälden. till. rr ee ... kronor 16:73
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-006.pdf"/>
          <p xml:id="i-Pps7pmwrdScyr4SNuqiGJw">
            6 Motioner i Andra kammaren, Nr 30.
          </p>
          <p xml:id="i-Bw451ybnFx3CU4J1hV72iM">
            Avsöndringen, numera taxerad till 4,000 kronor, utgör
          </p>
          <p xml:id="i-APa4S9ifxQGkPwMh3DAc8g">
            vägskatt efter 40 fyrk å 40 Öre = =smmsmsmmmmnnsnnsnnna kronor
            16: — Därtill kommer in natura underhåll 134 meter landsväg, allra
            minst värderat till årligen ..mmsms sms sn » 12:—
          </p>
          <p xml:id="i-K4UtEgw1TJkiNVfeeUh8WD">
            Summa kronor 28: —
          </p>
          <p xml:id="i-f157GePnZRV4snoKD8Qbm">
            »Gåvan» 3:28. »Gengälden» 28: — förutom bevillningen. Reflek-
            tionerna göra sig själva. Ågaren till avsöndringen år 1913 ålagd
            att sedan 1907 betala 16:73 om året. Alltså först i en summa kronor
            117: 11 samt från och med år 1914 kronor 16:73 om året. Det torde
            vara överflödigt att framdraga flera exempel, då alla övriga fall,
            som kommit till min kännedom, äro likartade. Vad som härutinnan
            mest frapperar är att varsebli, hurusom lagen den 25 maj 1905
            kringskurit alla möjligheter för avsöndringsrättsinne- havarna
            att få någon väsentlig nedsättning i avgälderna. En sådan kringskärning
            är först och främst stadgandet, att jämförelsen mellan stamhemmanet
            och avsöndringen ej får ske efter den verkliga utan efter den
            uppskattade arealen. En annan åter, att endast sådana ut- skylder,
            som vid tiden för upplåtelsen ålåge mantalet, få räknas med. Man
            torde med fog kunna framställa frågan: Var står det skrivet, att
            avgäldssystemet uteslutande avsåg att vara stamhemmanen till bjälp
            i utskylderna efter mantalet? Kan ej lika gärna antagas, att avgäl-
            derna skulle utgöra ett bidrag i alla stamhemmanets utskylder
            och onera, vägunderhåll m. m., varifrån avsöndringarna enligt
            äldre författning voro fria? Och varför ej taga hänsyn till de
            otaliga skyldigheter, såsom diknings- och stängselskyldighet,
            underhåll i byvägar m. m., som stam- hemmanen befriade sig ifrån
            och i avhandlingarna vältrade över avsönd- ringarna? Ju mindre
            avsöndringen är i förhållande till stamhemmanet dess mindre avdrag
            erhålles. Detta kan dock uttryckas så: ju fattigare lägenhetsägaren
            är, dess mer skall han klämmas efter. Och denna lag skall vara
            stiftad av representanterna för ett fritt folk. Det förefaller
            otroligt, men är tyvärr sant. Hånet synes rent av lysa fram i
            de exempel jag tagit mig friheten att framdraga. Själva jämförelsen
            mellan å ena sidan stamhemmanet och å andra sidan avsöndringen
            vilar för övrigt på alldeles orättvis grund. Ty »jämförelsen»
            måste bli haltande, då man ej jämför likartade saker. En jämförelse
            är först då på sin plats, då alla omständigheter tagas med i räkningen.
            Alltså borde jämförelsen, om någon rättvisa fått göra sig gällande,
            omfatta å ena sidan stamhemmanets fördelar såsom mantalssatt
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-007.pdf"/>
          <p xml:id="i-MsvzfKcdNms2JCLFYPLNYt">
            Motioner i Andra kammaren, Nr 30. 7
          </p>
          <p xml:id="i-8S2ma7c1Sfwwz1Qd894U19">
            jord med: andel i och avkomst av samfälligheter, dess i vissa
            fall er- hållna befrielse från diknings- och stängselskyldighet
            m. m. och dess nackdelar tillfölje upplåtelsen, och å andra sidan
            avsöndringens fördelar och olägenheter, varvid hänsyn icke blott
            och bart borde tagas till för- hållandena den tid avsöndringen
            uppläts utan jämväl till de förhållan- den som nu råda, varvid
            särskilt den lättnad bör skärskådas, som till- kommit stamhemmanet
            därigenom att avsöndringarna 1 likhet med stam- hemmanen numera
            utbetala bevillnings- och vägskatt och ombesörja in natura landsvägsunderhåll.
            Med all rätt anse sig innehavarna av avsöndringar i allmänhet
            vara framför andra medborgare nedtryckta av skatter och godtycke,
            och detta har alstrat bittert hat mellan hemmansägareklassen i
            gemen och den klass som besitter avsöndringar. En källa till ständiga
            strider äro även de s. k. skogsrättigheterna, som från nationalekonomisk
            och forst- lig synpunkt stå under all kritik. Hemmansägarna se
            med ovilja dessa rättigheter och avsöndringsägarna söka naturligtvis
            att, så långt möjligt är, uttnyttja dem. Hatet och bitterheten
            gör sitt till att förvärra det onda. Fall hava sålunda inträffat
            att hemmansägare kalhuggit sina skogsmarker på det att avsöndringsrättsinnehavaren
            ej skall kunna ut- taga sina rättigheter. Häremot torde kunna
            invändas att den förförde- lade möjligen skulle äga att utverka
            avverkningsförbud. Men tages i betraktande, att den förfördelade
            parten 1 regel är i högsta grad eko- nomiskt svag, te sig de lagliga
            medlen 1 annan dagar, vartill kommer ovissheten huruvida det verkligen
            låter sig göra att i sak genom på- kallandet av avverkningsförbud
            komma någon vart. För min del be- tvivlar jag att nuvarande lagstiftning
            ens tillåter en s. k. nyttjanderätts- innehavare att begära och
            erhålla avverkningsförbud. Fall hava åter inträffat, att avsöndringsrättsinnehavare
            med stöd av sina skogsrättig- heter hanterat skogen på ett minst
            sagt hänsynslöst sätt. Det radikala medlet vore en lagstiftning,
            som ginge ut på att tillförsäkra alla s. k. skogsrätter egna skogsskiften,
            vare sig parterna önskade denna anord- ning eller ej. Ehuru jag
            av princip är för en sådan anordning, skulle jag dock under nuvarande
            förhållanden bestämt motsätta mig att en lag av sådan beskaffenhet
            stiftas. Detta av det enkla skälet, att våra lantmätare icke äro
            forstligt utbildade och följaktligen sakna förutsätt- ningar för
            att rättvist och sakkunnigt bedöma, huru skogsrättigheter skola
            utbytas mot egna skogsskiften. Av erfarenhet från dylika för-
            rättningar, som framtvungits i sammanhang med laga skifte, vet
            jag vilken rent av ohygglig brist detta är, vadan jag anser, att
            en lag om tvångsavlösning, utan betryggande garantier mot godtycke
            och sak-
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-008.pdf"/>
          <p xml:id="i-KpuEnGYsdhcY5ho4r4yVgW">
            8 Motioner 1 Andra kammaren, Nr 30.
          </p>
          <p xml:id="i-WHySNuZ4mzKhabgVyGXQFy">
            okunnighet, skulle bliva övervägande till nackdel än fördel för
            skogs- rättigheternas innehavare. Därmed är dock ej sagt, att
            intet borde gö- ras för saken. Främst måste tillses, att lantmätarna
            i gemen hädan- efter jämväl blevo forstligt utbildade. Vidare
            borde vid en ny lags antagande om tvångsavlösning tillses, att
            både den teoretiska och prak- tiska skogsvårdssakkunnigheten inom
            orten finge behövligt inflytande vid förrättningarna. Och icke
            minst viktigt är, att kostnaderna för för- rättningarna icke bliva
            så stora och avskräckande. Då staten själv ytterst är ansvarig
            för de uppkomna missförhållandena, synes det mig rättvist att
            också staten träder emellan och kostnadsfritt för parterna ordnar
            denna sak. Att lantmäteriväsendet skall underhållas huvudsakligast
            av dem som behöva anlita lantmäteriförrättningarna är en orättvisa
            gentemot den jordägande befolkningen, åt vilken orättvisa ej nog
            starka epitet kunna väljas. Det är ingen rättvisa, att samma jordbrukareklass,
            som jämte alla andra samhällsklasser bidrager i statens ämbetsmäns
            löner, själv så gott som uteslutande måste underhålla lantmäteriväsendet.
            Statens sätt att vältra det dyrbara, i många fall ända till ruin
            ledande lantmäteriet på den jordägande befolkningen, torde kunna
            anses vara själva roten och upphovet till de nu rådande olidliga
            missförhållandena med jorduppdelningen och dess här ovan i korthet
            angivna konse- kvenser. Visserligen har lantmäteriväsendet omorganiserats
            och lantmätarna satts på ordinarie stat, men denna åtgärd från
            statsmakternas sida har föga eller intet verkat i riktning att
            förbilliga lantmäteriförrättningarna för den jordägande befolkningen.
            I en annan motion till årets Riksdag ämnar jag m. f. upptaga denna
            för hela Sveriges jordbrukande befolkning oerhört viktiga fråga.
            Härförutom anser jag mig böra fästa Riksdagens uppmärksamhet på
            den samhällsklass levnadsförhållanden, varom här är fråga. Umbäran-
            den och fattigdom hava satt sin stämpel på densamma, och en inblick
            uti deras förhållanden, som bära dagens tunga och hetta för att
            med knapp och ytterlig nöd livnära sig och sin familj av det som
            tilläventyrs åter- står, sedan alla skatter till stat, landsting,
            väghållningsdistrikt, kommu- nen och — hemmansägaren blivit betalda,
            borde mana Riksdagen att uppfatta det såsom en helig plikt att
            ingripa och åstadkomma rättvisa. Detta är så mycket mera på sin
            plats, som man i dessa tider på sina håll söker kvacksalva fram
            försvarsvilja och ökad värnplikt. Avgälderna från de redan dem
            förutan hårt betungade avsönd- ringsrättsinnehavarna måste bort.
            Det är, synes mig, en nationell van-
          </p>
          <pb facs="riksdagen-motions-pdf/data/1914/mot_1914_a_ak__30/mot_1914_a_ak__30-009.pdf"/>
          <p xml:id="i-XfqWFEnatfVRgEnfhc7W6U">
            Motioner i Andra kammaren, Nr 30. 9
          </p>
          <p xml:id="i-SQt5WGATayAizG6KdhdNav">
            ära att låta avgälderna fortfara att utgå. I de fall, stamhemmanen
            i sådant avseende verkligen skulle bli lidande, sedan rättigheter
            och skyl- digheter omsorgsfullt blivit avvägda, är det statens
            plikt att bekosta avlöningen, då staten själv ytterst rår för
            det hela och rättvisligen borde taga konsekvenserna av sin egen
            lagstiftning. Slopandet av avgälderna bör ske efter hela linjen
            även sådana av- gälder, som redan »lagligen fastställts», vadan
            en ny lagstiftning iäm- net borde hava retroaktiv verkan. Om det
            ej torde kunna ifrågasättas, att hemmansägarna skola återbetala
            de avgälder, som uttagits på laglig väg sedan 1907, så borde dessa
            pengar vid slutuppgörelsen tagas med i räkningen såsom ett plus
            till alla de skäl, som tala för att de vidrigt orättvisa avgälderna
            böra avskaffas åtminstone för framtiden. Det rötsår på vår nationalekonomi,
            som de s. k. skogsrättigheterna kunna betecknas, måste jämväl
            bort, detta i stamhemmanens, avsönd- ringarnas och i statens eget
            sanna intresse. Dessutom är det statens oavvisliga plikt att vidtaga
            åtgärder i övrigt, som kunna leda till att jämväl den klass, som
            är hänvisad att draga sig fram på ej mantals- satt jord, blir
            i stånd att leva en människovärdig tillvaro inom landet. Ågnat
            att väcka ej ringa förvåning är, att denna samhällsklass icke
            alls blivit omnämnd i den eljest så gedigna utredning om emigrationen,
            som professor G. Sundbärg nyligen avlämnat. Ej minst därför torde
            det ej nu vara en dag för tidigt, att uppmärksamheten äntligen
            fästes på densamma. Därest, såsom jag vågar hoppas, Riksdagen
            bifaller min hemställan, att en grundlig utredning genom Kungl.
            Maj:t kommer till stånd rörande ovan antydda missförhållanden,
            vore det av synnerlig vikt, att representanter för de samhällsklasser
            frågan företrädesvis gäller finge tillfälle att deltaga i utredningsarbetet.
            FEljest är det att befara, att resultatet av utredningen skall
            bli tämligen klent. På grund av det anförda hemställes,
          </p>
          <p xml:id="i-JfsK4jmQpsyJR8ofo4nsFM">
            att Riksdagen måtte i skrivelse till Kungl. Maj:t anhålla, det
            Kungl. Maj:t täckes verkställa utredning om på vad sätt den samhällsklass,
            som utgöres av ägare till lägenheter, för alltid avsöndrade från
            i man- tal satt jord, må genom undanröjandet av ovan an- märkta
            missförhållanden tillförsäkras möjlighet att fortbestå och till
            Riksdagen fortast möjligt avlämna de förslag, som av utredningen
            kunna föranledas.
          </p>
          <p xml:id="i-Lrub3aLrwLwaPCDt15NEE7">
            Stockholm den 21 januari 1914. Emil Molin.
          </p>
          <p xml:id="i-2oet8FcZycnnfmsK7hG4JV">
            Dombäcksmark.
          </p>
          <p xml:id="i-PGxqRBKGrcsfd8KWBXtpBT">
            Bihang till Riksdagens protokoll 1914. 4 saml. 16 häft. (Nr 30.)
            2
          </p>
        </div>
      </div>
    </body>
  </text>
</TEI>
