<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__75/mot_1941__ak__75-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, Nr 75.
          </p>
          <p>
            Nr 79.
          </p>
          <p>
            Av fru Västberg m. fl., om höjning av anslaget till Folkskolor
            m. m.: Bidrag till anordnande av skolbarnsbespisning.
          </p>
          <p>
            Under punkten: Bidrag till anordnande av skolbarnsbespisning
            på åttonde huvudtiteln har departementschefen för nästa budgetår
            upptagit ett reservations- anslag av kronor 400,000, varjämte
            han disponerar för samma ändamål en reser- vation på omkring 150,000
            kronor eller ett sammanlagt belopp på c:a 550,000 kronor, vilket
            alltså utgör en förstärkning i jämförelse med löpande budgets
            anslag på 150,000 kronor. Med hänsyn till det ansträngda budgetära
            läget och behovet av stark återhållsamhet på alla områden ha såväl
            medicinalstyrelsen som skolöverstyrelsen icke vågat yrka någon
            höjning av anslaget, och statskontoret har till och med förordat
            en mot reservationen svarande nedprutning av årets anslag. Departementschefen
            har dock med intim kännedom om det stora behovet för detta behjärtansvärda
            ändamål så långt ifrån att vilja följa statskontorets linje ej
            blott inrymt reservationen som en faktisk ökning av nästa budgetårs
            anslag utan dessutom ställt i utsikt att vid ökat behov under
            pågående läsår underställa frågan om ytterligare medel för ändamålet
            Kungl. Maj:ts prövning. Så långt kan ju allt synas väl beställt
            och ägnat att lugna samvetet på den medborgare som hyser bekymmer
            över hur tusentals skolbarn i fattiga hem skola klara sig genom
            krisen. Men tyvärr är den ovan tecknade ljusa bilden av stats-
            makternas beredskap att möta behovet mera sken än verklighet då
            nuvarande anslag endast täcker en ringa del av det redan kända
            behovet av hjälpåtgärder på området, samtidigt man kan befara,
            att den försämrade statsekonomins psykiska press på myndigheter
            och departementschef kommer att verka åter- hållande på deras
            vilja att mera effektivt ingripa för lindrande av fattiga skol-
            barns ensamma och tysta kamp mot den växande nöden. Det är under
            sådana förhållanden, som vi ansett motiverat och lämpligt att
            redan nu i form av en motion ytterligare uppmärksamma frågan och
            kräva väsentligt ökade anslag för bidrag till skolbarnsbespisning.
            Som framgår av departementschefens egna uttalanden föreligga inga
            delade meningar om det stora och behjärtansvärda behovet. Han
            understryker att en väsentlig utökning av den statliga understödsverksamheten
            är önskvärd, särskilt i västkust- och de nordligare länen, att
            kommunernas stegrade intresse för skolbarnsbespisningen avspeglas
            i de sökta bidragsbeloppens starka ökning, att den fortgående
            rationaliseringen inom skolväsendet ökat antalet barn som be-
            höver ett skolmål samt att skolbarnsbespisningen ökat barnens
            allmänna hälso- tillstånd, motverkat de menliga följderna av sänkt
            levnadsstandard och stegrat barnens förmåga att tillgodogöra sig
            undervisningen. Från läkarhåll vitsordas allmänt såsom ur näringssynpunkt
            olämpligt, att barnen äro helt hänvisade till medhavd kost.
          </p>
          <pb facs="riksdagen-motions-pdf/data/1941/mot_1941__ak__75/mot_1941__ak__75-002.pdf"/>
          <p>
            Motioner i Andra kammaren, Nr 75. 13
          </p>
          <p>
            Såsom förutsättning för statsbidrag gäller dels att inom distriktet
            behov av skolbarnsbespisning föreligger med hänsyn till rådande
            arbetslöshet, antalet barnrika familjer med särskilt låg inkomst,
            antalet barn med långa skolvägar eller annan därmed jämförlig
            omständighet, dels ock att distriktet med hänsyn till det kommunala
            skattetrycket är i behov av statsbidrag eller på grund av särskilda
            omständigheter finnes böra erhålla sådant bidrag. Under löpande
            budgetår har anslag utgått med 402,000 kronor till 70 skoldistrikt
            i 6 län, nämligen med 5,000 kr. till 2 distrikt i Blekinge, med
            57,000 kr. till 13 distrikt 1 Göteborgs och Bohus, med 10,000
            kr. till 7 distrikt i Värmland, med 70,000 kr. till 14 distrikt
            i Västernorrland, med 45,000 kr. till 15 distrikt i Västerbotten
            samt med 215,000 kr. till 19 distrikt i Norrbotten. Medeldebiteringen
            i dessa kommuner växlade från 28 kr. i Norrbotten till 15,66 kr.
            i Värmland. Dessa hårt skattetyngda kommuners sammanlagda utgifter
            för skolbarnsbespisningen uppgingo till c:a 1,415,000 kr. och
            de hade sökt statsbidrag med något över 1 miljon kronor. Man kan
            förstå att det är endast med oerhörda personliga upp- offringar
            som medborgarna i dessa kommuner förmå att hålla verksamheten
            i gång, och det skulle inte förvåna om det endast är den mest
            uppenbara nöd i hundratals fattiga hem som pressat de ansvariga
            myndigheterna i dessa skatte- tyngda kommuner att ordna skolbarnsbespisning.
            Både för dessa kommuner och för många andra som ännu varken sökt
            eller fått statsbidrag för skolbarnsbespisning har det ekonomiska
            nödläget blivit ännu mera påfallande under krisen. De se med växande
            bekymmer hur det skriande behovet av olika välfärdsåtgärder inom
            kommunen ökas samtidigt som det kom- munala skattetrycket stegras.
            Naturligtvis äro de fyllda med oro inför möjlig- heten att statsbidrag
            för skolbarnsbespisningen inknappas eller nekas. Det är en både
            känd och omvittnad sak att många kommuner trots ett föreliggande
            starkt behov av skolbarnsbespisning uraktlåta att vidtaga några
            åtgärder i frågan. Endast en blick på antalet skoldistrikt i de
            sex län som kommit i åt- njutande av statsbidrag för verksamheten
            är tillräckligt för att styrka en i upp- fattningen att ett stort
            antal kommuner försumma sin enkla humanitära plikt mot de fattiga
            skolbarnen inom sitt område. Därtill kan man fråga sig om inte
            något som helst behov föreligger inom övriga län. Förste provinsialläkarnas
            rapporter och befolkningskommissionens undersökningar tala i det
            fallet sitt övertygande språk om att i själva verket ett mycket
            stort behov existerar. Med den ökade otryggheten på arbetsmarknaden,
            den stegrade belastningen på de enskilda hemmen, de fördyrade
            levnadsomkostnaderna och den minskade livs- medelstillgången kommer
            behovet av effektiva kommunala hjälpåtgärder i fråga om lindring
            av de fattiga skolbarnens materiella nödtillstånd att anmäla sig
            i be- tydligt ökad omfattning. Vi äro alla besjälade av en bestämd
            vilja att med även de yttersta offer värna Sveriges oberoende
            och frihet, men det är ock ofrånkomligt att vi i solidarisk gemenskap
            söka skydda det uppväxande släktets fysiska och andliga hälsa,
            och ett anspråkslöst men ofrånkomligt medel i denna riktning är
            att bereda fattiga skolbarn ett hälsomål om dagen. Med stöd av
            ovanstående föreslå vi att riksdagen måtte besluta,
          </p>
          <pb facs="riksdagen-motions-pdf/data/1941/mot_1941__ak__75/mot_1941__ak__75-003.pdf"/>
          <p>
            14 Motioner i Andra kammaren, Nr 75.
          </p>
          <p>
            att till Folkskolor m. m.: Bidrag till anordnande av skolbarns-
            bespisning för budgetåret 1941/42 anvisa ett reservationsanslag
            av kronor 1,000,000.
          </p>
          <p>
            Stockholm i januari
          </p>
          <p>
            Disa Västberg.
          </p>
          <p>
            Jon. N. Jonsson.
          </p>
          <p>
            Uddo RB. Jacobson.
          </p>
          <p>
            Allan Andersson.
          </p>
          <p>
            Ebon Andersson, Malmö.
          </p>
          <p>
            1941.
          </p>
          <p>
            Einar Jonsson.
          </p>
          <p>
            Erik Brandt.
          </p>
          <p>
            Gösta Skoglund.
          </p>
          <p>
            J. A. Persson, Tidaholm.
          </p>
          <p>
            Walter Sundström, Skövde.
          </p>
          <p>
            Hildur Nygren.
          </p>
          <p>
            G. Andersson, Mölndal:
          </p>
          <p>
            Hulda Skoglund-Lindblom.
          </p>
          <p>
            Olof Nilsson, Göteborg.
          </p>
          <p>
            Ivar Jansson.
          </p>
          <p>
            Sthlm 1941. A.-B. Nymans Eftr. Boktr.
          </p>
        </div>
      </div>
    </body>
  </text>
</TEI>
