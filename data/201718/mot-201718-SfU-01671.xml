<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-01671">
  <teiHeader>
    <fileDesc>
      <titleStmt>
        <title>Bättre mottagande och etablering</title>
        <author corresp="i-HsGsAzKWHQY5pjyAYNXAz7">av Maria Ferm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1671 av Maria Ferm (MP)</title>
          <idno type="rdwebb">H5021671</idno>
          <rs type="number">1671</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5021671/text</ref>
          <ref type="dokument_url_html">http://data.riksdagen.se/dokument/H5021671</ref>
          <ref type="dokumentstatus_url_xml">http://data.riksdagen.se/dokumentstatus/H5021671</ref>
          <ref type="docx">http://data.riksdagen.se/fil/73094272-E81D-4F59-9467-B3360B2DE993</ref>
          <ref type="pdf">http://data.riksdagen.se/fil/DB334CB3-D1A9-4502-89A3-925753515E0A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P9qtnu9i1hwUfRdPfYEYRy" type="signed"/>
        <correspContext corresp="i-P9qtnu9i1hwUfRdPfYEYRy">
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-4Kgu7NnVbUYTvnsgV8atNE" type="submitted">
          <date when="2017-10-03"/>
          <time when="12:46:31"/>
        </correspAction>
        <correspAction xml:id="i-RVGh7XDeeWr1UyfTpvC4kC" type="reviewed">
          <date when="2017-10-03"/>
          <time when="14:19:51"/>
        </correspAction>
        <correspAction xml:id="i-16CQB68Yw8zuHJM28LFzM9" type="referred">
          <date when="2017-10-13"/>
        </correspAction>
        <correspAction xml:id="i-YJXgsmeydCVRdzVBThYmuq" type="assigned">
          <date when="2018-09-26"/>
          <time when="07:50:55"/>
        </correspAction>
        <correspContext corresp="i-YJXgsmeydCVRdzVBThYmuq">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-GDPX7fXYERwaengCWNqQwg" type="behandlas_i"/>
        <correspContext corresp="i-GDPX7fXYERwaengCWNqQwg">
          <ref type="uppgift">2017/18:AU4</ref>
          <ref type="ref_dok_id">H501AU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7EKmeMyxnicAGAPSgsRWUE" type="behandlas_i"/>
        <correspContext corresp="i-7EKmeMyxnicAGAPSgsRWUE">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RBXTusDv5cenDy5kGdu2gD" type="behandlas_i"/>
        <correspContext corresp="i-RBXTusDv5cenDy5kGdu2gD">
          <ref type="uppgift">2017/18:SfU16</ref>
          <ref type="ref_dok_id">H501SfU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU16</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U8waNFfsWytNmZLxkttgY8" type="behandlas_i"/>
        <correspContext corresp="i-U8waNFfsWytNmZLxkttgY8">
          <ref type="uppgift">2017/18:SfU17</ref>
          <ref type="ref_dok_id">H501SfU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5SpXVVkkkrDCSrrMkpScCu" type="behandlas_i"/>
        <correspContext corresp="i-5SpXVVkkkrDCSrrMkpScCu">
          <ref type="uppgift">2017/18:AU7</ref>
          <ref type="ref_dok_id">H501AU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nm5mxJvRsPYFL1KdVsQyUu" type="motHeader">
        <div xml:id="i-F5CTMSAe3ZzWYZHXUbScZy" type="motTitle">
          Motion till riksdagen 2017/18:1671 av Maria Ferm (MP) Bättre
          mottagande och etablering
        </div>
      </div>
      <div xml:id="i-8YRcvUwQYTpzkGDLQyt6St" type="motBody">
        <div xml:id="i-RG6EpR6YFe7r7mwbkB7FVo" type="motProposal" subtype="förslag">
          <head xml:id="i-AHxka1wVxEEacbGj2HjzM2">
            Förslag till riksdagsbeslut
          </head>
          <list xml:id="i-4gLRjsMmRTYyf7CENURXbZ" style="ol">
            <item xml:id="i-3ojvMSoZ5yBvK1nWJnADBL">
              Riksdagen ställer sig bakom det som anförs i motionen om att
              korta ned Migrationsverkets handläggningstider och tillkännager
              detta för regeringen.
            </item>
            <item xml:id="i-HNdZ6nmbGRaNv5PoSe2TzW">
              Riksdagen ställer sig bakom det som anförs i motionen om arbete
              från dag ett och tillkännager detta för regeringen.
            </item>
            <item xml:id="i-QRroUv96eayuY4vqxVn5Vj">
              Riksdagen ställer sig bakom det som anförs i motionen om att
              underlätta för spårbyte genom att sänka den tid som asylsökande
              behöver ha haft ett arbete för att byta spår, och detta tillkännager
              riksdagen för regeringen.
            </item>
            <item xml:id="i-UgbMYwijEvMnTvtMskbH1z">
              Riksdagen ställer sig bakom det som anförs i motionen om att
              underlätta för spårbyte och arbetskraftsinvandring, och detta
              tillkännager riksdagen för regeringen.
            </item>
            <item xml:id="i-Srgdc1KhsMVSPrpsyZ71rc">
              Riksdagen ställer sig bakom det som anförs i motionen om att
              ge Migrationsverket i uppdrag att prioritera asylansökningar från
              barn, och detta tillkännager riksdagen för regeringen.
            </item>
            <item xml:id="i-17ugYjDkyWeAGDBBQiX8rg">
              Riksdagen ställer sig bakom det som anförs i motionen om att
              möjliggöra för parallella ansökningar om familjeåterförening och
              asyl och tillkännager detta för regeringen.
            </item>
            <item xml:id="i-5VjyWc1xKseWifKTc7tyEu">
              Riksdagen ställer sig bakom det som anförs i motionen om att
              personer som beviljas uppehållstillstånd i större utsträckning
              ska anvisas till boende i samma kommun som de varit asylsökande,
              och detta tillkännager riksdagen för regeringen.
            </item>
            <item xml:id="i-87Wacwx6j6S2Bmjk5bGN2u">
              Riksdagen ställer sig bakom det som anförs i motionen om att
              kommuner bör få möjlighet att ta emot fler nyanlända än vad som
              har anvisats till dem, och detta tillkännager riksdagen för regeringen.
            </item>
            <item xml:id="i-PBbaPEsedKcWFQfgzaq4Jj">
              Riksdagen ställer sig bakom det som anförs i motionen om att
              säkerställa att det finns tillgänglig information och vägledning
              om nya regelverk, och detta tillkännager riksdagen för regeringen.
            </item>
            <item xml:id="i-MSxkyZ4cMdzcZPA3PvRco3">
              Riksdagen ställer sig bakom det som anförs i motionen om att
              även personer med subventionerade anställningar och personer som
              deltar i högre utbildning ska ges möjlighet till permanent uppehållstillstånd
              under tiden som den tillfälliga migrationslagen gäller, och detta
              tillkännager riksdagen för regeringen.
            </item>
            <item xml:id="i-WBbw5mLxwQvaPRUTsUhUBe">
              Riksdagen ställer sig bakom det som anförs i motionen om att
              pröva möjligheten att släppa in andra aktörer med specialiserad
              kunskap inom matchning och arbetsmarknadsetablering, och detta
              tillkännager riksdagen för regeringen.
            </item>
          </list>
        </div>
        <div xml:id="i-6QMehsDvX57SJnwM4oxHjt" type="motContent">
          <head xml:id="i-8RgDXfGHuJYrfdNksNP7ef" type="h1">
            Motivering
          </head>
          <p xml:id="i-QHrZwmRojiGWyjYV5Rprax">
            För många asylsökande som lyckas ta sig till Sverige innebär
            det slutmålet på en vanligtvis lång och svår resa. Samtidigt är
            det början på något nytt, på det liv man bestämt sig för att ta
            till vara och den framtid man drömmer om att bygga. Människors
            ambitioner och drömmar kan ibland krocka med den byråkratiska
            verkligheten och mötet med det nya landet. Långa handläggningstider
            och en passiv väntan på beslut är ofta tärande. Att leva i ovisshet
            om hur ens framtid ska se ut och om man kommer att få stanna eller
            inte kan påverka både den asylsökandes hälsa och etablering negativt.
          </p>
          <p xml:id="i-D3pCW8Uy4dHUrPuAorA5it">
            Därför anser Miljöpartiet att det är viktigt att väntan på asylbeslut
            görs så kort som möjligt och att asylsökande ges möjlighet att
            komma igång med studier eller arbete redan under asyltiden. Tidiga
            insatser är en nyckel för att motverka passivitet och underlätta
            asylsökandes och nyanländas etablering. Regeringen har därför
            tillfört mer pengar till Migrationsverket för att få ner handläggningstiderna
            och beslutat om flera åtgärder för att asylsökande ska kunna komma
            i gång tidigare, så som kompetenskartläggning och svenska från
            dag ett på asylboenden. Men mer behöver göras och barns särskilda
            behov behöver stå i fokus.
          </p>
          <p xml:id="i-EuZfXXZbm1hCVAg938k46q">
            En annan omständighet som motverkar en snabb etablering och gör
            det svårare för nyanlända att fokusera på att lära sig svenska
            och skaffa ett arbete är att inte veta hur deras nära och kära
            har det, om de är i säkerhet och när de kommer att kunna återförenas.
            Det är därför viktigt att möjligheterna till familjeåterförening
            förbättras. Sedan den tillfälliga migrationslagen infördes har
            Miljöpartiet dels säkerställt att den inte gäller för alla som
            kom innan lagen aviserades, dels genom att öppna handläggning
            på fler ambassader möjliggjort för fler att återförenas med sin
            familj. Det har varit mycket viktigt för de som nu får återförenas.
            Målet är att lagens inskränkningar i familjeåterförening ska bli
            så kortvariga som möjligt.
          </p>
          <p xml:id="i-G4kmap4zFqzAtiCYgZmgQo">
            Miljöpartiet anser att det behövs ett helhetsperspektiv för mottagande
            och bosättning av asylsökande, nyanlända och ensamkommande barn
            då flera aktörer ansvarar för olika delar av processen. Det är
            olyckligt för asylsökandes och nyanländas etablering att behöva
            byta bostadsort vid flera tillfällen. Det behövs ett mer sammanhållet
            mottagande som främjar en snabb etablering i arbets- och samhällslivet,
            och med en tydligare ansvarsfördelning där människor inte flyttas
            runt och på nytt tvingas lämna den lilla trygghet eller anknytning
            de hunnit skapa sig.
          </p>
          <p xml:id="i-RdgXxnTgP2cA6TFGoWUrrn">
            Människor har alltid rört på sig och kommer att fortsätta att
            göra det. När krig, konflikter och klimatförändringar ökar så
            tvingas fler människor lämna sina hem. Miljöpartiet ska fortsätta
            stå upp för en politik som har möjlighet att motverka grundorsakerna
            till att människor tvingas på flykt, det vill säga en utrikes-
            och biståndspolitik som prioriterar freds- och nedrustningsfrågor,
            internationell klimatpolitik och ett stort stöd till UNHCR. Vi
            ska värna den individuella asylrätten, arbeta för att skapa lagliga
            vägar för människor att ta sig till EU och söka asyl samt arbeta
            för ett ökat kvotflyktingmottagande. Erfarenheterna från 2015
            visar också att Sverige måste vara bättre rustat för att kunna
            ta emot människor i lägen när det kommer många asylsökande. För
            det krävs en ökad beredskap och flexibilitet i mottagandet.
          </p>
          <p xml:id="i-H4QKGJU6QQddWp6CEBMw5v">
            Under 2016 fattade Migrationsverket beslut i fler asylärenden
            än någonsin, fler än dubbelt så många som året innan. Samtidigt
            väntar många asylsökande fortfarande på beslut, och handläggningstiderna
            är på över ett år. Vi behöver därför fortsätta säkerställa att
            Migrationsverket har tillräckliga resurser för att kunna göra
            rättssäkra bedömningar snabbt. Det är viktigt att den effektivisering
            som görs för att få ner handläggningstiderna inte sker på bekostnad
            av rättssäkerheten.
          </p>
          <p xml:id="i-ASjXYwM9nRgqRM85sNUJzy">
            En nyckel för att bryta passiviteten och göra att människor fortare
            kan få arbete är att göra det lättare att arbeta som asylsökande.
            Dagens system med undantag från arbetstillstånd (AT-UND), samordningsnummer,
            inkomstavräkningen mot dagersättningen osv är onödigt krångligt
            och byråkratiskt. Vi föreslår därför att det reformeras. Att fler
            ges möjlighet att arbeta under asyltiden är viktigt av flera skäl.
            Det underlättar för de asylsökande att snabbt komma in på arbetsmarknaden,
            försörja sig själva samt bidrar till att göra väntan på besked
            om uppehållstillstånd meningsfull.
          </p>
          <p xml:id="i-D74fRV6eCKJTi7otfY7WvW">
            Det är också viktigt att underlätta för spårbyte och arbetskraftsinvandring.
            Idag har asylsökande som fått avslag på sina asylansökningar rätt
            att byta spår och ansöka om arbetstillstånd om de har arbetat
            i minst 4 månader innan de får avslagsbeslutet och har löfte om
            arbete minst ett år till med villkor som är lika goda som för
            andra i landet. Miljöpartiet var med och införde denna möjlighet
            och har också bidragit till att sänka tiden då du behöver ha haft
            ett arbete från 6 månader till 4 månader. När handläggningstiderna
            beräknas gå ner bör vi arbeta för att tiden sänks ytterligare,
            till 2 månader.
          </p>
          <p xml:id="i-7gXKtE4n4eB3tgC6TCJEYi">
            I dagsläget krävs det att du har medverkat till att göra din
            identitet sannolik för att kunna arbeta under asyltiden, men för
            att byta spår till arbetskraftsinvandring eller för att kunna
            komma till Sverige som arbetskraftsinvandrare krävs istället att
            du har styrkt identitet. Personer som har rätt att arbeta under
            asyltiden kan alltså förlora den rätten om de får avslag och då
            inte kunna byta spår. Istället för att behöva styrka identiteten
            vid spårbyte och arbetskraftsinvandring bör det räcka med att
            göra sin identitet sannolik.
          </p>
          <p xml:id="i-Xg2favwDHHXwk2iVpycU9R">
            Migrationsverket bör få i uppdrag av regeringen att prioritera
            asylansökningar från barn så att väntan för dem blir kortare.
            Detta är särskilt viktigt för ensamkommande barn som närmar sig
            åldern 18 år. Migrationsverket bör också ta fram en rutin för
            hur registreringar av asylansökningar kan ske skyndsamt vid ett
            beredskapsläge om antalet asylsökande barn återigen skulle öka
            kraftigt. Även då bör barn, oavsett om de kommer ensamma eller
            med familj, ges förtur.
          </p>
          <p xml:id="i-4WuGSueLgXry6i8wLDEqSd">
            För att snabba på familjeåterföreningen bör processen effektiviseras.
            Istället för att Migrationsverket först behandlar asylansökan
            och därefter behandlar ansökan om familjeåterförening bör detta
            kunna göras parallellt genom att både asylansökan och ansökan
            om familjeåterförening lämnas in och behandlas samtidigt.
          </p>
          <p xml:id="i-Ah6oidU2Y31uPUAZVkmqPW">
            Migrationsverket bör, i den mån det är möjligt inom ramen för
            anvisningslagen, tillämpa en närhetsprincip som innebär att nyanlända
            anvisas till samma kommun som de har bott i som asylsökande. Det
            skulle minska antalet flyttar, vilket i sin tur underlättar etableringen.
          </p>
          <p xml:id="i-ByFVGhuuY17PNs9GYjdrM3">
            Anvisningslagen gör att vissa kommuner tar emot färre nyanlända
            än de vill. Samtidigt menar vissa kommuner att de har svårt att
            ta emot de som anvisas till dem. Vi vill se över hur vi på frivillig
            väg kan underlätta för de kommuner som vill ta emot fler än de
            är tilldelade.
            <ref xml:id="i-2BfxxfUacDGCctJXAZgDGA" target="i-9utghDBLqPu39ei3EVuAPn">
              [1]
            </ref>
          </p>
          <p xml:id="i-7gR67W3haCJHMgMEaDoU1i">
            SKL har i sin agenda för integration noterat att nya regelverk
            på migrationsområdet ger många frågeställningar från enskilda,
            kommunala aktörer, arbetsgivare, organisationer och allmänheten.
            Det är viktigt att staten tillgängliggör tydlig information till
            olika grupper om till exempel hantering av ansökan om förlängning
            av tidsbegränsade uppehållstillstånd, krav på anställning för
            möjlighet till permanent uppehållstillstånd, familjeåterföreningsfrågor
            och vad som gäller avseende lagförslaget om uppehållstillstånd
            för gymnasiestudier.
          </p>
          <p xml:id="i-BCFn4jw7wrcEcp2kwxyrHf">
            Miljöpartiet vill att människor ska vara med och bidra och utvecklas
            så fort som möjligt efter att de kommit till Sverige. Asylprocessen
            ska vara rättssäker, human och effektiv. Människor ska inte behöva
            vänta för länge och ha möjlighet att vara sysselsatta under tiden.
            När en person fått besked om uppehållstillstånd påbörjas etableringstiden
            och där vill Miljöpartiet att individer snabbt ska få stöd att
            komma ut på arbetsmarknaden, läsa sfi, vidareutbilda sig, validera
            sin utbildning eller starta företag. Nyanlända behöver komma i
            arbete eller utbildning betydligt snabbare än idag. Människor
            som nyss anlänt till Sverige är inte en homogen grupp utan stödet
            behöver anpassas. Vår utgångspunkt är att människan är en kreativ,
            skapande varelse som vill och kan ta ansvar. I mötet med nyanlända
            vill vi inte att samhället bara ska ställa frågan ”Vad behöver
            du hjälp med?” till nyanlända utan också fråga ”Vad kan du bidra
            med?”.
          </p>
          <p xml:id="i-AvtkUYHTrarLwYWhe9RfDU">
            Att komma in på arbetsmarknaden och få ett jobb är ofta en förutsättning
            för att komma in i samhället. Bara 30 procent av de nyanlända
            får arbete eller påbörjar studier under etableringsprogrammet.
            Majoriteten av deltagarna går efter etableringsfasens två år in
            i andra insatser hos Arbetsförmedlingen. De arbetsmarknadspolitiska
            program som människor då skrivs in i är dock inte på samma sätt
            inriktade och anpassade till nyanländas behov. Vi tycker därför
            att det ska vara möjligt att ta del av etableringsinriktade program
            med etableringsersättning även efter två år, om det påtagligt
            ökar individens möjlighet till etablering på arbetsmarknaden.
          </p>
          <p xml:id="i-2zT99myurNC9KRiUX1vxex">
            Enligt de nuvarande tillfälliga migrationsreglerna kan permanent
            uppehållstillstånd (PUT) beviljas om en person har fått anställning
            när dennes tillfälliga uppehållstillstånd går ut. Det är viktigt
            att det även i de tillfälliga migrationsreglerna finns möjlighet
            till PUT, men reglerna är utformade på ett sätt som riskerar att
            leda till att människor hellre tar jobb som de är överkvalificerade
            för än att validera eller komplettera sin utbildning. Ett annat
            problem är att subventionerade anställningar inte kan utgöra grund
            för permanenta uppehållstillstånd. Möjligheterna till permanent
            uppehållstillstånd bör därför breddas.
          </p>
          <p xml:id="i-THzVfMyvJnVKg7ECFxTsD3">
            Arbetsförmedlingen ansvarar för etableringsinsatser för nyanlända,
            men till exempel folkhögskolor skulle mycket väl kunna bidra om
            de kunde involveras under etableringstiden i större utsträckning.
            Många gånger har de redan följt asylsökande genom arbete med svenska
            från dag ett under asyltiden och har ofta goda kontakter i närområdet.
          </p>
        </div>
        <div xml:id="i-FYzAjG3MkKPCEv4BwJN3pS" type="signatureBlock">
          <list xml:id="i-6SBxvWJrHAMYpd3RAFCNq2">
            <item xml:id="i-VF57U4g37JTz2KRiVPL2Ne" type="signature">
              Maria Ferm (MP)
            </item>
          </list>
        </div>
        <div xml:id="i-9Fx4ZkY2UiUvqsgVG3dS8B" type="motNotes">
          <noteGrp xml:id="i-2z4D2g9VBNmcbRxVP2e1Kw">
            <note xml:id="i-9utghDBLqPu39ei3EVuAPn">
              [1] http://www.svt.se/nyheter/lokalt/vasterbotten/tilldelades-for-fa-nyanlanda-da-protesterade-kommunenhttps://www.svd.se/sa-forsoker-jamtland-runda-lagen--for-att-fa-fler-flyktingar.
            </note>
          </noteGrp>
        </div>
      </div>
    </body>
  </text>
</TEI>
