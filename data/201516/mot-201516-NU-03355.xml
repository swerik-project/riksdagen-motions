<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-03355">
  <teiHeader>
    <fileDesc>
      <titleStmt>
        <title>med anledning av prop. 2015/16:110 Staten och kapitalet – struktur för finansiering av innovation och hållbar tillväxt</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3355 av Lars Hjälmered m.fl. (M)</title>
          <idno type="rdwebb">H3023355</idno>
          <rs type="number">3355</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3023355/text</ref>
          <ref type="dokument_url_html">http://data.riksdagen.se/dokument/H3023355</ref>
          <ref type="dokumentstatus_url_xml">http://data.riksdagen.se/dokumentstatus/H3023355</ref>
          <ref type="docx">http://data.riksdagen.se/fil/58F60BC9-EA00-4B7D-80A6-2ADEC727E159</ref>
          <ref type="pdf">http://data.riksdagen.se/fil/EF1DBBC2-72C2-4B2F-A838-8A66B5888E75</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ju4KBSit7ijDwR36JwgsHG" type="basedOn"/>
        <correspContext corresp="i-Ju4KBSit7ijDwR36JwgsHG">
          <ref>Proposition 2015/16:110</ref>
        </correspContext>
        <correspAction xml:id="i-2ZU6zECXELrosnQHanjzNf" type="signed"/>
        <correspContext corresp="i-2ZU6zECXELrosnQHanjzNf">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-GbtHBFtvXJFDpFb24jr6cx" type="submitted">
          <date when="2016-03-30"/>
          <time when="12:34:35"/>
        </correspAction>
        <correspAction xml:id="i-Lt4oim1JHr7ac7k2uvWVAA" type="dismissed">
          <date when="2016-04-05"/>
        </correspAction>
        <correspAction xml:id="i-76eCteywBT4hnXneGrytVA" type="referred">
          <date when="2016-04-06"/>
        </correspAction>
        <correspAction xml:id="i-XhvHDgAY9nY1rwa7NH3WzY" type="assigned">
          <date when="2016-08-15"/>
          <time when="14:23:48"/>
        </correspAction>
        <correspContext corresp="i-XhvHDgAY9nY1rwa7NH3WzY">
          <ref type="assignedTo">Näringsutskottet</ref>
        </correspContext>
        <correspAction xml:id="i-GYRetdJzg7ghUCPxw4y9vM" type="behandlas_i"/>
        <correspContext corresp="i-GYRetdJzg7ghUCPxw4y9vM">
          <ref type="uppgift">2015/16:NU23</ref>
          <ref type="ref_dok_id">H301NU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU23</ref>
          <ref type="ref_dok_titel">Staten och kapitalet - struktur för finansiering av innovation och hållbar tillväxt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PmpwDEt5N18UGk5MxneyPj" type="motHeader">
        <div xml:id="i-K3kaZ4PyX6nQfx2JsLQDDs" type="motTitle">
          Motion till riksdagen 2015/16:3355 av Lars Hjälmered m.fl. (M)
          med anledning av prop. 2015/16:110 Staten och kapitalet – struktur
          för finansiering av innovation och hållbar tillväxt
        </div>
      </div>
      <div xml:id="i-Vde3FKMSC2i3aSrFFD4e3z" type="motBody">
        <div xml:id="i-WtA8Wiz39ozHAFDxkWL92p" type="motProposal" subtype="förslag">
          <head xml:id="i-Ki2eqaaUrRXUot7Bx3jnoy">
            Förslag till riksdagsbeslut
          </head>
          <list xml:id="i-U82mSbrw4sya53BGdumHeR" style="ol">
            <item xml:id="i-G4cttBFATGDdcKEcmqD8W2">
              Riksdagen ställer sig bakom det som anförs i motionen om att
              en riktlinje för det statliga riskkapitalet ska vara att inte
              undantränga privata aktörer utan stimulera fram dem och tillkännager
              detta för regeringen.
            </item>
            <item xml:id="i-SyHPWzdcjQx83bRxHocLRw">
              Riksdagen ställer sig bakom det som anförs i motionen om att
              regeringen ska utreda och återkomma till riksdagen med förslag
              på hur det privata riskkapitalet kan stimuleras utan direkta insatser
              från staten och tillkännager detta för regeringen.
            </item>
            <item xml:id="i-VYbZ5HG9KJ6XqdYbRNxpEw">
              Riksdagen ställer sig bakom det som anförs i motionen om att
              utveckla en saminvesteringsmodell och tillkännager detta för regeringen.
            </item>
            <item xml:id="i-9muQWj61z5F3kJwogF2Mh1">
              Riksdagen ställer sig bakom det som anförs i motionen om att
              regeringen vid bildandet av Fondinvest AB säkerställer att särskild
              hänsyn tas till befintliga bolags kompetenser i fråga om geografiska
              och branschspecifika kompetenser, samt att dessa vårdas och utvecklas
              in i den nya strukturen, och tillkännager detta för regeringen.
            </item>
            <item xml:id="i-PUxnScskhEP2xQAG2JCJVT">
              Riksdagen ställer sig bakom det som anförs i motionen om att
              följa upp garantinivå och belopp i lånegarantisystemet och tillkännager
              detta för regeringen.
            </item>
            <item xml:id="i-YJC7QQjE3kSupS2PiyBdZW">
              Riksdagen ställer sig bakom det som anförs i motionen om att
              se över hur demonstrationsanläggningsfondens kapital över tid
              ska behållas intakt och tillkännager detta för regeringen.
            </item>
            <item xml:id="i-LLG3oXeqLKrV9WMqJZFgvo">
              Riksdagen ställer sig bakom det som anförs i motionen om att
              regeringen årligen återrapporterar till riksdagen om utvecklingen
              av de berörda faciliteterna och tillkännager detta för regeringen.
            </item>
          </list>
        </div>
        <div xml:id="i-PaHSC8pP2jMxjQT9dp1hP" type="motContent">
          <head xml:id="i-2BPADCtx2fv7Gwd2zjDYWg" type="h1">
            Motivering
          </head>
          <p xml:id="i-7gTbqhnko4eMmVU7ektXZv">
            För att främja utveckling, företagande och innovation bör staten
            undanröja hinder, agera där marknadsmisslyckanden råder samt smörja
            redan fungerande system. Förutsättningarna för att utvecklas varierar
            mellan olika branscher. Innovationspolitiken och behoven av riskkapitalförsörjning
            måste därför anpassas utifrån branschhänsyn, mognadsgrad och tillväxtförutsättningar
            med ett individuellt underifrånperspektiv med hänsyn till variationer
            utifrån bransch, geografi och marknadsstruktur.
          </p>
          <p xml:id="i-MsEzQnTQgbyRsW2cHmVvin">
            Det är också betydande skillnad i förutsättningar för unga innovativa
            bolag jämfört med expanderande dito. Båda kan vara innovativa
            men i olika skeden och med olika behov av utomstående stöd. Statens
            aktörer i innovationssystemet skall ha en djupgående förståelse
            och ett brett perspektiv för att låne- och riskkapitalinsatserna
            ska landa med bästa utfall. Därför måste det statliga innovationssystemet
            ha mångfacetterade perspektiv byggda på kompetens och flexibilitet.
          </p>
          <p xml:id="i-U9iJfJDNgRxGc2Gcx3PaoR">
            Samtidigt sker idag den största delen av risktagandet och investeringar
            av privata aktörer. Regeringens proposition tar sikte på statens
            roll för kapitalet, vilket givetvis kan tjäna ett syfte, men fond-i-fond-lösning
            som allianspartierna tidigare presenterat är bara en pusselbit.
            Mer behöver göras för att stärka och uppmuntra det privata riskkapitalet
            att investera även utan statlig inblandning. Regeringens ensidiga
            fokus på statens aktiva roll för riskkapitalet blir en kraftig
            begräsning för merparten av de investeringar som görs. Regeringen
            bör därför återkomma till riksdagen med förslag på hur det privata
            riskkapitalet kan stimuleras utan direkta insatser från staten.
          </p>
          <head xml:id="i-BHojxsX3f3UMtF4TrtZLRZ" type="h2">
            Riskkapital
          </head>
          <p xml:id="i-3vNmJi1TqvrsiUHDC41Zab">
            Grundprincipen för insatser av statligt riskkapital i innovationssystemet
            är att de primärt ska aktiveras i skeden av marknadsmisslyckanden
            och nya, riskfyllda skeden. Dels för att de fyller en viktig funktion
            i faser då andra aktörer inte är tillgängliga, dels för att motverka
            undanträngningseffekter av privat kapital. Vi anser att det finns
            behov av statlig kompletterande finansiering för företag och projekt
            med hög potential men också med stor risk. Det är dock en för
            stor begränsning att enbart definiera detta till mycket tidiga
            faser.
          </p>
          <p xml:id="i-DHftieMAnfpWyN6B4sG2BJ">
            Regeringen bedömer att den nya strukturen kommer att bidra till
            att stimulera utbudet av privat kapital genom investeringar genom
            andra fonder. Vi anser att detta inte är tillräckligt för att
            attrahera det privata kapitalet i nya och riskfyllda skeden, ej
            heller presenterar regeringen några incitament utöver den uttalade
            ambitionen. För att större volymer av privat kapital ska frigöras
            behövs starkare ammunition vad gäller incitament till privat kapitalbildning
            och villkor för önskvärda investeringar. Ett förbättrat regelverk
            av personaloptioner skapar inte bara drivkrafter för att starta
            och växa företag för entreprenörer, utan är även viktigt för att
            attrahera mer privat riskkapital. Vi ser också en risk i att statligt
            kapital används i skeden där det finns god tillgång på fristående
            privat kapital och därmed kan få till följd att dessa aktörer
            flyttar sitt engagemang till insatser senare i kedjan där risken
            är mindre vilket innebär att det statliga kapitalet rent av kan
            vara kontraproduktivt.
          </p>
          <head xml:id="i-WoE6sNeder86zGTn4RaMWs" type="h2">
            Utveckla en saminvesteringsmodell
          </head>
          <p xml:id="i-QKcGdzkricf3WBLKsJk8Vi">
            Staten ska endast undantagsvis vara ensam risktagare. Grundprincipen
            bör i möjligaste mån vara motfinansiering av privata medel med
            minst hälften av insatserna. I den så kallade ”Dödens dal” där
            kapitalbehovet ligger mellan 5 och 50 Mkr bör staten fokusera
            på att de största insatserna görs upp till 20 Mkr med en proportionerligt
            tilltagande motfinansiering i det övre häradet 20–50 Mkr. Det
            motiverar privat riskkapital att aktivera sig tidigare i finansieringskedjan
            vilket bidrar till att utveckla affärslogiken.
          </p>
          <p xml:id="i-RoaKRC1f6YQc4HsAYkxXFE">
            Staten bör därför utveckla modeller för att effektivt saminvestera
            med privatinvesterare. Det finns många framgångsrika internationella
            förebilder. Den äldsta modellen är den amerikanska Small Business
            Investment Corporations – SBIC. Denna har senare utvecklats i
            bl.a. Israel, Nederländerna och Portugal. De senare modellerna
            är asymmetriska till fördel för privatinvesterarna.
          </p>
          <head xml:id="i-KC9GjihYVRVPTq5vU5vTm3" type="h2">
            En ny riskkapitalstruktur
          </head>
          <p xml:id="i-KFZhScGSMaBKbajYGjZxUQ">
            Vi ställer oss bakom bildandet av ett nationellt utvecklingsbolag
            (Fondinvest AB) med inriktning mot innovativa företag med hög
            tillväxtpotential genom marknadskompletterande indirekta investeringar,
            samt att genom ovillkorat aktieägartillskott skjuta till samtliga
            aktier i de av staten helägda aktiebolagen Fouriertransform Aktiebolag
            och Inlandsinnovation AB till det nationella utvecklingsbolaget.
          </p>
          <p xml:id="i-MzJmwpzoewsoh352MPnWD5">
            Regeringen påpekar att behov, efterfrågan och förutsättningar
            för företagsfinansiering varierar mellan olika delar av landet,
            bl.a. beroende på företagsstruktur. Med färre aktörer i det statliga
            riskkapitalsystemet finns en uppenbar risk för mindre specialisering
            och att kompetensen förtunnas. Därför vill vi betona att i samband
            med att Fouriertransform Aktiebolags och Inlandsinnovation AB:s
            verksamheter först uppgår i det nya koncernbolaget och sedermera
            avvecklas är det ytterst angeläget att dessa bolags kompetenser,
            vad gäller geografiska och branschspecifika kompetenser, vårdas
            och utvecklas in i den nya strukturen. Detta gäller för såväl
            mekanisk verkstadsindustri som för life science och clean tech
            där framför all Fouriertransform varit verksamt och Inlandsinnovations
            geografiska fokus på Norrlands inland.
          </p>
          <p xml:id="i-DFX4FJQLU2uiLKEoEykAdS">
            Många av de investeringar dessa bolag gjort består av så kallat
            intelligent kapital, det vill säga att kunskap och engagemang
            följt med som viktiga ingredienser utöver det rena insatskapitalet.
            Vi ser med oro på att just dessa kvaliteter kommer att försvinna
            in i ett mer passivt agerande i den nya strukturen. Även i framtiden
            är det nödvändigt att investeringar utifrån dessa aspekter ska
            kunna göras och då med nyttjande av den samlade erfarenhet och
            kompetens som de båda bolagen idag besitter.
          </p>
          <p xml:id="i-81D17TW3gbN1MoNffsf5VX">
            Kompletterande riskkapital behövs många gånger i bolag som befinner
            sig i tidiga utvecklingsskeden vilket regeringen påpekar i propositionen.
            Däremot ser man inte lika tydligt att det inom flera branscher
            finns uppenbara behov av kompletterande riskkapital för befintliga
            och etablerade bolag som går in i nya och riskfyllda skeden.
          </p>
          <p xml:id="i-89zJQVaj5hjytSo8HNkrbf">
            Regeringen menar att det eventuellt kan finnas skäl att tillämpa
            s.k. asymmetrisk vinstdelning för att attrahera investerare som
            ska agera på områden där särskilda marknadskompletterande insatser
            krävs. Vi är öppna för att sådan vinstdelning kan vara motiverad
            i vissa lägen men anser att regeringen rimligen borde ange inom
            vilka områden som skulle vara fallet eller när så vore befogat.
          </p>
          <head xml:id="i-Y5vpzZYRyEVrMn3kDe79E5" type="h2">
            Lånegarantisystem
          </head>
          <p xml:id="i-Cd3ctULGm4TCjeUqJNevXE">
            Ett statligt lånegarantisystem ska ses som en förstärkande komplettering
            till bankernas utlåning till små företag. Huruvida garantinivån
            och de angivna beloppen är relevanta bör vara föremål för snar
            utredning så snart som är möjligt efter att systemet låtit verka.
            De invändningar som remissinstanser haft, inte minst Riksgälden,
            är i sammanhanget angelägna att följa upp.
          </p>
          <head xml:id="i-EBaCY8h3TJBH92kNMmHsdD" type="h2">
            Demonstrationsanläggningsfond
          </head>
          <p xml:id="i-6S5ujUMjztKaYunUKiPyea">
            Ansatsen att etablera en demonstrationsanläggningsfond är i grunden
            god och vi bejakar att en sådan fond inrättas. Liksom remissinstanserna
            anser vi att förslaget i dess presenterade form är alltför översiktligt
            beskrivet och svårt att närmare värdera. Likaså delar vi bedömningarna
            att det kommer att bli en utmaning att säkerställa tillräcklig
            avkastning för att hålla kapitalet i demonstrationsanläggningsfonden
            intakt över tid. För att projektet ska bli till fungerande verklighet
            måste dessa frågetecken rätas ut med en tydlig beskrivning av
            instrumenten för ett långsiktigt fortlevande.
          </p>
          <head xml:id="i-WKCUDjyziwnGsc1H1hugVK" type="h2">
            Förstärkt innovationsstöd
          </head>
          <p xml:id="i-TFuLZDePbqLQhEbJRUVcjM">
            Sverige gör varje år stora investeringar i forskning och utveckling
            och internationellt står sig Sverige väl. Med en allt snabbare
            globalisering och digitalisering av marknader förblir en hög innovationstakt
            avgörande för svensk konkurrenskraft och välfärd. Ökade möjligheter
            till innovationslån och verifiering av forskningsresultat utgör
            båda viktiga delar för att skapa ett gott innovationsklimat i
            landet. Att omvandla svensk innovation till nya produkter och
            tjänster för befintliga och nya bolag förblir en huvuduppgift
            på detta område. Vi menar därför att det är av stor vikt att uppföljning
            och återrapportering i denna fråga sker kontinuerligt till riksdagen.
          </p>
          <head xml:id="i-7K7QpbmQHqCUjuPmsap8Q6" type="h2">
            Styrning, uppföljning och genomförande
          </head>
          <p xml:id="i-W7BU9KuibUcWTSixQgxuLo">
            För att riksdagen ska kunna följa upp att Fondinvests arbete
            sköts enligt de riktlinjer som anges ovan är det av stor vikt
            att styrning, uppföljning och genomförande av förändringarna sker
            transparent och i samförstånd med riksdagen. Med anledning av
            det som ovan anförts ser vi därför att regeringen årligen återrapporterar
            till Riksdagen om utvecklingen av de berörda faciliteterna.
          </p>
        </div>
        <div xml:id="i-QdfcKHE9SQzB1fujbJvPDk" type="motSignatures">
          <list xml:id="i-SJc3kjUt9cFZKbza4yDPXi">
            <item xml:id="i-TgCoXDoohZYQYUe22t15DQ" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-CrRqFCWXfHkzQSF3VdgGGr" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-KteDVcL3bbCSbpKw5tNfvS" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-JPDWsf8pxF1EQGQFfpsoCp" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-J7VG3WMWi8ctCoXbxgRfC6" who="i-4fjwccvGrtcBzgdzdxhXhs">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
