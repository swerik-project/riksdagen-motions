<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00446">
  <teiHeader>
    <fileDesc>
      <titleStmt>
        <title>Enklare och säkrare HUS-avdrag</title>
        <author corresp="i-NRb4HpaQ87qUwhLNcKt7Gz i-Wg4JiBuxTz9fesArDXiMko">av Annika Qarlsson och Helena Lindahl (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Enklare och säkrare HUS-avdrag</title>
          <idno type="rdwebb">GY02Sk446</idno>
          <rs type="number">Sk446</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk446/text</ref>
          <ref type="dokument_url_html">http://data.riksdagen.se/dokument/GY02Sk446</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk446</ref>
          <ref type="doc">http://data.riksdagen.se/fil/8A8AF29D-EECF-49D4-B474-6D0104D4DA5F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NFpUxGqhU4vm3B2e4supha" type="signed"/>
        <correspContext corresp="i-NFpUxGqhU4vm3B2e4supha">
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-Wg4JiBuxTz9fesArDXiMko"/>
        </correspContext>
        <correspAction type="numbering" xml:id="i-AGpqS9bFdZcdy2iL7gzXFr">
          <date when="2010-10-29"/>
        </correspAction>
        <correspAction type="submission" xml:id="i-BDPEURNe5rx197ZzGu2FQb">
          <date when="2010-10-27"/>
        </correspAction>
        <correspAction type="transfer" xml:id="i-QNL9Kzs9WNtc9976uZguVe">
          <date when="2010-10-26"/>
        </correspAction>
        <correspAction type="assigned" xml:id="i-Vte6Dh5VxY9eDsY2wzNwpK"/>
        <correspContext corresp="i-Vte6Dh5VxY9eDsY2wzNwpK">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2fFTEboThgkArK7RZwJU9B">
            Förslag till riksdagsbeslut
          </head>
          <p xml:id="i-NDDpoWhrCDMWgLwSnAuZpL">
            Riksdagen tillkännager för regeringen som sin mening vad som
            anförs i motionen om att förenkla hanteringen av ROT- och RUT-avdraget
            till ett tvåpartssystem mellan kund och skattemyndighet.
          </p>
        </div>
        <div type="motContent">
          <head type="h1" xml:id="i-Kgv78A55wVsRv8QjUcFb4q">
            Motivering
          </head>
          <p xml:id="i-9s36mUyNamH66FVTVDfjJF">
            Skatteavdraget för RUT och ROT har blivit en stor succé. Avdraget
            infördes i syfte att skapa fler jobb, stimulera företagandet,
            öka jämställdheten samt göra svarta jobb vita. Sedan RUT- och
            ROT-avdraget infördes har minst 18 000 nya heltidsjobb skapats
            enligt en rapport från Företagarna. Avdragen har nyttjats av 880
            000 personer och 55 000 företag. Det är avdrag som är statsfinansiellt
            lönsamma eftersom det ger mer i skatteintäkter än de kostar. Almega
            uppger att det är 20 000 köpare som tillkommer varje månad. Ökningen
            beror självklart på att kostnaden minskat vid köp av dessa tjänster
            men också att med avdraget så har attityderna förändrats och att
            det nu är alltmer accepterat att underlätta människors vardag
            inte bara med snickarhjälp utan även med städhjälp.
          </p>
          <p xml:id="i-D26MdyBtpWLygzQn2ECdSG">
            Första steget i reformen gällde enbart hushållstjänsterna och
            kunden fick dra av i nästa års deklaration. Från december 2008
            så byggdes reformen på med även avdrag för reparation, ombyggnad
            och tillbyggnad. För att ytterligare stimulera marknaden och göra
            det ännu lättare att ta steget att anlita firma för vita jobb
            så infördes ett direktavdrag. Det som gäller från 1 juli 2009
            är ett trepartssystem där anlitad firma skickar räkning både till
            kund och till Skatteverket. Det har framförts kritik mot systemet
            där speciellt företag med många små fakturor, t ex fönstertvättfirmor
            med mellan 300 och 500 fakturor i månaden, får mycket extra faktureringsarbete.
          </p>
          <p xml:id="i-4JKDDvTgSNVY3KJF7djZM6">
            För att fortsätta utvecklingen av den här mycket omtyckta reformen
            så vill vi se ett tvåpartssystem men med direktavdrag. Det vi
            föreslår är en faktureringsmodell som är inspirerad av det danska
            avdragssystemet men också av vårt momssystem. Fakturan ska bestå
            av tre delar. Första delen innehåller en redovisning till kunden
            av vilka tjänster som genomförts och vilka kostnader som ska skattejämkas,
            i den andra delen ska sedvanliga fakturauppgifter som faktura-
            och kundnummer m m uppges. I tredje delen av fakturan redovisar
            företaget vilken tjänst som utförts och kostnad som ska jämkas
            och utformas som ett kort så att det enkelt kan sändas vidare
            till Skatteverket. På kortet ges utrymme för köparen att intyga
            att arbetet utförts enligt beskrivningen innan kortet skickas
            in till Skatteverket.
          </p>
          <p xml:id="i-KCNwYcosoufwU5ns11jk5x">
            När tjänsten beställts och utförts skickar företaget ut sin faktura
            till köparen, som i sin tur skickar iväg det förtryckta kortet
            till Skatteverket. Myndigheten ansvarar sedan för att kontrollera
            att det yrkade avdraget är giltigt för att sedan sätta in den
            jämkade summan på köparens konto. Pengarna ska vara köparen tillhanda
            inom högst tio dagar. Förslaget innebär att köparen får avdraget
            innan fakturan ska betalas. Skatteverket får en verifierad handling
            som bekräftar köpet och kontrollerar samtidigt att köparen inte
            övertrasserat taket för giltiga avdrag.
          </p>
          <p xml:id="i-Q8VQJ3rr7VHetr8zU7Tz6k">
            Med denna modell får företaget inom bruklig betalningstid pengar
            för utförda tjänster. Det säkerställer dessutom sedvanlig avtalsrätt
            mellan säljare och köpare. För att kunna kontrollera har Skatteverket
            möjlighet att utföra stickprover. Detta förslag om kombinerad
            avdrags- och betalningsmodell är enkel och effektiv för alla inblandade
            parter. Likviditeten stärks för konsumenterna utan att den administrativa
            bördan ökar för företagarna. Kontrollskyldigheten ligger på Skatteverket.
            Enskilda företag löper ingen ökad risk att inte få betalt för
            den delen av köpeskillingen som utgörs av skatteavdraget om det
            visar sig att köparen redan uppnått taket. Detta bör ges regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-JmYxQ5piPaw849RSS4uyKM" who="i-NRb4HpaQ87qUwhLNcKt7Gz">
              Annika Qarlsson (C)
            </item>
            <item xml:id="i-FoSVtcXaW6YbxcVwtf6P12" who="i-Wg4JiBuxTz9fesArDXiMko">
              Helena Lindahl (C)
            </item>
          </list>
        </div>
      </div>
    </body>
  </text>
</TEI>
