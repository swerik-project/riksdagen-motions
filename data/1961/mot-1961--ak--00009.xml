<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00009">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__9/mot_1961__ak__9-001.pdf"/>
      <fw xml:id="i-U5kZZPy5vN2vxmvm8zR8mN">
        16 Motioner i Andra kammaren, nr 9 år 1961
      </fw>
      <div xml:id="i-6txrHeF8SsLcnm49c3irQd" type="motHeader">
        <div xml:id="i-3PjdVDRJq3QqujQkofjY7Y" type="motTitle"/>
        <div xml:id="i-TP7sBVgHp6Qiete22BBp4" type="motSubmissionInfo"/>
      </div>
      <div xml:id="i-UwBWJr2ZXYjNj4e4uCXufb" type="motBody">
        <div xml:id="i-BQUx8c15357eH8h6vnG2pE">
          <p xml:id="i-R7jADzN1EQqPCZctcqjDPe">
            Nr 9
          </p>
          <p xml:id="i-D8pKsYHgSqQEd5zzkvZdTW">
            Av herrar Lundmark och Jonsson i Strömsund, om ändrad ordning
            för utbetalning av arealtillägg, m. m.
          </p>
          <p xml:id="i-23neUC46EZ2sNrzfCAhUaB">
            (Lika lydande med motion nr 5 i Första kammaren)
          </p>
          <p xml:id="i-39usbDdL2ghMfu22oawDL6">
            I enlighet med riksdagens beslut 1959 i fråga om småbrukarstödet
            har tidigare utgående producentbidrag från och med nämnda år ersatts
            med arealtillägg. Stödformen regleras genom bestämmelser i kungl.
            kungörel- serna nr 256 och 460/1959, vari bland annat föreskrives,
            att ansökan om arealbidrag skall göras i samband med den allmänna
            självdeklarationen och avlämnas till taxeringsmyndigheten. Det
            ankommer på taxeringsnämndens ordförande att å ansökan anteckna
            sökandens taxerade inkomst och beskatt- ningsbara förmögenhet
            och senast den 30 juni översända handlingarna till lantbruksnämnden
            i länet. Lantbruksnämnderna har sedan att granska an- sökningarna
            i fråga om sökandens rätt till bidrag, om uppgiven brukad areal
            är riktig o. s. v. Då det rör sig om ca 120 000 ansökningar inom
            landet är denna granskningsprocedur arbetskrävande och tidsödande.
            Dessutom in- träffar den vid en tidpunkt då nämnderna är sysselsatta
            med att avsluta sina räkenskaper samtidigt som semestrar och sommartid
            minskar nämn- dernas kapacitet. På grund av dessa förhållanden
            har arealtilläggen icke kunnat utbetalas förrän i slutet av året,
            således ett år i efterskott, och för de fall, som av en eller
            annan anledning krävt mera utförliga undersökningar, har det dröjt
            ytterligare några månader. Bidragen för 1959 har således ännu
            icke helt avklarats. Denna ordning är icke tillfredsställande.
            Sambandet mellan bidraget och produktionsåret går förlorat, och
            det långa dröjsmålet med utbetalningen väcker irritation hos jordbrukarna.
            Då den huvudsakliga anledningen till omförmälda tidsutdräkt beror
            av att inkomst- och förmögenhetsuppgifter skall hämtas från samma
            års dekla- rationer, kan övervägas att i stället utgå från föregående
            års taxering. Detta skulle innebära, att arealtillägg för 1960
            får granskas på uppgifter från 1960 års deklarationer i stället
            för 1961 års. Årsväxlingarna i inkomster och förmögenheter skulle
            sålunda vid prövningen slå igenom ett år senare än som nu är fallet.
            Detta torde sakna betydelse, då inkomstgränsen för till- delning
            av arealbidrag är beräknad såsom ett genomsnitt för tre föregående
            år. Spörsmålet berör sålunda endast marginalfallen vid inkomstgränsen.
            Det kan också ifrågasättas om icke ansökningsförfarandet kunde
            inskrän- kas att gälla endast nya bidragssökande och fall där
            förändringar i fråga om brukad areal inträffat. Jordbrukare, som
            beviljats arealtillägg för 1959,
          </p>
          <pb facs="riksdagen-motions-pdf/data/1961/mot_1961__ak__9/mot_1961__ak__9-002.pdf"/>
          <fw xml:id="i-EHhEqiHGp8BdBP4BL2jVZu">
            Motioner i Andra kammaren, nr 9 år 1961 17
          </fw>
          <p xml:id="i-JCv59qJ5YQhXobEaSxSRRS">
            skulle då utan ansökan erhålla bidrag för 1960 i den mån han
            alltjämt är brukare av samma brukningsenhet och inkomst- och förmögenhetsgränsen
            icke utgör hinder. Kontrollen av att vederbörande jordbrukare
            alltjämt bru- kar samma enhet fick anförtros ortsombuden. Ansökningstiden
            för det mindre antal nya ansökningar, som på detta sätt skulle
            bli aktuella, kunde förslagsvis framflyttas till november månad
            samma år arealtillägget avser. Ansökningarna kan då inlämnas direkt
            till lantbruksnämnderna, som har att från länsstyrelsen införskaffa
            uppgifter om sökandens inkomster och förmögenhet enligt den samma
            år fastställda taxeringen. Med en sådan omläggning skulle vinnas,
            att taxeringsnämnderna bespa- rades ett betydande arbete, att
            lantbruksnämnderna kunde sysselsätta sig med granskning och utanordning
            av arealtilläggen vid en lämpligare tid- punkt under arbetsåret,
            att flertalet jordbrukare skulle besparas besväret med årliga
            ansökningar och, framför allt, att bidragen kunde utbetalas under
            vårvintern i enlighet med vad som tidigare gällde för producentbidragen.
            Med anledning av det anförda får vi hemställa, att riksdagen måtte
            besluta om sådana ändringar i nu gäl- lande bestämmelser att de
            ovan angivna önskemålen till- godoses.
          </p>
          <p xml:id="i-XpYTE7vHv2Rv3yfvjssLgK" type="date">
            Stockholm den 11 januari 1961
          </p>
          <div xml:id="i-TAYz1v4a93MXYNKKoJogDR" type="signatureBlock">
            <p who="unknown" type="signature">
              Gunnar Lundmark Sigfrid Jonsson i Strömsund
            </p>
          </div>
        </div>
      </div>
    </body>
  </text>
</TEI>
