<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-00324">
  <teiHeader>
    <fileDesc>
      <titleStmt>
        <title>med anledning av prop. 2016/17:217 Genomförande av ändringar i förnybartdirektivet - ILUC</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:324 av Kristina Yngwe m.fl. (C, M, L, KD)</title>
          <idno type="rdwebb">H502324</idno>
          <rs type="number">324</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H502324/text</ref>
          <ref type="dokument_url_html">http://data.riksdagen.se/dokument/H502324</ref>
          <ref type="dokumentstatus_url_xml">http://data.riksdagen.se/dokumentstatus/H502324</ref>
          <ref type="docx">http://data.riksdagen.se/fil/BA4DD0D7-F6EA-4423-A3AD-5F0EB012823B</ref>
          <ref type="pdf">http://data.riksdagen.se/fil/47F6241B-02E0-4349-9061-6D8E44165DA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WVm8vKrRWiCgxhLk3CinQT" type="basedOn"/>
        <correspContext corresp="i-WVm8vKrRWiCgxhLk3CinQT">
          <ref>Proposition 2016/17:217</ref>
        </correspContext>
        <correspAction xml:id="i-Xzfkh6phTwvuEc7c5UDxdW" type="signed"/>
        <correspContext corresp="i-Xzfkh6phTwvuEc7c5UDxdW">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-TDEGoKuXHNnrUH5Kb1ihFs" type="submitted">
          <date when="2017-09-27"/>
          <time when="12:07:19"/>
        </correspAction>
        <correspAction xml:id="i-2vZEENRkDxzHSuA4CCUqUk" type="reviewed">
          <date when="2017-10-04"/>
          <time when="10:47:26"/>
        </correspAction>
        <correspAction xml:id="i-ECq5XqxGz8madhXHmQiPdh" type="dismissed">
          <date when="2017-10-10"/>
        </correspAction>
        <correspAction xml:id="i-PQ2mdbtxSFM3HS57grQnNb" type="referred">
          <date when="2017-10-11"/>
        </correspAction>
        <correspAction xml:id="i-9QUsymN4FSDmATKbrPYhe4" type="assigned">
          <date when="2017-11-08"/>
          <time when="16:51:13"/>
        </correspAction>
        <correspContext corresp="i-9QUsymN4FSDmATKbrPYhe4">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-AMtL5HgBYvkqQHTw455qoZ" type="behandlas_i"/>
        <correspContext corresp="i-AMtL5HgBYvkqQHTw455qoZ">
          <ref type="uppgift">2017/18:MJU6</ref>
          <ref type="ref_dok_id">H501MJU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU6</ref>
          <ref type="ref_dok_titel">Genomförande av ändringar i förnybartdirektivet - ILUC</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PM9jryhurpSRwRiLjTsDBF" type="motHeader">
        <div xml:id="i-HUjvvodJ8fXhLu4y1oN2qu" type="motTitle">
          Motion till riksdagen 2017/18:324 av Kristina Yngwe m.fl. (C,
          M, L, KD) med anledning av prop. 2016/17:217 Genomförande av ändringar
          i förnybartdirektivet – ILUC
        </div>
      </div>
      <div xml:id="i-JrsrQiHQTmkTh8pYnqnTpK" type="motBody">
        <div xml:id="i-3n72DDH5SXiVSU6ifLpoUo" type="motProposal" subtype="förslag">
          <head xml:id="i-YZ2brpmhy7gJ7La47JyyL6">
            Förslag till riksdagsbeslut
          </head>
          <list xml:id="i-KMKVhjLwNoqFj2nDYReAJK" style="ol">
            <item xml:id="i-LCWi82rhA9tVzzAWrJiKdt">
              Riksdagen ställer sig bakom det som anförs i motionen om att
              regeringen skyndsamt bör återkomma med en heltäckande analys av
              propositionens och efterkommande förordningsändrings konsekvenser
              för biodrivmedelsmarknaden, måluppfyllnad inom reduktionsplikten
              samt Sveriges klimatmål och tillkännager detta för regeringen.
            </item>
            <item xml:id="i-GmAj85pC5ShmZ3ai5sEzCq">
              Riksdagen ställer sig bakom det som anförs i motionen om vikten
              av förutsägbara och långsiktiga spelregler för biodrivmedelsmarknadens
              aktörer och tillkännager detta för regeringen.
            </item>
            <item xml:id="i-KFwyCpGdMJpnPw9VeabV75">
              Riksdagen ställer sig bakom det som anförs i motionen om att
              utreda konsekvenserna för branschen och möjligheten att nå Sveriges
              klimatmål innan ytterligare föreskrifter meddelas i fråga om restprodukter
              och tillkännager detta för regeringen.
            </item>
            <item xml:id="i-LoeF4vWZgfv92fLAsycxcX">
              Riksdagen ställer sig bakom det som anförs i motionen om behovet
              av hållbara biodrivmedel för att uppnå målet om att minska utsläppen
              från transportsektorn med 70 procent och tillkännager detta för
              regeringen.
            </item>
          </list>
        </div>
        <div xml:id="i-91uShKJXZwGj4E9vnYWBjM" type="motContent">
          <head xml:id="i-Y4mAiv6nnFPYpUAcBQnzZf" type="h1">
            Motivering
          </head>
          <p xml:id="i-8R27KVZ8id3Q2MEA5Duf52">
            Transportsektorn står i dag för en betydande andel av de nationella
            utsläppen av växthusgaser. För att uppnå Sveriges klimatmål och
            sektormålet om att minska utsläppen från våra inrikes transporter
            med 70 procent senast 2030 kommer ökad användning av biodrivmedel,
            tillsammans med andra åtgärder, vara en viktig pusselbit. I dag
            utgör användningen av biodrivmedel knappt 20 procent av det totala
            energivärdet för drivmedel. De senaste åren har det skett en stor
            tillväxt av framför allt HVO.
          </p>
          <p xml:id="i-StB2Ac1QbuoEYkN1Jz47ah">
            Regeringen föreslår i propositionen ändringar som kraftigt kan
            påverka utbudet av råvaror på biodrivmedelsmarknaden och möjligheten
            att nå uppsatta klimatmål – utan att presentera en konsekvensanalys
            av vad förslaget får för effekter på klimatet, transportkostnader,
            tillgängliga volymer biodrivmedel och förmågan att nå uppsatta
            krav till en rimlig kostnad inom den reduktionsplikt som regeringen
            aviserat ska träda i kraft den 1 juli 2018.
          </p>
          <p xml:id="i-WFhj5aKKq42yte6kNmPikK">
            Regeringens proposition läggs dessutom vid ett tillfälle där
            flera parallella, både nationella och internationella, processer
            pågår som påverkar biodrivmedelsmarknadens aktörer på ett eller
            annat sätt. Sammantaget är detta olyckligt, då det skapar en stor
            osäkerhet på marknaden. Vi har sett tidigare exempel på ryckig
            drivmedelspolitik som kraftigt påverkat marknaden negativt och
            slagit undan benen för enskilda drivmedel. Regeringens införande
            av skatt på E85 och höginblandad FAME är sådana exempel där effekten
            blev att biodiesel från raps till mycket stor del ersattes med
            HVO-diesel, till betydande del producerad från PFAD. Regeringen
            har nu aviserat att dessa olyckliga skatter kommer att tas bort,
            vilket är bra, men detta är ett exempel som regeringen bör dra
            lärdom av när beslut fattas med alltför kort framförhållning eller
            avsaknad av bakomliggande analys.
          </p>
          <p xml:id="i-brZjzAQZXS3wjmHga2gB7">
            Alliansen anser att höga hållbarhetskrav och hög spårbarhet på
            biodrivmedel är bra. Biodrivmedelssektorn är en av få sektorer
            där det ställs långtgående hållbarhetskrav, medan sådana krav
            saknas helt när det gäller fossila drivmedel. Alliansen ser dock
            inte hur regeringens proposition och efterkommande förordningsändring
            (ändring i förordningen [2011:1088] om hållbarhetskriterier) driver
            ett ökat hållbarhetsarbete globalt avseende palmoljeindustrin.
          </p>
          <p xml:id="i-Mtgajm35WJYEg2SE4zUzje">
            PFAD uppstår som en restprodukt vid palmoljeproduktionen och
            utgör endast 4–5 procent av den råa palmoljan. Det finns stora
            hållbarhetsutmaningar med palmoljeproduktion, men ett ensidigt
            svenskt stopp för PFAD-baserad HVO kommer inte leda till att dessa
            hållbarhetsutmaningar hanteras. Effekten kommer i stället att
            bli att de produkter som i dag säljs i Sverige kommer att säljas
            till andra länder. Dessutom finns risk att PFAD i Sverige ersätts
            av exempelvis certifierad palmolja eller fossila drivmedel.
          </p>
          <p xml:id="i-7v3jRTwBLQJRCJNggUV3jA">
            Ett bättre sätt att gå till väga hade varit att samarbeta med
            aktörer på biodrivmedelsmarknaden och de länder där produktionen
            av palmolja sker för en ökad transparens och hållbarhet – i stället
            för att med mycket kort varsel i praktiken förbjuda en viss produkt
            på marknaden, vilket är den effekt propositionen och dess tillhörande
            förordning riskerar att ge avseende t.ex. PFAD-baserad HVO. Även
            andra råvaror kan i framtiden komma att påverkas vid tolkning
            av förordningen.
          </p>
          <p xml:id="i-XvpUZxZEEFZ2R6fnzBYtvh">
            Alliansen kan därför konstatera att föreslagna ändringar i nuläget
            inte är förenliga med Sveriges långsiktiga mål om en fossiloberoende
            transportsektor. Styrmedel som implementeras i lagstiftning bör
            bedömas utifrån deras förmåga att driva utvecklingen i riktning
            mot uppfyllelse av 2030-målet. Enligt vår bedömning är den föreslagna
            lagändringen snarare kontraproduktiv sett till 2030-målet, då
            vissa typer av biodrivmedel på kort sikt kan komma att exkluderas
            från den svenska marknaden. Alliansen kan också konstatera att
            propositionens konsekvensanalys är obefintlig, vilket är en åsikt
            som delas med flera av remissinstanserna.
          </p>
          <p xml:id="i-H5t5PDxdz4dmTseuEMkeee">
            Alliansen anser att regeringen skyndsamt bör återkomma med en
            konsekvensanalys av vad den föreslagna ändringen av definitionen
            av restprodukt innebär. Propositionen bifalls, dock med en rad
            synpunkter och förslag till framåtsyftande åtgärder för att öka
            användningen av biodrivmedel, säkerställa en bred råvarubas och
            samtidigt stärka hållbarheten.
          </p>
          <head xml:id="i-D26cb3N6zrTo7td6RxTKx2" type="h2">
            Alliansens utgångspunkter för transportpolitiken
          </head>
          <p xml:id="i-WyTynx5dF61sDFqwBWMkmN">
            Alliansen förespråkar långsiktiga och råvaru- och teknikneutrala
            styrmedel som premierar biodrivmedel med hög klimatnytta och ökar
            omställningstakten från fossilt till förnybart i transportsektorn
            på ett hållbart sätt. Nya politiska förslag och justeringar i
            definitioner som påverkar biodrivmedelsmarknadens aktörer ska
            ske med god framförhållning för att branschen ska ha möjlighet
            att anpassa sig efter regelverken och ryckighet ska undvikas.
            Inom Alliansen är vi eniga om att höga hållbarhetskrav på biodrivmedel
            är bra för att driva utvecklingen mot en ökad hållbarhet, och
            vi stöder därför justeringen som redan införlivats i svensk lagstiftning
            om att minimikravet för biodrivmedlens förmåga att minska utsläppen
            ökar från 35 procent till 50 procent för befintliga produktionsanläggningar.
          </p>
          <head xml:id="i-6cghDzFecsmAGcYCpXXLFS" type="h2">
            Hållbara biodrivmedel
          </head>
          <p xml:id="i-9ifSybWEvy9aYnoj6tzQQw">
            Alliansen anser att det är bra med höga krav på spårbarhet av
            de råvaror som används för biodrivmedelsproduktion. De av regeringen
            föreslagna ändringarna kommer att leda till att PFAD-baserad HVO
            behöver uppfylla mer långtgående spårbarhetskrav än i dag. Problemet
            är att det sker med kort förberedelsetid, vilket leder till att
            berörda aktörer inte hinner uppfylla de utökade kraven inom markkriterierna
            innan justeringen träder i kraft. Effekten av detta blir att den
            i dag viktiga användningen av HVO riskerar att drastiskt minska
            med ökad klimatpåverkan och högre kostnader för företag och hushåll
            som effekt.
          </p>
          <p xml:id="i-PNh9GGbEVFxCJS33hmudTZ">
            Den europeiska biodrivmedelsmarknaden är i dag en av få marknader
            där det de facto ställs höga hållbarhetskrav i hela biodrivmedlets
            produktionskedja, från odling till färdig produkt. De biodrivmedel
            som används i EU kontrolleras sedan flera år med hållbarhetskriterier
            för att garantera deras klimatnytta gentemot fossila drivmedel.
            Till skillnad från fossila energislag och annan användning av
            grödor är biodrivmedelssektorns hållbarhet alltså noga kontrollerad.
            Det är ett system som fungerar väl och som bör tillämpas även
            på den fossila energin.
          </p>
          <p xml:id="i-2FnNYqevE4Xuz8VESZpoQc">
            Den absolut övervägande volymen av produkter från palmoljeindustrin
            används i dag inom livsmedelsindustrin där liknande hållbarhetskrav
            saknas. Det finns dock flera lovvärda initiativ för att stärka
            hållbarheten inom palmoljeindustrin. Det är centralt att det globala
            arbetet fortsätter för att skydda mark med hög biologisk mångfald
            och förhindra illegal skövling av regnskog. Att ensidigt stänga
            ute en råvara från den svenska marknaden för biodrivmedel kommer
            inte att vare sig stärka eller öka hållbarheten inom palmoljeindustrin.
            Mer önskvärt är att samarbeta med aktörer som aktivt vill utveckla
            hållbarhetsarbetet i de länder där palmoljeplantagen finns och
            där palmoljan framställs. Redan i dag bedriver flera aktörer på
            plats ett ambitiöst hållbarhetsarbete, vilket till stor del framdrivits
            av biodrivmedelsmarknadens stränga krav på hållbarhet. Det är
            viktigt att fler sektorer utvecklar liknande krav för att säkerställa
            att all markanvändning sker på ett hållbart sätt.
          </p>
          <head xml:id="i-LmoemCUjP4rcDGZw1WDJav" type="h2">
            Bristande konsekvensanalys och miljöeffekter
          </head>
          <p xml:id="i-YzxuQLX4MnTsP67skz3cy">
            Regeringen eller den myndighet som regeringen bestämmer ges i
            propositionen utrymme att meddela ytterligare föreskrifter om
            vad som i lagen avses med ett ämne som inte är den eller de slutprodukter
            som en produktionsprocess ska producera, eller vad som avses med
            huvudsyftet för processen. Energimyndigheten skriver i sitt remissvar
            att den föreslagna ändringen främst påverkar råvaror som PFAD,
            FFA och teknisk majsolja. Propositionens innehåll och de ytterligare
            föreskrifter som meddelas av regeringen och ansvarig myndighet
            kan alltså leda till en exkludering av råvaror på biodrivmedelsmarknaden,
            vilket flera remissinstanser påpekat.
          </p>
          <p xml:id="i-5AJXVhouAnkQKM181a7eph">
            Förslaget kommer att leda till att råvaror som i dag används
            för produktion av HVO, framför allt PFAD, inte längre blir tillgängliga
            för den svenska biodrivmedelsmarknaden. Remissinstanser har påpekat
            att en minskad tillgång på HVO i sin tur kommer att leda till
            kraftigt höjda priser och hota omställningen till en fossilfri
            fordonsflotta. Sveriges Bussföretag framför att erfarenheter från
            omklassning av PFAD i Norge ledde till att priset på HVO ökade
            med ca 3 norska kronor per liter, vilket innebar att bl.a. bussbolag
            övergick till att köra på fossil diesel samt att HVO från PFAD
            ersattes med certifierad palmolja. Svenskt Näringsliv efterfrågar
            en samlad konsekvensanalys av vad genomförandet av ILUC-direktivet
            i kombination med införandet av reduktionsplikt kommer att innebära
            på längre sikt för transportkostnaderna och i förlängningen konkurrensförmågan.
            Svenska Petroleum och Biodrivmedel Institutet (SPBI) och OKQ8
            framför att bemyndigandet om vad som krävs för att ett ämne ska
            anses vara en restprodukt kommer att innebära stor påverkan på
            möjligheterna att uppfylla kraven i reduktionsplikten, då en snäv
            och begränsande tolkning kan innebära att det inte finns biodrivmedel
            från råvaror som restprodukter eller avfall för att uppfylla reduktionspliktens
            krav. Det är mycket anmärkningsvärt att regeringen inte genomfört
            en noggrann konsekvensanalys för att kunna bemöta dessa frågeställningar
            innan lagförslaget lämnas till riksdagens bord.
          </p>
          <p xml:id="i-9Mz82sXgrC1BTctVwGwzzH">
            Den förändring som regeringen eftersträvar med sitt förslag är
            att begränsa användningen av PFAD-baserad biodiesel. En trolig
            effekt kan därför bli att förslaget medför ett minskat användande
            av biodrivmedel på kort sikt. Effekten av den klassificeringsändring
            som regeringen vill genomföra riskerar dock att öka användningen
            av certifierad palmolja och fossila drivmedel, och därmed kan
            utsläppen från transportsektorn komma att öka, vilket är en oönskad
            effekt som Alliansen har svårt att tro ligger i regeringens intresse.
          </p>
          <p xml:id="i-Y47MrpivBMpmJvGDGevjiX">
            Mer än var femte liter drivmedel som de svenska bilisterna och
            åkarna tankade under första halvåret 2017 var biodrivmedel. Det
            visar färsk statistik från SCB som Svenska Bioenergiföreningen
            (Svebio) bearbetat. Särskilt stor var ökningen för biodiesel HVO.
            På den svenska marknaden utgör PFAD-baserad HVO 23 procent av
            den totala HVO-användningen. Certifierad palmolja minskade till
            noll under 2016, men det är troligt att denna andel åter kan komma
            att öka om PFAD-baserad HVO begränsas.
          </p>
          <p xml:id="i-MMQcnBRFseDxo2YekxDxgb">
            Med tanke på att processen gått väldigt fort och att föreslagna
            förändringar i den av regeringen utfärdade förordningen om ändring
            i förordningen (2011:1088) om hållbarhetskriterier ska vara införda
            den 1 juli 2018 finns ingen noggrann konsekvensanalys över vad
            föreslagna lagändringar kommer att innebära. De företag som drabbas
            har heller inte hunnit göra egna analyser då remisstiden varit
            alltför kort, och enligt remissvaren till den utfärdade förordningen
            råder det stor osäkerhet kring hur förordningen ska tolkas. Regeringen
            har inte kompletterat förordningen med motiveringstext eller analys.
          </p>
          <p xml:id="i-XkpA3eGckZ5XugboVpgQPE">
            Flera remissinstanser till regeringens förordning om ändring
            i förordningen (2011:1088) om hållbarhetskriterier yrkar på återremiss,
            med uppdrag om att regeringen bör förtydliga skrivningarna så
            att vad som avses blir begripligt för marknadens aktörer och de
            myndigheter som ansvarar för uppföljning och kontroll.
          </p>
          <p xml:id="i-FTnGhdpQnyUwShsMJ1GuBP">
            För att begränsa ovannämnda effekter och skapa en större förutsebarhet
            på biodrivmedelsmarknaden samt ge marknaden möjlighet att genomföra
            nödvändiga omställningar, anser Alliansen att det är nödvändigt
            att utreda konsekvenserna för branschen och möjligheten att uppnå
            Sveriges klimatmål innan ytterligare föreskrifter meddelas i fråga
            om restprodukter. Regeringen bör därför överväga att skjuta ikraftträdandet
            av förordningen ett år framåt i tiden till den 1 juli 2019.
          </p>
          <head xml:id="i-MrfALejCfqgYkDWp5HxN5F" type="h2">
            EU-politik
          </head>
          <p xml:id="i-2LnQixDhcbfvxPdG3NwA5s">
            I revideringen av EU:s förnybartdirektiv föreslås ett tak för
            medlemsländernas möjlighet att i den nationella måluppfyllelsen
            tillgodoräkna sig användandet av biodrivmedel producerade från
            grödor. Taket föreslås sänkas från 7 procent 2020 till 3,8 procent
            2030. EU:s riktlinjer för stöd till miljöskydd och energi som
            beslutades under 2014 innebär också en ändrad syn på biodrivmedel
            från grödor. Riktlinjerna föreskriver att medlemsstaterna från
            2020 inte längre får ge stöd till biodrivmedel som producerats
            från grödor. Detta är olyckligt eftersom det inte behöver finnas
            en konflikt mellan matproduktion och biodrivmedel.
          </p>
          <p xml:id="i-D8MDFfhZ34vs6ZoLbzTSw9">
            Att dessa EU-processer pågår samtidigt som regeringen vill genomföra
            förslag som minskar biodrivmedelsvolymen på den svenska marknaden
            skapar en stor generell osäkerhet på marknaden. Aktörer som redan
            fattat beslut om att ställa om sina transporter kan drabbas av
            bakslag när det pågår två parallella processer som var och en
            enskilt kan leda till ett minskat utbud av biodrivmedel i Sverige.
          </p>
          <p xml:id="i-Ad1AQzJL6rzKujK4dqBm6E">
            Kommissionens synsätt i frågan om att producera energi från grödor,
            och att det råder en konflikt mellan energi- och livsmedelsproduktion,
            måste bemötas med fakta och sakliga argument. Globalt sett finns
            en överproduktion av livsmedel, men maten är ojämnt fördelad.
            I många länder slängs även en stor del av maten som produceras;
            beroende på produkt varierar svinnet mellan 10 och 50 procent
            i livsmedelskedjan. I EU finns omkring 30 miljoner hektar åkermark
            som är övergiven eller ligger i träda, vilket kan jämföras med
            att det odlas ca 100 miljoner hektar åkermark i EU. All outnyttjad
            mark är inte högproduktiv, men mycket av åkermarken är odlingsbar.
          </p>
          <p xml:id="i-SRBKn4awtsjw5t4QpYQEwx">
            Enbart i Sverige finns stora arealer odlingsbar mark som i dag
            ligger i träda eller utnyttjas ineffektivt. En fortsatt utveckling
            av biodrivmedel från grödor kan däremot stimulera en ökad efterfrågan
            på grödor som i sin tur medför att nödvändig utveckling och investeringar
            sker i länder där jordbruket är eftersatt. Bara i Sverige har
            vi goda förutsättningar att markant höja produktionen av biodrivmedel
            vilket ger intäkter, arbetstillfällen, förbättrad bytesbalans,
            export av teknik och en ökad klimatnytta. Biodrivmedel från åkermark
            är en av flera viktiga komponenter i ett framtida transportsystem
            och kan snabbare än andra delar bidra i omställningen till en
            fossilfri och biobaserad samhällsekonomi.
          </p>
        </div>
        <div xml:id="i-BrrdcbUqRyXjUN56V6E6mS" type="signatureBlock">
          <list xml:id="i-KXjxfcyyA8aw8LM8ZJHNDc">
            <item xml:id="i-3Cw3YQTj85htXn9NVK65Uo" type="signature">
              Kristina Yngwe (C)
            </item>
            <item xml:id="i-2QqJVXafgUdMHzS2gyhmyZ" type="signature">
              Jonas Jacobsson Gjörtler (M)
            </item>
            <item xml:id="i-E16YaUFEb4qZwWwhxvWcnv" type="signature">
              Lars Tysklind (L)
            </item>
            <item xml:id="i-8T7KZ4VBn5nfM9V3AFsvDQ" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
