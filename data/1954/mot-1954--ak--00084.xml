<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__84/mot_1954__ak__84-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 84.
          </p>
          <p>
            Nr 84.
          </p>
          <p>
            Av herr Nihlfors m. fl., om översyn av kallortstillägget för
            tjänste- män 1 övre Norrland.
          </p>
          <p>
            Sedan länge har rekryteringen av statliga befattningshavare i
            övre Norrland utgjort ett svårbemästrat problem. Alltjämt föreligger
            betydande svårigheter att besätta sådana befattningar inom vissa
            yrkeskategorier. Till väsentlig del beror dessa svårigheter på
            att utbildningsmöjligheterna i Norrland är alltför begränsade
            och att det därför i betydande utsträckning varit nödvändigt att
            till tjänsterna erhålla sökande från södra delarna av landet.
            Problemet accentueras av de särskilda olägenheter av ekonomisk
            och annan art, som är förenade med tjänstgöring i övre Norrland.
            Den kompensation, som statsmakterna givit tjänstemännen i övre
            Norrland, är det s. k. kallortstillägget. Både beteckningen på
            och den angivna motiveringen för detta tillägg synes diskutabla.
            I 34 $ statens allmänna lönereglemente an- föres härom: ”Till
            tjänsteman stationerad å sådan ort inom rikets nordliga delar,
            där vistelsen på grund av klimatiska förhållanden och levnadsbetingel-
            serna i övrigt kan anses medföra avsevärda olägenheter i fysiologiskt
            hänseende, utgår kallortstillägg ...” Denna motivering kan verka
            direkt avskräckande på dem som söker tjänst i övre Norrland, och
            den synes med undantag för nord- ligaste Norrbotten knappast vara
            berättigad. I själva verket torde motivering för särskilda tillägg
            för befattningshavare i övre Norrland böra sökas också i andra
            förhållanden än de klimatiska. Namnet borde med hänsyn härtill
            ändras. Som inledningsvis nämnts kommer ett betydande antal tjästemän
            i övre Norr- land från södra delarna av landet. De har långa och
            dyrbara resor till sina anhöriga och sin hembygd. Tjänstemännen
            i dessa delar av landet får också räkna med betydande extra kostnader
            i samband med resor till kongresser, yrkessammanslutningars möten,
            de stora biblioteken, medicinska specialister m.m. Intill dess
            utbildningsmöjligheterna och de kulturella förhållandena över
            huvud förbättrats för övre Norrlands del utgör dessa förhållanden
            en stark motivering för särskild lönekompensation för där tjänstgörande
            statliga befatt- ningshavare. Det enskilda näringslivet synes
            också i stor utsträckning ta hän- syn härtill vid lönesättningen
            särskilt i fråga om befattningshavare med akade- misk och annan
            specialutbildning. Det nu utgående tillägget synes ej blott i
            fråga om namn och motivering böra bli föremål för översyn, utan
            framför allt bör detta ske även med hänsyn till beloppens storlek.
            Några exempel förtjänar i detta sammanhang att anföras. Kallortstillägget
            utgår i Umeå med 10 kr. per månad. För en där placerad lektor
            utgör tillägget 0,5 7 på den ordinarie lönen. Från tillägget bortfaller
          </p>
          <pb facs="riksdagen-motions-pdf/data/1954/mot_1954__ak__84/mot_1954__ak__84-002.pdf"/>
          <p>
            Motioner i Andra kammaren, nr 84. 11
          </p>
          <p>
            sedan ca 4 kr. i skatt. Ett sådant tillägg förefaller direkt
            meningslöst. Även då det gäller orter med relativt högt kallortstillägg
            och beträffande lägre löne- grader rör det sig om låga belopp.
            I Kiruna är tillägget 56 kr. per månad. En brevbärare i Ca 10
            får då ett tillägg av 7,8 Jo på månadslönen. Den förmån som kallortstillägget
            för närvarande utgör är sålunda mycket obetydlig med undan- tag
            för de lägsta lönegraderna längst i norr. Dessa tillägg kan under
            inga för- hållanden anses utgöra en rimlig kompensation till dessa
            befattningshavare. Kallortstillägget utgår med lika belopp i alla
            lönegrader. På grund av den progressiva beskattningen reduceras
            det alltså med stigande lön. Detta förhål- lande minskar i avsevärd
            grad tilläggets värde. Med hänsyn härtill bör en ändring i utformningen
            av detta tillägg övervägas. Under hänvisning till det ovan anförda
            får vi hemställa, att riksdagen måtte i skrivelse till Kungl.
            Maj:t anhålla om en översyn av det nu utgående kallortstillägget
            för tjänstemän i övre Norrland med hänsyn till såväl tilläggets
            utformning som de utgående beloppens storlek, i syfte att ge en
            rimligare kompensation åt ifrågavarande tjänstemän, samt att de
            förslag denna översyn kan föranleda måtte föreläggas riksdagen.
          </p>
          <p>
            Stockholm den 22 januari 1954. Folke Nihlfors. John G. Löfroth.
            Margit Vinge. Ragnhild Sandström. John R. Anderson. Edith Liljedahl.
          </p>
          <p>
            Henning Gustafsson. Fridolf Johansson.
          </p>
        </div>
      </div>
    </body>
  </text>
</TEI>
