<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-02456">
  <teiHeader>
    <fileDesc>
      <titleStmt>
        <title>Förtydligande av socionomutbildningarnas examensmål avseende hedersrelaterat förtryck och våld</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2456 av Marta Obminska (M)</title>
          <idno type="rdwebb">H8022456</idno>
          <rs type="number">2456</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8022456/text</ref>
          <ref type="dokument_url_html">http://data.riksdagen.se/dokument/H8022456</ref>
          <ref type="dokumentstatus_url_xml">http://data.riksdagen.se/dokumentstatus/H8022456</ref>
          <ref type="docx">http://data.riksdagen.se/fil/57824217-6310-4536-A2B0-2E5C67367AFD</ref>
          <ref type="pdf">http://data.riksdagen.se/fil/487397B1-FEF4-4F95-BC81-BC1F30D8E322</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FRWKWk4bDnJ8thGuuAtd7n" type="signed"/>
        <correspContext corresp="i-FRWKWk4bDnJ8thGuuAtd7n">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-HFJriLTkxXomgRYQfS4qmM" type="submitted">
          <date when="2020-10-05"/>
          <time when="11:26:11"/>
        </correspAction>
        <correspAction xml:id="i-WKo9WkTv2C5edM2bEFfgJ3" type="reviewed">
          <date when="2020-10-05"/>
          <time when="14:23:05"/>
        </correspAction>
        <correspAction xml:id="i-GHjYkApPybjubnFTWVEoiV" type="referred">
          <date when="2020-10-14"/>
        </correspAction>
        <correspAction xml:id="i-TMipDazbD5BYWkYg4kjF16" type="assigned">
          <date when="2021-07-21"/>
          <time when="14:09:58"/>
        </correspAction>
        <correspContext corresp="i-TMipDazbD5BYWkYg4kjF16">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5eBhBWeJ4nigqECUUWCQ87" type="behandlas_i"/>
        <correspContext corresp="i-5eBhBWeJ4nigqECUUWCQ87">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UzD3y1wqX5Tk82GEoxgUoL" type="motHeader">
        <div xml:id="i-5NfDQLai6SXFacDn6hhzsn" type="motTitle">
          Motion till riksdagen 2020/21:2456 av Marta Obminska (M) Förtydligande
          av socionomutbildningarnas examensmål avseende hedersrelaterat
          förtryck och våld
        </div>
      </div>
      <div xml:id="i-HpLSyJroc3FvXrTh7S8TX5" type="motBody">
        <div xml:id="i-2wyX5WHQd3A4KRJrVRVYoj" type="motProposal" subtype="förslag">
          <head xml:id="i-4CY1RaQVED9TETKSGaJxWi">
            Förslag till riksdagsbeslut
          </head>
          <list xml:id="i-RdxzaKt2spuCxwabtPXxQw">
            <item xml:id="i-EHnW7HPN9pgVYSP5eRvEnC" sortKey="Yrkande 1">
              Riksdagen ställer sig bakom det som anförs i motionen om att
              se över möjligheten att förtydliga examensmålen på socionomutbildningarna
              avseende hedersrelaterat förtryck och våld och tillkännager detta
              för regeringen.
            </item>
          </list>
        </div>
        <div xml:id="i-Dpci5ZSsmsh5ButoaVEzhU" type="motContent">
          <head xml:id="i-3VLpFHBa4PqPt6SjVtM6CQ" type="h1">
            Motivering
          </head>
          <p xml:id="i-RVEa9tkaD3MaEjiKBzn6Tx">
            Enligt rapporten Hedersrelaterat förtryck och våld i Stockholms
            stad levde 23 procent av flickorna med oskuldsnormer, 16 procent
            med sexuell kontroll, 11 procent med villkorat deltagande i samhället
            och 7 procent med begränsningar, hot och våld.
            <ref xml:id="i-2WPd2ZrJoE6F6GUtASKt7J" target="i-CPb3uPTkgDfrk9tMRtG45M">
              [1]
            </ref>
            Nätverket Varken hora eller kuvad (VHEK) har i en undersökning
            som gjorts i några av Stockholms förorter visat att 28,7 procent
            av alla flickor i studien kände sig mycket hårt kontrollerade
            av sina föräldrar. En kartläggning – Gift mot sin vilja – som
            Ungdoms­styrelsen (numera MUCF) gjorde år 2009 visade att omkring
            100 000 unga människor mellan 16 och 25 år i Sverige hade begränsade
            egna valmöjligheter till äktenskap eller av familjen bestämda
            villkor för val av partner.
            <ref xml:id="i-SR1HxQkNw1vKzxyRvKu6Gz" target="i-Hsp6qdKYRpLwk3hq6382vF">
              [2]
            </ref>
            1 063 niondeklassare på 13 skolor runt om i Uppsala kommun har
            fått svara på en enkät rörande hedersrelaterat våld och förtryck.
            46 procent av de flickor som uppgivit att de inte själva får välja
            framtida partner uppger att de även utsätts för fysiskt våld och
            61 procent för psykiskt våld i hemmet. Motsvarande siffror för
            pojkar är 36 respektive 44 procent.
            <ref xml:id="i-7Do5S3yod84JFSKhVBhr5J" target="i-CnTugiMi7gDbonFwJSyE3d">
              [3]
            </ref>
          </p>
          <p xml:id="i-Abg9YvKq9jWfMSgcwxHQR5">
            Socialtjänsten har enligt socialtjänstlagen (2001:453), förkortad
            SoL, ett tydligt ansvar för att ge stöd och hjälp till dem som
            utsätts för hedersrelaterat förtryck och våld (5 kap. 11 § SoL).
            Trots detta ges inte alltid det stöd och den hjälp som de utsatta
            behöver och har rätt till. Både socialtjänstlagen och lagen med
            särskilda bestämmelser om vård av unga (1990:52, LVU) ger stora
            möjligheter att stödja, hjälpa och skydda dem som är utsatta för
            hedersrelaterat våld. För att detta ska fungera i praktiken är
            det viktigt att medarbetarna inom socialtjänsten har kunskap om
            denna typ av förtryck och våld samt vilka verktyg socialtjänsten
            och andra myndigheter har till sitt förfogande.
          </p>
          <p xml:id="i-8eTEPBGcKaXgtXtmy5tw5n">
            För att bringa större klarhet i hur det förhåller sig med utbildning
            om hedersrelate­rade frågor på socionomutbildning genomförde Institutet
            mot hedersförtryck en enkät­undersökning riktad till högskolor
            och universitet. Undersökningen kom fram till att det råder stora
            skillnader i hur hedersproblematik tas upp i undervisningen på
            landets socionomutbildningar, i fråga om både mängd och typ av
            litteratur. Det material som flera myndigheter har tagit fram
            i frågan används sällan vid de olika lärosätena. Kunskapen hos
            många studenter om hedersproblematikens orsaker och karaktär liksom
            hur man som medarbetare inom socialtjänsten ska agera vid den
            här typen av frågor är därför i stor utsträckning bristfällig.
          </p>
          <p xml:id="i-XDQhp8ThK7ucNtcigLk7Gs">
            Enligt SOU 2015:55 Nationell strategi mot mäns våld mot kvinnor
            och heders­relaterat våld och förtryck skulle utbildning om mäns
            våld mot kvinnor och heders­relaterat våld och förtryck ingå i
            grundutbildningar för alla relevanta yrkesgrupper och olika professioners
            grundkunskap, och kompetens om mäns våld mot kvinnor, heders­relaterat
            våld och förtryck och om att möta våldsutsatta skulle öka genom
            kontinuerliga utbildningsinsatser. Om nyutexaminerade akademiker
            hade större kunskaper efter utbildningen skulle det, enligt SOU:n,
            troligen öka möjligheten att tidigare upptäcka våldsutsatthet,
            bedöma risker och vidta adekvata åtgärder. Det skulle också sannolikt
            öka kvaliteten och rättssäkerheten inom olika myndigheter samt
            göra bemötandet mer likvärdigt över landet. Dock är utbildning
            om hedersförtryck och våld fortfarande inte ett obligatoriskt
            inslag på grundutbildningen på socionomprogrammet. Den 1 juli
            2018 infördes ett nytt examensmål i högskoleförordningen (1993:100)
            om mäns våld mot kvinnor och våld i nära relationer för sju utbildningar
            på grundnivå. Dessa är fysio­terapeutexamen, juristexamen, läkarexamen,
            psykologexamen, socionomexamen, sjuksköterskeexamen och tandläkarexamen.
            Från den 1 juli 2019 gäller kunskapskravet även utbildning till
            tandhygienist.
          </p>
          <p xml:id="i-Jak1i9ZZVmt5SZVvGBd1rp">
            Med anledning av examensmålet gav regeringen Jämställdhetsmyndigheten
            i uppdrag att erbjuda utbildningsinsatser och kunskapsstöd till
            lärosäten. Stödet skulle erbjudas till främst universitets- och
            högskolelärare samt annan personal med utbild­ningsansvar, och
            skulle i enlighet med det jämställdhetspolitiska delmålet om att
            mäns våld mot kvinnor ska upphöra inkludera frågor om hedersrelaterat
            våld och förtryck, barnäktenskap, tvångsäktenskap, könsstympning
            av kvinnor, våld mot barn samt prostitution och människohandel
            för sexuella ändamål och hbtq-personers utsatthet för våld i nära
            relationer.
            <ref xml:id="i-AW5Zed9BDDxGUszEhAi7qs" target="i-XC2FS7ocbpszMfBwt5aWNx">
              [4]
            </ref>
            Nationellt centrum för kvinnofrid vid Uppsala universitet gav
            landets första högskolepedagogiska kurs om mäns våld mot kvinnor
            och våld i nära relationer.
            <ref xml:id="i-PkFKHziWZWh18e8RehxYSM" target="i-A1uNz3NUtqiNK4hhjsauNz">
              [5]
            </ref>
          </p>
          <p xml:id="i-3SjQRL13sT9YwrvvqryfYX">
            Trots att flera utredningar har gjorts, lagstiftningen har skärpts
            och stora resurser har satsats på området så har landets högskolor
            och universitet inte följt med i tillräcklig utsträckning. Färdigutbildade
            socionomer besitter begränsade och dessutom olika teoretiska och
            praktiska kunskaper på ett mycket viktigt och komplext område.
            Detta innebär likaledes att människor som utsätts för hedersrelaterat
            förtryck och våld i förlängningen inte får adekvat stöd och hjälp.
          </p>
          <p xml:id="i-FrELkqUf49M4j6mKxZxhkq">
            Alla studenter som läser på socionomprogram bör få en god, och
            likvärdig, utbildning på detta område. För att detta ska vara
            möjligt bör ett förtydligande ske av socionomutbildningarnas examensmål
            avseende hedersrelaterat förtryck och våld.
          </p>
        </div>
        <div xml:id="i-GT1afiHm1waKv3X51Ap2HN" type="motSignatures">
          <list xml:id="i-YPFUtPUhiFPsKQVasSE6WJ">
            <item xml:id="i-W59yH7KAfK2Q6Prn921tPZ">
              Marta Obminska (M)
            </item>
          </list>
        </div>
        <div xml:id="i-RqbvNfZzq7TuW1tHjfTgEB" type="motNotes">
          <noteGrp xml:id="i-WZH5U9jRwAzA7Bk6WTNy9m">
            <note xml:id="i-CPb3uPTkgDfrk9tMRtG45M">
              [1] Schlytter, A., Högdin, S., Ghadimi, M., Backlund, Å. och
              Rexvid, D. år 2009.
            </note>
            <note xml:id="i-Hsp6qdKYRpLwk3hq6382vF">
              [2] https://www.tris.se/wp-content/uploads/2013/11/Gift-mot-sin-vilja-Ungdomsstyrelsen-2009.pdf.
            </note>
            <note xml:id="i-CnTugiMi7gDbonFwJSyE3d">
              [3] UNG 018 – En kartläggning av hedersrelaterat våld och förtryck
              bland unga i Uppsala. Tris – tjejers rätt i samhället, januari
              2019.
            </note>
            <note xml:id="i-XC2FS7ocbpszMfBwt5aWNx">
              [4] Utbildning för ökad kunskap. Delredovisning av uppdrag om
              utbildning till lärosäten om mäns våld mot kvinnor och våld i
              nära relationer. Jämställdhetsmyndigheten. Rapport 2019:4.
            </note>
            <note xml:id="i-A1uNz3NUtqiNK4hhjsauNz">
              [5] 100 universitets- och högskolelärare utbildas om våld. Uppsala
              universitet. 2019-11-07.
            </note>
          </noteGrp>
        </div>
      </div>
    </body>
  </text>
</TEI>
