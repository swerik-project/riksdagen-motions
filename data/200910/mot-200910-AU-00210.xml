<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00210">
  <teiHeader>
    <fileDesc>
      <titleStmt>
        <title>Stärkt arbetsmiljöarbete</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt arbetsmiljöarbete</title>
          <idno type="rdwebb">GX02A210</idno>
          <rs type="number">A210</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A210/text</ref>
          <ref type="dokument_url_html">http://data.riksdagen.se/dokument/GX02A210</ref>
          <ref type="dokumentstatus_url_xml">http://data.riksdagen.se/dokumentstatus/GX02A210</ref>
          <ref type="doc">http://data.riksdagen.se/fil/895E2800-C9C2-43B2-8C59-DFCAA2908322</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PBWw85ZT6xj8kx9HqL5W5V" type="signed"/>
        <correspContext corresp="i-PBWw85ZT6xj8kx9HqL5W5V">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-J2h4rQwYWuT4K54i31ZLWh" type="numbering">
          <date when="2009-10-01"/>
        </correspAction>
        <correspAction xml:id="i-3wWPvXrabzERDYc5oUkDEq" type="submission">
          <date when="2009-09-29"/>
        </correspAction>
        <correspAction xml:id="i-A2rB4b5hL6hG4dssprSBPn" type="transfer">
          <date when="2009-09-29"/>
        </correspAction>
        <correspAction xml:id="i-5i5nPZEUvNe4dZahEMbVfD" type="assigned"/>
        <correspContext corresp="i-5i5nPZEUvNe4dZahEMbVfD">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-S7MAKfEzLDBNBqmksGXWqc">
            Förslag till riksdagsbeslut
          </head>
          <list style="ol">
            <item xml:id="i-Ek6Pfe3XEJL5wK9wYTsCkk">
              Riksdagen tillkännager för regeringen som sin mening vad som
              anförs i motionen om en utredning kring vidareutveckling av stopprätt
              för skyddsombud samt hänvändelseordning.
            </item>
            <item xml:id="i-QhxLqqc8KGWhD27FWE3gEA">
              Riksdagen tillkännager för regeringen som sin mening vad som
              anförs i motionen om rätten att utse regionala skyddsombud enligt
              6 kap. 2 § arbetsmiljölagen.
            </item>
            <item xml:id="i-77pWdfvadWFd1rtKjhCbpX">
              Riksdagen tillkännager för regeringen som sin mening vad som
              anförs i motionen om att bifoga belastningsregister i arbetsmiljöfrågor
              vid offentlig upphandling. 1
            </item>
            <item xml:id="i-Gm4nQDKYeeHUYtGKFVmd2f">
              Riksdagen tillkännager för regeringen som sin mening vad som
              anförs i motionen om förbättrad arbetsmiljöutbildning.
            </item>
            <item xml:id="i-4fyNynrTno2DQdaeTw87Ep">
              Riksdagen tillkännager för regeringen som sin mening vad som
              anförs i motionen om en handlingsplan för ökad arbetsmiljökunskap.
              2
            </item>
            <item xml:id="i-LWe2sFM2zRTfhgtoQ6M2WM">
              Riksdagen tillkännager för regeringen som sin mening vad som
              anförs i motionen om inrättandet av ett skyddsombudsregister.
            </item>
            <item xml:id="i-12sLcj5xFRnmrepvV33R6D">
              Riksdagen tillkännager för regeringen som sin mening vad som
              anförs i motionen om offentlig arbetsmiljötillsyn på nordisk nivå.
            </item>
            <item xml:id="i-RkMQbebehD3Lrxd4h3XQMM">
              Riksdagen tillkännager för regeringen som sin mening vad som
              anförs i motionen om en nollvision för dödsfallsolyckor i arbetslivet.
            </item>
          </list>
          <p xml:id="i-V82D5d5sBbmmxY1C14XVEi">
            1 Yrkande 3 hänvisat till FiU.
          </p>
          <p xml:id="i-K3P6G2XtDm3Ha9q1tCb6Hb">
            2 Yrkande 5 hänvisat till UbU.
          </p>
        </div>
        <div type="motContent">
          <head xml:id="i-NMqkm1mXNyoReNWyYgqAMR" type="h1">
            Stärk arbetsmiljöarbetet minska klassklyftorna
          </head>
          <p xml:id="i-X5MpDmuqC8tstkw8upy9HS">
            Arbete är inte bara en fråga om försörjning utan även om delaktighet
            och inflytande i arbetslivet. Villkoren i arbetslivet speglas
            sedan även i hela samhällets klassklyftor. Vänsterpartiets politik
            utgår från de människor som har den mest utsatta positionen.
          </p>
          <p xml:id="i-W1GwdVFVUeHoKM4w4PB6f5">
            Återkommande korttidsfrånvaro på grund av sjukdom kommer alltid
            att finnas. De stora problemen med sjukskrivningar handlar om
            de långa sjukfallen. Det är kring detta det förebyggande arbetet
            måste koncentreras. Detta arbete sker ute på arbetsplatserna av
            skyddsombud, regionala skyddsombud samt tillsyn genom Arbetsmiljöverket.
            Offentliga medel skall satsas mot de farligaste arbetsmiljöerna
            inte de bästa.
          </p>
          <p xml:id="i-T5ftacdCCaoMJryrY6oF7n">
            Vänsterpartiets politik för att öka deltagandet i arbetslivet
            utgår från allas rätt att efter sin förmåga delta i arbetslivet.
            Förebyggande arbetsmiljöarbete och arbetsanpassning är centralt
            om vi skall skapa ett arbetsliv för alla. Ett arbetsliv för alla
            skapas inte genom inrättandet av deltidsarbetsmarknader bestående
            av jobb där lönerna och andra arbetsvillkor är försämrade.
          </p>
          <head xml:id="i-K7zjxht7SCwW9i9hgq5KSc" type="h2">
            Sjuknärvaro
          </head>
          <p xml:id="i-X1tHLcBBBPTTJ6sF2UTMsQ">
            Arbetsmiljöverket genomför varje år undersökningar om arbetsorsakade
            besvär. Denna undersökning för år 2007 visade bl.a. att 66 % av
            kvinnor mellan 16 och 29 år hade jobb med ensidiga rörelser varav
            28 % i hög grad. Stress och underbemanning är ett allvarligt problem
            26 % av kvinnor mellan 50 och 64 år sade att de i hög grad hade
            alldeles för mycket att göra. Det finns brister i arbetsmiljöarbetet
            22 % sade att problem i arbetsmiljön sällan/aldrig åtgärdades.
            Enbart 30 % av de tillfrågade hade de senaste 12 månaderna jobbat
            trots att de borde vara sjukskrivna. Hela 20 % av unga kvinnor
            hade varit sjuknärvarande 4 gånger eller mer på ett år.
          </p>
          <p xml:id="i-LQUb7BZKRkZZjRFwmkjwjm">
            Resultaten visade nästan undantagslöst signifikanta samband mellan
            sjuknärvaro och sjukfrånvaro respektive självskattad hälsa med
            högre samband mellan sjuknärvaro och hälsa.
          </p>
          <p xml:id="i-BBG1jw2wGvXhaySHh3ikfM">
            Detta sägs i rapporten Samband mellan sjuknärvaro, sjukfrånvaro
            och självskattad hälsa i den yrkesaktiva befolkningen, 2009.
          </p>
          <p xml:id="i-AWMvHJbMhj7iK4qMjsUxWm">
            Regeringen har genomfört brutala nedskärningar av anslagen till
            Arbetsmiljöverket, samt helt slopat stödet till arbetsmiljöutbildningar
            för fackligt förtroendevalda (s.k. funktionsutbildning). Exempelvis
            förlorade LO 12 miljoner kronor avsedda för funktionsutbildningar.
            Samtidigt säger regeringen i vad man kallar En tankeram för arbetsmiljöpolitiken
            att den vill fokusera mer på det förebyggande arbetet och att
            arbetsmiljöpolitiken skall bli mindre reaktiv. Tankeramens beskrivning
            av utvecklingen i arbetslivet är i allt väsentligt korrekt men
            motsvaras inte alls av regeringens faktiska agerande.
          </p>
          <head xml:id="i-AtUrUGYdb3CiijVDocdGZ" type="h2">
            Klass och kön
          </head>
          <p xml:id="i-AgVNP4GhrfSSZ5jrFnDPhm">
            Under 2000-talet har två statliga utredningar om ohälsoproblemen
            AHA-utredningen och den s.k. HpH-utredningen ledd av Jan Rydh
            (Handlingsplan för ökad hälsa i arbetslivet, SOU 2002:5) konstaterat
            att orsakssambanden är komplexa och att ohälsan ser olika ut i
            befolkningen beroende på kön, klass, ålder och yrkesområde. Utredningarna
            slår emellertid också fast att förhållandena i arbetslivet är
            av avgörande betydelse. Människor har inte generellt blivit sjukare,
            det är arbetslivet som förändrats.
          </p>
          <p xml:id="i-NtADY1CzsqULrL45MWbqNB">
            Även om sjukdomsdiagnoser relaterade till ökad stress och psykisk
            belastning i arbetslivet ökat under senare år är det fortfarande
            förslitnings- och belastningsskador orsakade av fysiskt tungt
            och belastande arbete och högt arbetstempo som dominerar. Ökad
            stress och psykosocial belastning kan utmynna i utmattningsdepression
            men även i mobbning. Sjukvård, förebyggande arbetsmiljöarbete
            liksom beslut i sjuk- och arbetsskadeförsäkring behöver ökad kunskap
            och resurser för att motverka dessa ohälsoproblem. Kunskapsspridning
            behövs även direkt ut i arbetslivet på bred basis för att öka
            förståelsen bland både drabbade och arbetskamrater.
          </p>
          <p xml:id="i-Gd3EfsHzh6CWPnjbPytRpC">
            Det är i huvudsak LO:s medlemmar som är drabbade av ohälsa. Kvinnor
            drabbas hårdare än män, och då framför allt äldre kvinnor. Ohälsa
            är alltså en fråga om klass och kön. Detta bekräftas av LO-rapporten:
            Arbete, liv och hälsa klass och kön (2009).
          </p>
          <head xml:id="i-12zha2vyPLxzRK52yQLnBW" type="h1">
            Skyddsombuden löntagarnas ombud
          </head>
          <p xml:id="i-WzVX6pWBDmRco26sfAJg5Y">
            I en fråga till statsrådet Littorin den 17 juni 2009 sade Vänsterpartiet:
          </p>
          <p xml:id="i-33g1FBPX5f2oeghsBFnzEu">
            Många är vi, som väcker frågeställningar kring domskälen och
            juridiken kring denna, flera juridiska experter inom bl.a. arbetsmarknadens
            parter, universitetsvärlden och arbetsmiljöverket, har pekat på
            den uppenbara feltolkning som Umeå tingsrätt gjort i sin dom Mål
            B 2683-08, meddelad 4/6 09.
          </p>
          <p xml:id="i-3JgCpZeCZ73ZvHDN1fUcex">
            I svaret den 30 juni 2009 sade statsrådet:
          </p>
          <p xml:id="i-UGGLsbmjYTeMubrRcjxzVx">
            Enligt gällande ordning vilar ansvaret för arbetsmiljön på arbetsgivaren
            och de andra som i arbetsmiljölagen anges som skyddsansvariga.
            Skyddsombudets uppgift är däremot att som representant för arbetstagarna
            vaka över arbetsmiljön. Dessa principer är viktiga.
          </p>
          <p xml:id="i-FQ9kSvzoFEyPkEHLdj7Hue">
            Statsrådets svar är bra och viktigt med tanke på domen i Umeå
            tingsrätt. Skyddsombudets uppgift är att vara representant för
            arbetstagarna inte att ta över arbetsgivaransvaret för arbetsmiljön.
          </p>
          <p xml:id="i-UBhUS99Ma2WenGYtQ4Z5ox">
            Domen skapade en onödig osäkerhet bland skyddsombud. Det kan
            även ha försvårat rekryteringen av nya ombud. Med anledning av
            domen är det särskilt viktigt att riksdag och regering sänder
            signaler och vidtar konkreta åtgärder för att underlätta rekrytering
            av skyddsombud och stärka deras ställning. De anställdas engagemang
            är viktigt för ett bra arbetsmiljöarbete som fungerar i praktiken.
            De anställda kan via fack och skyddsombud påverka sina arbetsvillkor.
            Det är viktigt att lagar och regler som stödjer detta arbete förbättras
            och inte försämras. Det gäller arbetsmiljölag, lag om facklig
            förtroendemans ställning och andra lagar som påverkar partssystemet.
          </p>
          <p xml:id="i-Vr5GgB6YFc76JSFfRGhTUV">
            Regeringen har bl.a. gett Arbetsmiljöverket i uppdrag att komma
            med s.k. förenklingsförslag kring arbetstidslagen. I motiveringen
            till att ta bort dispensförfarande vid t.ex. övertid sägs att
            det är krångligt för dem utan kollektivavtal. Det är med oro vi
            ser att motiven till förändringar är till för att hjälpa arbetsgivare
            som vägrar teckna kollektivavtal.
          </p>
          <head xml:id="i-Twf5rKS7PafqgrA1n6PCyb" type="h2">
            Stopprätten
          </head>
          <p xml:id="i-FA5Afxh56YZS5WU5yWDxeu">
            Skyddsombuden är centrala personer i arbetsmiljöarbetet. Inom
            ramen för sitt uppdrag har skyddsombuden bl.a. rätt att stoppa
            ett farligt arbete. Kraven på när sådana stopp får tillämpas är
            höga samtidigt som formerna för stopprättens hantering är otydligt
            formulerade. Vänsterpartiet menar att stopprättens utformning
            behöver utvärderas. En sådan utvärdering fanns inte med i uppdraget
            till den utredning som kom med sitt betänkande 2006 och 2007 (SOU
            2006:44, SOU 2007:43).
          </p>
          <p xml:id="i-GdfnddkFJNkW81DyTCn7nb">
            Det var en brist i utredningen, och vi menar att regeringen bör
            ta initiativ till att frågan utreds och återkomma med förslag
            på hur stopprätten skall kunna användas mer effektivt i dagens
            och framtidens arbetsliv. Denna utvärdering bör även omfatta skyddsombudens
            möjlighet att vända sig till tillsynsmyndighet, dvs. den s.k.
            hänvändelseordningen. Detta bör riksdagen som sin mening ge regeringen
            till känna.
          </p>
          <p xml:id="i-PhmcdBMkDdf6CiJ5AjnAVR">
            Arbetsmiljöutredningens betänkande (SOU 2007:43) föreslog att
            regionala skyddsombud skall kunna utses där kollektivavtal finns,
            oavsett om arbetstagarorganisationen har medlemmar. Utredningen
            har även författningsförslag för detta i 6 kap. 2 § arbetsmiljölagen.
            Denna förändring bör genomföras. Detta bör riksdagen som sin mening
            ge regeringen till känna.
          </p>
          <head xml:id="i-XokgYLMDozNhtTyMfAtKR5" type="h2">
            Behovet av systematiskt arbetsmiljöarbete
          </head>
          <p xml:id="i-WPLpaG5miTtCNooVHauneM">
            Under samma period som förändringstakten ökat i hela arbetslivet
            har arbetsgivarna som kollektiv inte tillräckligt tagit sitt ansvar
            för att motverka risker förknippade med ständiga omställningar.
            Nedrustning av Arbetsmiljöverket sänder också signaler att det
            förebyggande arbetsmiljöarbetet inte är lika viktigt. Trots de
            krav som finns i arbetsmiljölagstiftningen saknas på många arbetsplatser
            ett systematiskt arbetsmiljöarbete. Andelen företag som nyttjar
            företagshälsovårdens tjänster har minskat och rehabiliteringsutredningar
            och åtgärder för att hjälpa sjukskrivna tillbaka till arbetslivet
            genomförs inte på det sätt som föreskrivs enligt lag. Det sociala
            ansvaret har brustit.
          </p>
          <p xml:id="i-ArLE5WiMpYgG77FRcvgoPx">
            Arbetsgivarens roll och engagemang är givetvis central. Grunden
            för ett effektivt arbetsmiljöarbete är arbetsmiljölagen och föreskriften
            om systematiskt arbetsmiljöarbete. Delar av arbetsmiljölagstiftningen
            behöver ses över för att öka parternas, men framför allt arbetsgivarnas,
            incitament för att utveckla arbetsmiljöarbetet. Förändringar i
            arbetslivets organisering genererar nya arbetsmiljöproblem som
            kräver nya angreppssätt, och utökade kunskaper om tidigare dolda
            arbetsmiljöproblem kräver omsättning i handling.
          </p>
          <p xml:id="i-8rpuGpjEtFbUJCyuMWGUsJ">
            Det systematiska arbetsmiljöarbetet är viktigt för att förhindra
            ohälsa och arbetsolyckor. På olika sätt bör resultatet av detta
            uppmärksammas t.ex. vid offentlig upphandling bör budgivare bifoga
            ett belastningsregister rörande arbetsmiljöbrott och anmärkningar
            från arbetsmiljötillsynen. Regeringen bör utarbeta formerna för
            detta.
          </p>
          <p xml:id="i-M5mzjkSPAyo2rjSbHkc9ku">
            Detta bör riksdagen ge regeringen till känna.
          </p>
          <head xml:id="i-BUcX54g61QjHhZwG5MysTU" type="h2">
            Förbättra arbetsmiljöutbildningen
          </head>
          <p xml:id="i-5ufSMbNUVNcAywcWtL2jc2">
            Grundläggande i en strategi för bättre arbetsmiljöer, färre skador
            och sjukdomar relaterade till arbetet är en väl fungerande arbetsmiljöutbildning.
            Satsningar på regionala skyddsombud är oerhört viktiga och ambitionerna
            måste sättas högre. Trots stödet i arbetsmiljölagen är bristerna
            på området stora. Det är inte ovanligt att såväl skyddsombud som
            chefer saknar relevant utbildning. När det gäller utbildning så
            visar LO:s undersökning Samverkan för bättre arbetsmiljö skyddsombudens
            arbete och erfarenheter (2008) att knappt 40 % av skyddsombuden
            inte har fått någon utbildning i arbetsmiljö de senaste 12 månaderna.
            Om man räknar in dem som fått en dags utbildning blir det drygt
            60 %.
          </p>
          <p xml:id="i-4YoACbhRXDFqMjRSyxZgya">
            Tre av fyra skyddsombud vill ha utbildning i sociala och psykosociala
            frågor. Bland annat efterfrågas kunskaper i kris- och konflikthantering.
            Arbetsanpassning och rehabilitering, arbetsorganisation och belastningsergonomi
            ligger också högt på listan. Det finns också ett stort behov av
            branschanpassad utbildning i arbetsmiljö.
          </p>
          <p xml:id="i-L6k7oHUjc87zNPzBQxjgLg">
            Alla anställda skall ha rätt till grundläggande arbetsmiljöutbildning.
            För chefer och skyddsombud skall arbetsmiljöutbildning och kontinuerlig
            vidareutbildning självklart vara en obligatorisk del av uppdraget
            respektive befattningen. Vidare bör, när det gäller chefer, särskilda
            arbetsmiljökörkort övervägas. En översyn bör göras av behoven
            av partsgemensamma arbetsmiljöutbildningar och hur dessa skall
            tillgodoses. Detta bör riksdagen som sin mening ge regeringen
            till känna.
          </p>
          <head xml:id="i-LPEaf9zaxA4uJVoVAhjtDF" type="h1">
            Arbetsmiljökunskap i högskoleutbildningar
          </head>
          <p xml:id="i-AY9yVmuS9hDtEtujmMyKX4">
            Utbildning i arbetsmiljökunskap är också viktigt i vissa högskoleutbildningar.
            Det kan gälla t.ex. ingenjörer, konstruktörer och ekonomer. Detta
            är också en fråga om att skapa reella förutsättningar för att
            rekrytera personer av underrepresenterat kön till olika yrken.
            Ett exempel på detta handlar om att anpassa arbetsredskap. Under
            de senaste årtiondena har inslaget av arbetsmiljökunskap i utbildningar
            försämrats.
          </p>
          <p xml:id="i-LZST4U1F7RRAQPTgsqx63i">
            I högskoleförordningen gällande bl.a. ingenjörsutbildningar finns
            krav på att de skall ha förvärvat kunskaper om och färdigheter
            i att handha produkter, processer och arbetsmiljö med hänsyn till
            människors förutsättningar. I Högskoleverkets utvärdering (2003:20R)
            framkommer att det finns stora brister när det gäller dessa kunskaper
            och färdigheter.
          </p>
          <p xml:id="i-R1PM4cCJswmwa2E56STu1d">
            Mot denna bakgrund krävs ett förtydligat ansvar för att arbetsmiljökunskap
            även i praktiken blir en viktig del i utbildningssystemet. Vi
            måste förhindra att arbetsmiljörisker byggs in i olika produktionsmedel,
            maskiner och arbetsorganisationer.
          </p>
          <p xml:id="i-4hNdnvZUnXcUNM4UrzSJ6C">
            Därför bör en handlingsplan tas fram i syfte att rusta upp arbetsmiljökunskapen
            i utbildningsprogram som har stor betydelse för arbetsmiljön.
            Detta bör riksdagen som sin mening ge regeringen till känna.
          </p>
          <p xml:id="i-T77WidKSz9B3E5Kd9aPcv5">
            I Vänsterpartiets budgetmotion återfinns förslag om anslag till
            funktionsutbildningar.
          </p>
          <p xml:id="i-6Xyw8Emdde41gwUaUqVjXG">
            Arbetsmiljöverket bör ges i uppdrag att administrera ett skyddsombudsregister,
            vars huvudsyfte är att kunna ge skyddsombuden information om nya
            metoder i arbetsmiljöarbetet. Detta bör riksdagen som sin mening
            ge regeringen till känna.
          </p>
          <head xml:id="i-GSv1TCpiPC1crFk9GsrCK7" type="h1">
            Myndighetsutövad arbetsmiljötillsyn
          </head>
          <p xml:id="i-6nwN2vPVTjRVVA4oChCnG9">
            Arbetsmiljöverket har som tillsynsmyndighet en viktig betydelse
            för det lokala arbetsmiljöarbetet. Vänsterpartiet är skarpt kritiskt
            till regeringens kraftiga nedskärningar till Arbetsmiljöverket
            under mandatperioden, och vi avsätter väsentligt mer resurser
            till myndigheten i vårt budgetförslag. Den verksamhet som löntagarnas
            skyddsombud utför kan inte ersätta inspektörernas arbete. Skyddsombud
            kan som bekant inte utföra myndighetsutövning.
          </p>
          <p xml:id="i-M67uRtypgRu3hkWyGyzKZa">
            Det behövs både flera inspektörer och ökad kompetens eftersom
            förändringstakten i arbetslivet är hög och nya riskfaktorer tillkommit
            som ställer krav på delvis andra kunskaper och omställningar i
            det traditionella tillsynsarbetet. Medan den traditionella tillsynens
            fokus låg på riskfaktorer i den fysiska miljön, olycksfallsrisker,
            maskinskydd osv., handlar arbetsmiljöproblemen på dagens arbetsplatser
            snarare om organisation, bemanning, prestationskrav och resurser.
            Arbetsmiljöinspektionen behöver fortsätta utveckla sin tillsyn
            och rådgivning och anpassa dem till förändringarna i arbetslivet
            och nya riskfaktorer i arbetsmiljöerna.
          </p>
          <p xml:id="i-QZ5XzdpNetZ4MtiDckUEGh">
            En förstärkning av tillsynsverksamheten bör innefatta såväl flera
            inspektörer som satsningar på kompetensutveckling och fördjupad
            samverkan mellan arbetsmiljöinspektion och berörda aktörer på
            arbetsplatserna. Målet bör vara att uppnå en nivå på den offentliga
            tillsynen som ligger i paritet med våra nordiska grannländer.
            Detta bör riksdagen som sin mening ge regeringen till känna.
          </p>
          <head xml:id="i-5fM1ETtmfc3BTuTmQna4H3" type="h1">
            Nollvision mot dödsolyckor
          </head>
          <p xml:id="i-HQ1SAVuqFyrX9dWidENkd7">
            Varje dag går människor till sitt arbete och riskerar att inte
            komma hem igen. Förra året dog sammanlagt 67 personer i arbetsolyckor.
            Det är mer än en person per vecka! Dessutom finns ett stort antal
            dödsfall som är arbetsrelaterade. Det kan röra sig om cancer,
            hjärtattack, KOL m.m.
          </p>
          <p xml:id="i-BM2eEd9HP1iA9jncPfqxNp">
            Framför allt sker olyckorna inom jord- och skogsbruk, transport-
            och kommunikationssektorn, byggbranschen och tillverkningsindustrin.
            Till detta tillkommer alla som skadas och blir sjuka på grund
            av arbetet. Varje år dör t.ex. fler än 100 personer på grund av
            att de tidigare kommit i kontakt med asbest. Signalerna från regeringen
            med nedskärningar i Arbetsmiljöverket och angreppen på de fackliga
            organisationernas möjligheter till arbetsmiljöarbete är tydliga.
          </p>
          <p xml:id="i-3jtRU5f8BYWZG1gB1j7MVq">
            Regeringen bör införa en nollvision för dödsfallsolyckor i arbetslivet.
            Det krävs också mer resurser och bättre förutsättningar för både
            Arbetsmiljöverket och skyddsombuden för att förbättra det förebyggande
            arbetet. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-7ePAuymaSE3Qo2cKTNG6Ja" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-GY5ddmASA6E6ZJ1HmVFs8i" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-TNpHvLbyKwotvu5hFYyNeo" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-A5DYwhULpCqaMRsyiXQLTJ" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-Min55wXRvE11PKNpoi35CA" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-KbRK4Zd1kPyQpY48SUCXLR" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
