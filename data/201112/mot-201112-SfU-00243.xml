<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00243">
  <teiHeader>
    <fileDesc>
      <titleStmt>
        <title>Seriositet och ansvar vid arbetskraftsinvandring</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Seriositet och ansvar vid arbetskraftsinvandring</title>
          <idno type="rdwebb">GZ02Sf243</idno>
          <rs type="number">Sf243</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf243/text</ref>
          <ref type="dokument_url_html">http://data.riksdagen.se/dokument/GZ02Sf243</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf243</ref>
          <ref type="doc">http://data.riksdagen.se/fil/41AC0B65-55D6-4E1C-B8B6-D28AE029E0E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TxjEJN5zAwtvHNZf8bbatD" type="signed"/>
        <correspContext corresp="i-TxjEJN5zAwtvHNZf8bbatD">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-2SRUmB28Fg89zWyZ9kkb1Q" type="numbering">
          <date when="2011-10-05"/>
        </correspAction>
        <correspAction xml:id="i-BBdNzjwQyHbDUbzKxX1LgM" type="submission">
          <date when="2011-10-03"/>
        </correspAction>
        <correspAction xml:id="i-A6YKwwzjRd5rhWyLCFXVdY" type="transfer">
          <date when="2011-10-03"/>
        </correspAction>
        <correspAction xml:id="i-UxT3xqp59dRdh1mE9dcN3L" type="assigned"/>
        <correspContext corresp="i-UxT3xqp59dRdh1mE9dcN3L">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bn28qkLhpxhJkMTDuZJgVF" type="motBody">
        <div xml:id="i-R3YHL2t1Ngpvwif2x5FvyL" type="TOC">
          <head xml:id="i-KyHUY3fzaj7zfLTfpNU7MW">
            1 Innehållsförteckning
          </head>
          <list xml:id="i-6YdHinQGXDN63Wi6XytuKW">
            <item xml:id="i-QLVTJrkiNxJ8xtY1zyD1W6">
              2Förslag till riksdagsbeslut 2
            </item>
            <item xml:id="i-EVEjD2uvWJmdYDJopf5jwD">
              3Utgångspunkter för arbetskraftsinvandring 3
            </item>
            <item xml:id="i-91NL66PFGE3i4dKNa4WV42">
              4Seriositetsprövning 4
            </item>
            <item xml:id="i-6W4eos6JBUvGKkBQupLK75">
              4.1Prövning av om det råder arbetskraftsbrist 4
            </item>
            <item xml:id="i-FZ5ztmc1TQyL3CAtk7NqTr">
              4.2Ingen koncentration till arbetsplatser med dåliga förhållanden
              5
            </item>
            <item xml:id="i-TgFr2qCG6j1uumgH351XeM">
              4.3Arbetserbjudandet måste göras rättsligt bindande 5
            </item>
            <item xml:id="i-MTMWY7MUBQKZdEma68fvr8">
              4.4Vandelsprövning av presumtiva arbetsgivare 5
            </item>
            <item xml:id="i-J3Xir8XyKD4J8vcYfUjMXx">
              4.5Kontroll av inbetalda skatter och avgifter 6
            </item>
            <item xml:id="i-7J8Lm5YY4pnutGqHc1W6Js">
              4.6Skärp försörjningskravet 6
            </item>
            <item xml:id="i-ABNuFk5p3MH6KwZo3EPFyk">
              5Solidariskt ansvar 6
            </item>
            <item xml:id="i-PTT1T16XKsuX1gmqzTHa5C">
              6De som avslöjar missförhållanden ska inte utvisas 7
            </item>
            <item xml:id="i-T5g6k6L86zK9x27mEnnUix">
              7Staten har ansvar 7
            </item>
          </list>
        </div>
        <div xml:id="i-KV2TPQ31n231NMiMwGevtM" type="motProposal" subtype="förslag">
          <head xml:id="i-HLM7SFKRtkf88x4DBNx4UL">
            2 Förslag till riksdagsbeslut
          </head>
          <list xml:id="i-6rwMT9Tkw3UoxhxRGAAkZs" style="ol">
            <item xml:id="i-LV2sD6TAPnkZxFuNuBU259">
              Riksdagen tillkännager för regeringen som sin mening vad som
              anförs i motionen om att en myndighet måste göra en prövning av
              om det finns arbetskraftsbrist innan en arbetsgivare tillåts rekrytera
              personal utanför EU/EES.
            </item>
            <item xml:id="i-RT1UAWhRcMZKJVLTqEfTgw">
              Riksdagen tillkännager för regeringen som sin mening vad som
              anförs i motionen om att ansvaret för att bedöma om det finns
              behov av arbetskraft bör ligga hos Arbetsförmedlingen.
            </item>
            <item xml:id="i-Qpuccehc9kPr3hReoMpbzL">
              Riksdagen tillkännager för regeringen som sin mening vad som
              anförs i motionen om att den tillståndsgivande myndigheten ska
              vara skyldig att beakta att det inte får uppstå en koncentration
              av personer med medborgarskap i länder utanför EU/EES och Schweiz
              till arbetsplatser där svårigheter att rekrytera arbetskraft kan
              hänga samman med lönesättning, arbetsmiljö, lokala förhållanden
              eller liknande faktorer.
            </item>
            <item xml:id="i-KX3Dtm2AkzNuQC3AjBjvqu">
              Riksdagen begär att regeringen återkommer med lagförslag om att
              arbetsgivare är skyldiga att bifoga ett bindande anställningsavtal
              till en ansökan om arbetstillstånd.
            </item>
            <item xml:id="i-FEykMiaEQFCEDafPo3Q7jC">
              Riksdagen begär att regeringen återkommer med lagförslag om hur
              en vandelsprövning av presumtiva arbetsgivare kan utformas.
            </item>
            <item xml:id="i-UkGjp8B91ghEUGrZFqtAik">
              Riksdagen tillkännager för regeringen som sin mening vad som
              anförs i motionen om att en efterkontroll av inbetalda skatter
              och sociala avgifter bör göras via Skatteverket.
            </item>
            <item xml:id="i-EJPnhGb8ya1ctQ1YUfCAHW">
              Riksdagen tillkännager för regeringen som sin mening vad som
              anförs i motionen om att den tillståndsgivande myndigheten bör
              vara ytterst restriktiv i de fall en ansökan om arbetskraftsinvandring
              inte avser heltidsarbete.
            </item>
            <item xml:id="i-ArWhz3omoTqNpKgYMJ2WJs">
              Riksdagen tillkännager för regeringen som sin mening vad som
              anförs i motionen om att företag som är etablerade i Sverige och
              som anlitar utländska bemanningsföretag eller underentreprenörer
              bör göras solidariskt ansvariga för inbetalningar av löner, försäkringar,
              skatter och sociala avgifter. 1
            </item>
            <item xml:id="i-EiA7TFTp5eTzYo7UVPrf2t">
              Riksdagen tillkännager för regeringen som sin mening vad som
              anförs i motionen om att arbetstagare som träder fram och berättar
              om missförhållanden ska få stanna i Sverige tillståndstiden ut
              och söka ny anställning.
            </item>
            <item xml:id="i-SgpRrKMnFS74veUpaghmM">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till ett
              utökat samarbete mellan berörda myndigheter och partsorganisationerna
              på arbetsmarknaden för att bekämpa och beivra människohandel kopplad
              till arbetskraftsinvandring.
            </item>
          </list>
          <p xml:id="i-JRcem93Zg4Px13o2XtHsjV">
            1 Yrkande 8 hänvisat till AU.
          </p>
        </div>
        <div xml:id="i-AfCScfzAGHVFCmaBM7BCDe" type="motContent">
          <head xml:id="i-2jFA11Wver8gP2J1DHi2SS" type="h1">
            3 Utgångspunkter för arbetskraftsinvandring
          </head>
          <p xml:id="i-PGGMrzChbKuT6EFLXX3B8U">
            Arbetskraftsinvandringen har historiskt varit positiv för Sverige
            och bidragit till vårt lands utveckling. En väl fungerande arbetskraftsinvandring
            kan även framöver tillföra mycket för såväl den enskilde som kommer
            hit för att arbeta som för svensk ekonomi och arbetsmarknad. Arbetskraftsbrist
            inom olika branscher och yrken kan hanteras. De som kommer hit
            bidrar med nya kunskaper och nya kontaktytor skapas. Det är bra
            att människor, oavsett vilket land de tidigare levt i, kan komma
            till Sverige för att arbeta.
          </p>
          <p xml:id="i-TSspZioKryLtRjLNVaLvJ2">
            Vänsterpartiet menar att Sverige ska ha en reglerad arbetskraftsinvandring.
            Förutsättningarna för arbetskraftsinvandringen ska fastställas
            i lag och förordningar och beslut i dessa ärenden ska fattas av
            myndigheter. Målet är att arbetskraftsinvandringen ska bidra till
            något positivt för arbetstagaren, arbetsgivaren och hela samhället.
            Det måste finnas garantier för att de som invandrar inte utnyttjas
            och att de inte används för att dumpa löne- och arbetsvillkoren
            på den svenska arbetsmarknaden.
          </p>
          <p xml:id="i-Bp48xD9RuU5iFEPhwi884H">
            Arbetskraftsinvandring får inte heller användas för att skyla
            över brister inom asylsystemen runt om i Europa. Arbetskraftsinvandring
            kan aldrig ersätta och får inte heller tillåtas urholka asylrätten.
          </p>
          <p xml:id="i-CJq3nCrKXAqMXwGZo2Ykip">
            Vänsterpartiet har länge drivit på för att införa mer generösa
            regler för arbetskraftsinvandring från länder utanför EU/EES-området.
            Dessvärre motsvarar de nya regler för arbetskraftsinvandring,
            som infördes i slutet av 2008 efter en överenskommelse mellan
            regeringen och Miljöpartiet, inte alls våra önskemål.
          </p>
          <p xml:id="i-AaMiasLoJY5xMw2b9vhjsP">
            Det sammanhang som de nya reglerna har införts i är viktigt.
            Regeringens politik syftar generellt till att minska arbetstagarnas
            makt på arbetsmarknaden. Försämringarna i arbetslöshetsförsäkringen,
            försvagningen av arbetsrätten, rabatten på ungdomars arbete, skattesubventionen
            för hushållstjänster, den havererade arbetsmarknadspolitiken,
            nedskärningar på vuxenutbildningen och privatiseringar av välfärdsverksamhet
            göder framväxten av en låglönemarknad i Sverige. Denna låglönemarknad
            framställs av såväl regeringen som näringslivets företrädare som
            lösningen på arbetslösheten bland framförallt ungdomar, lågutbildade
            och utlandsfödda.
          </p>
          <p xml:id="i-AUCVW5XmgSdU8HiJ1bq5RZ">
            De nya reglerna för arbetskraftsinvandring ligger i linje med
            denna låg-lönepolitik och dess utformning har öppnat för omfattande
            exploatering av arbetskraft från andra länder. Det finns gott
            om dokumentation av hur utländsk arbetskraft lurats hit under
            falska premisser och utnyttjats på det mest skamliga sätt. Årligen
            rapporterar medierna om bärplockare som tvingas jobba orimligt
            långa arbetspass, inkvarteras i hälsovådliga lokaler och luras
            på delar av eller hela sin lön. Hotell- och restaurangfacket avslöjade
            förra året ett stort antal fall där arbetskraftsinvandrare jobbade
            på krogar i Stockholm för löner långt under de som utlovats vid
            ansökan till Migrationsverket. Liknande missförhållanden rapporteras
            regelbundet från byggsektorn, städbranschen, lantbruket och transportsektorn
            för att bara nämna några. Det är tydligt att det är alldeles för
            enkelt för oseriösa arbetsgivare att utnyttja utländsk arbetskraft
            med nuvarande regelverk.
          </p>
          <p xml:id="i-4ebTw6rymkQREbhAuAeHTs">
            Vänsterpartiet föreslår därför att såväl regler som tillsyn måste
            skärpas för att stoppa exploateringen av utländsk arbetskraft
            i Sverige och dumpningen av löne- och arbetsvillkoren på den svenska
            arbetsmarknaden.
          </p>
          <head xml:id="i-H5HVUdyF9RugU6s4bidVKt" type="h1">
            4 Seriositetsprövning
          </head>
          <p xml:id="i-XdQpEmC48y4mRSTUmQqN9U">
            För att arbetskraftsinvandringen ska fungera väl och vara till
            gagn för såväl den som invandrar, arbetsgivaren som hela samhället
            behöver både seriositeten i arbetserbjudandet och arbetsgivarens
            seriositet bedömas. I det följande redogör vi för förslag på hur
            detta kan gå till.
          </p>
          <head xml:id="i-6dsRrMqHSMx6yFJizPKhP6" type="h2">
            4.1 Prövning av om det råder arbetskraftsbrist
          </head>
          <p xml:id="i-KNi6kJQpkcHKjjVcZui9Xv">
            I dag får arbetsgivarna själva bestämma om det råder arbetskraftsbrist.
            Innan arbetstillstånd beviljas ska den lediga platsen annonseras
            i tio dagar inom Sverige och EU, men det ses bara som en formalitet
            av de inblandade. I praktiken står det arbetsgivare fritt att
            importera arbetskraft så länge de säger att de ska betala löner
            i enlighet med svenska kollektivavtal och försäkringar.
          </p>
          <p xml:id="i-ArNHgRJNGYPpZSwi8uP7pE">
            Argumenten för de nya reglerna var att det skulle bli lättare
            att rekrytera människor med specialistkunskaper utanför Sverige
            och EU/EES-området. I själva verket är det, med undantag för datatekniker,
            framför allt till arbeten utan krav på särskild yrkesutbildning
            i låglönebranscher som människor har rekryterats från andra kontinenter.
            Tusentals ansökningar om arbetstillstånd har kommit in och beviljats
            för restaurangbiträden, diskare och städare. Samtidigt som det
            redan finns ett stort antal sökande till sådana jobb i Sverige.
            Det är alltså knappast beroende på kompetensbrist i landet som
            arbetsgivare rekryterar restaurangbiträden, diskare och städare
            från Asien och Nordafrika. Det mesta tyder i stället på att det
            är möjligheten att skaffa arbetskraft till löner långt under de
            nivåer som gäller i svenska kollektivavtal som lockar arbetsgivarna
            att rekrytera utomlands.
          </p>
          <p xml:id="i-BEMuGzMPq7rHZpPUpZS8G2">
            Vänsterpartiet menar att en myndighet måste göra en prövning
            av om det föreligger arbetskraftsbrist innan en arbetsgivare tillåts
            rekrytera personal utanför EU/EES. Detta bör riksdagen som sin
            mening ge regeringen till känna.
          </p>
          <p xml:id="i-4CMeZtsnxP3H6GG1kUZPnm">
            Eftersom Arbetsförmedlingen är den myndighet som ska ha överblick
            över arbetskraftsbehoven, i olika delar av landet och i olika
            branscher och yrken, är det den myndigheten som har bäst förutsättningar
            att bedöma om det föreligger brist på arbetskraft. Detta ska ske
            i samråd med berörd facklig organisation som ska ha möjlighet
            att yttra sig över varje enskild ansökan. Ansvaret att bedöma
            om det föreligger behov av arbetskraft bör därför ligga hos Arbetsförmedlingen.
            Detta bör riksdagen som sin mening ge regeringen till känna.
          </p>
          <head xml:id="i-SYotELSKet2fGx1vD8ngzz" type="h2">
            4.2 Ingen koncentration till arbetsplatser med dåliga förhållanden
          </head>
          <p xml:id="i-UGQrkB8z42KL72fr4zBuij">
            Arbetsförmedlingen fastställde i februari 2008 riktlinjer där
            det anges som allmän utgångspunkt för personer med medborgarskap
            i länder utanför EU/EES och Schweiz att det inte får uppstå en
            koncentration till arbetsplatser där svårigheter att rekrytera
            arbetskraft kan hänga samman med lönesättning, arbetsmiljö, lokala
            förhållanden eller liknande faktorer. Det är rimligt. Vi menar
            därför att den tillståndsgivande myndigheten ska vara skyldig
            att beakta att det inte får uppstå en koncentration till arbetsplatser
            där svårigheter att rekrytera arbetskraft kan hänga samman med
            lönesättning, arbetsmiljö, lokala förhållanden eller liknande
            faktorer. Detta bör riksdagen som sin mening ge regeringen till
            känna.
          </p>
          <head xml:id="i-UcUBAohPPjHvF8xgbXrbzy" type="h2">
            4.3 Arbetserbjudandet måste göras rättsligt bindande
          </head>
          <p xml:id="i-41YuH353FsCfjhoo9q4k7K">
            Ett av huvudproblemen med dagens regelverk är att de löne- och
            anställningsvillkor arbetsgivaren skickar in som underlag till
            Migrationsverket vid ansökan om arbetstillstånd inte är bindande.
            Det betyder att varken myndigheten eller den fackliga organisation
            som yttrar sig om ansökan vet vilka villkor som i praktiken kommer
            att gälla för den eller de som beviljas arbetstillstånd. I kombination
            med regeln att arbetstillståndet är kopplat till en specifik arbetsgivare
            skapar detta utrymme för oseriösa arbetsgivare att utnyttja arbetskraftsinvandrare.
          </p>
          <p xml:id="i-Su5Ue7MVKoLF7Jdc8vMW8J">
            För den enskilde arbetstagare som kommer till Sverige och finner
            att den svenska arbetsgivaren i praktiken erbjuder sämre lön och
            andra villkor än utlovat har att välja mellan att acceptera de
            sämre villkoren, eller att vända sig till myndigheterna och berätta
            att arbetsgivaren lurats. I det senare fallet upphör arbetstillståndet
            och arbetstagaren utvisas om han eller hon inte lyckas hitta ett
            nytt arbete inom tre månader. Möjligheterna för en utomeuropeisk
            invandrare med tillfälligt arbetstillstånd att lyckas med det,
            måste anses mycket begränsade. Valet står då mellan att skickas
            hem utan de pengar man räknat med att tjäna ihop eller gå under
            jord och stanna kvar som papperslös i hopp om att hitta jobb i
            den informella sektorn. Det är ett val ingen ska behöva ställas
            inför på den svenska arbetsmarknaden.
          </p>
          <p xml:id="i-CN8wBTGxjiv4ND61HqC2oy">
            Arbetserbjudandet måste därför göras rättsligt bindande. Regeringen
            bör återkomma med lagförslag om att arbetsgivare är skyldiga att
            bifoga ett bindande anställningsavtal till ansökan om arbetstillstånd.
            Detta bör riksdagen begära.
          </p>
          <head xml:id="i-AsK4GrFZVRUY8zfRB9k5xD" type="h2">
            4.4 Vandelsprövning av presumtiva arbetsgivare
          </head>
          <p xml:id="i-F7t2izHnJXe6UhfXRFWuQa">
            Det är inte bara arbetsmarknaden och arbetsvillkoren som behöver
            prövas innan tillstånd ges för arbetskraftsinvandring. Seriositeten
            hos den presumtive arbetsgivaren bör också bedömas. I dag sker
            det ingen kontroll av arbetsgivaren, vare sig före eller efter
            tillståndsgivningen. Det finns därmed inga hinder för företag
            som exempelvis har skatteskulder eller gjort sig skyldiga till
            andra oegentligheter att rekrytera utländsk arbetskraft. Det är
            inte rimligt. Risken att den som inte gör rätt för sig inför den
            svenska staten inte heller gör rätt för sig gentemot anställda
            är alltför stor. En vandelsprövning av arbetsgivare som söker
            tillstånd för att importera arbetstagare bör därför göras innan
            tillstånd beviljas. Det är också rimligt att ställa krav på att
            verksamheten har pågått under viss tid. Regeringen bör återkomma
            med lagförslag om hur en vandelsprövning av presumtiva arbetsgivare
            kan utformas. Detta bör riksdagen begära.
          </p>
          <head xml:id="i-6smvbY1QcmcntycPLnj8KR" type="h2">
            4.5 Kontroll av inbetalda skatter och avgifter
          </head>
          <p xml:id="i-5EStkaXH3M3rLjF1CuuKDJ">
            Arbetsgivare är skyldiga att lämna kontrolluppgifter till Skatteverket.
            Genom samkörning av Skatteverkets och Migrationsverkets register
            borde det vara enkelt att kontrollera om arbetsgivaren betalat
            in skatter och sociala avgifter motsvarande den lön som arbetstagaren
            blivit lovad i arbetserbjudandet eller som angivits i anställningsavtalet.
            Skatteverket bör göra en sådan efterkontroll av inbetalda skatter
            och sociala avgifter. Detta bör riksdagen som sin mening ge regeringen
            till känna.
          </p>
          <head xml:id="i-CL7nT5hzooHHZ6LTo67Zmu" type="h2">
            4.6 Skärp försörjningskravet
          </head>
          <p xml:id="i-LpXtQ8t2J6XY1zdGoGVVZL">
            Den som beviljas tillstånd att komma hit och arbeta ska enligt
            dagens regelverk vara garanterad en inkomst som är så hög att
            den sökande inte är berättigad till försörjningsstöd från kommunen.
            Gränsen för försörjningsstöd är dock så låg att arbetstillstånd
            i vissa fall kan beviljas för halvtidsarbete. Ju lägre arbetstid
            som anges på anställningsavtalet eller i arbetserbjudandet desto
            större risk är det att arbetsgivaren därutöver kräver obetald
            övertid eller betalar resten av lönen svart. Det förekommer också
            i vissa fall t.ex. när en nystartad verksamhet begär tillstånd
            för ett större antal deltidsarbetande, misstanke om att det rör
            sig om handel med arbetstillstånd. Den tillståndsgivande myndigheten
            bör därför vara ytterst restriktiv med tillstånd i de fall anställningen
            inte avser heltidsarbete. Detta bör riksdagen som sin mening ge
            regeringen till känna.
          </p>
          <head xml:id="i-H1pTvy8xAhWBJ48ZWPvpze" type="h1">
            5 Solidariskt ansvar
          </head>
          <p xml:id="i-9ozovGwKbu5sHK5WwkAzeP">
            I dag finns det nätverk mellan entreprenörer och underleverantörer
            som är så invecklade att det är svårt att skilja mellan de svarta
            och vita jobben. De som främst drabbas är de som kommer hit för
            att arbeta och som inte har råd att protestera. En lag om solidariskt
            ansvar, som redan finns i Norge och Tyskland, skulle göra företagen
            ansvariga för hur deras underleverantörer behandlar sina arbetare.
            Det skulle då inte längre vara möjligt att hävda att man ingenting
            visste om t.ex. slavliknande arbetsförhållanden hos underentreprenörer
            eller bemanningsföretag.
          </p>
          <p xml:id="i-MF1RLrXkMnSnyjL3B6zpNV">
            Företag som är etablerade i Sverige och som anlitar underentreprenörer
            eller utländska bemanningsföretag bör göras solidariskt ansvariga
            för inbetalningar av löner, försäkringar, skatter och sociala
            avgifter. Detta bör riksdagen som sin mening ge regeringen till
            känna.
          </p>
          <head xml:id="i-7bzMsVVx4NGSgmpFf1cVzt" type="h1">
            6 De som avslöjar missförhållanden ska inte utvisas
          </head>
          <p xml:id="i-Hruo2xftDY8DgFnUEjZyRk">
            Arbetstagare som träder fram och berättar om missförhållanden
            ska inte behöva riskera utvisning. Den som lurats av sin arbetsgivare
            måste kunna få sin sak prövad i domstol och få skadestånd. Den
            som beviljats arbetstillstånd hos en arbetsgivare som brutit mot
            anställningsavtalet ska få stanna i Sverige hela tillståndstiden
            ut för att söka ny anställning. Detta bör riksdagen som sin mening
            ge regeringen till känna.
          </p>
          <head xml:id="i-TCavrp3PTfxAqZauiHTvjd" type="h1">
            7 Staten har ansvar
          </head>
          <p xml:id="i-CU44f8zehQhXUhdfpsK3jb">
            När missförhållanden har uppdagats har ministrar skyllt ifrån
            sig och sagt att det är de fackliga organisationerna som ska se
            till lagar och avtal följs. Arbetsmarknadens parter har förvisso
            en viktig roll när det gäller att se till att arbetskraftsinvandrare
            inte utnyttjas till villkor som är sämre än vad lagar och avtal
            stipulerar, men det är trots allt staten som är ansvarig för att
            lagar och föreskrifter efterlevs. Regleringen av arbetskraftsinvandringen
            är offentligrättslig. Det innebär att staten har ansvar, intresse
            och i uppgift att se till att den följs.
          </p>
          <p xml:id="i-HMLRePrAYBMLWcP4DXam3D">
            Förutom bättre regelverk, förhandskontroller och uppföljningar
            finns anledning att också ge polis och andra berörda myndigheter
            tydligare uppdrag att bekämpa grov ekonomisk brottslighet och
            människohandel. Det är väl känt att organiserade ligor smugglar
            människor in i EU där de utnyttjas som slavarbetskraft. Omständigheterna
            kring flera av de uppmärksammade fall där människor från länder
            utanför EU/EES beviljats tillstånd att arbeta med bärplockning
            tyder på att Sverige kan vara både mål- och transitland för människohandel.
          </p>
          <p xml:id="i-T1v7sVuSonvz4FpFnQD3o6">
            Regeringen bör därför ta initiativ till ett utökat samarbete
            mellan berörda myndigheter och partsorganisationerna på arbetsmarknaden
            för att bekämpa och beivra människohandel kopplad till arbetskraftsinvandring.
            Detta bör riksdagen som sin mening ge regeringen till känna.
          </p>
        </div>
        <div xml:id="i-HKUZQ9kYb1zjj9D8au7bV4" type="signatureBlock">
          <list xml:id="i-A1WVBPAaed7m9LaYuLQJum">
            <item xml:id="i-HinMTGQvnFpkn9sFYFu93T" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-QBLeBhi1W5iPFqKUV4KKS6" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Q6YVhcn9wTKzCHhVFf41TJ" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-PCVKe3E4RHLfNTu6EqkyfV" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-QLuwtSY6PcLnXsZAym9T7c" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-Ya8H5X5RM5abmNDbjfAkSp" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
