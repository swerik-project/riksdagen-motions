<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-03969">
  <teiHeader>
    <fileDesc>
      <titleStmt>
        <title>Liberal arbetsmiljöpolitik för trygga arbetsplatser</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3969 av Roger Haddad m.fl. (L)</title>
          <idno type="rdwebb">H9023969</idno>
          <rs type="number">3969</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9023969/text</ref>
          <ref type="dokument_url_html">http://data.riksdagen.se/dokument/H9023969</ref>
          <ref type="dokumentstatus_url_xml">http://data.riksdagen.se/dokumentstatus/H9023969</ref>
          <ref type="docx">http://data.riksdagen.se/fil/94A2630E-A11F-4B46-9421-C266817C9C2B</ref>
          <ref type="pdf">http://data.riksdagen.se/fil/5749DFD0-FB6E-41B1-AEE8-4D3FD3295789</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L1n9B3HMMa1BFpMjixTVue</idno>
            <name>Malin Danielsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2e45HDr5RAP9AZq8bzSD1z" type="signed"/>
        <correspContext corresp="i-2e45HDr5RAP9AZq8bzSD1z">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-L1n9B3HMMa1BFpMjixTVue"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-PXDgYu86tNUQVtztgH2qV5" type="submitted">
          <date when="2021-10-05"/>
          <time when="15:14:29"/>
        </correspAction>
        <correspAction xml:id="i-M9kN6S2aAoWgjLHbvTgoyQ" type="reviewed">
          <date when="2021-10-05"/>
          <time when="18:57:27"/>
        </correspAction>
        <correspAction xml:id="i-16ZpGWj64rGnwE8G9Dezvi" type="referred">
          <date when="2021-10-14"/>
        </correspAction>
        <correspAction xml:id="i-Ah7P6mxzETA39s99SNg1J7" type="assigned">
          <date when="2022-11-04"/>
          <time when="09:50:01"/>
        </correspAction>
        <correspContext corresp="i-Ah7P6mxzETA39s99SNg1J7">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-TkZFkctYvcjcTT9Tj8neTu" type="behandlas_i"/>
        <correspContext corresp="i-TkZFkctYvcjcTT9Tj8neTu">
          <ref type="uppgift">2021/22:AU7</ref>
          <ref type="ref_dok_id">H901AU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P9WcMLTboGFLtqCzn6hB9c" type="behandlas_i"/>
        <correspContext corresp="i-P9WcMLTboGFLtqCzn6hB9c">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XAVgStZHsxQNdDL6AmwioY" type="behandlas_i"/>
        <correspContext corresp="i-XAVgStZHsxQNdDL6AmwioY">
          <ref type="uppgift">2021/22:AU8</ref>
          <ref type="ref_dok_id">H901AU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8bXLzbnGNgqKd2KPs4cgVa" type="behandlas_i"/>
        <correspContext corresp="i-8bXLzbnGNgqKd2KPs4cgVa">
          <ref type="uppgift">2021/22:AU10</ref>
          <ref type="ref_dok_id">H901AU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RcL4iuJmaiJ2EWWSKBXGvH" type="behandlas_i"/>
        <correspContext corresp="i-RcL4iuJmaiJ2EWWSKBXGvH">
          <ref type="uppgift">2021/22:SkU17</ref>
          <ref type="ref_dok_id">H901SkU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU17</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JsWiNjJSHHQDeTmWygBqtv" type="behandlas_i"/>
        <correspContext corresp="i-JsWiNjJSHHQDeTmWygBqtv">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JRKjTFUir2CzvLYUH76q2F" type="motHeader">
        <div xml:id="i-Ahg84yC1joXWBcaNM962dR" type="motTitle">
          Motion till riksdagen 2021/22:3969 av Roger Haddad m.fl. (L)
          Liberal arbetsmiljöpolitik för trygga arbetsplatser
        </div>
      </div>
      <div xml:id="i-5HeSZvihYgY9Egais1gHgK" type="motBody">
        <div xml:id="i-4zrX6KYLrtpeb6MgBMM5yv" type="motProposal" subtype="förslag">
          <head xml:id="i-2kAkWD9414Xdjr3pLdnrhL">
            Förslag till riksdagsbeslut
          </head>
          <list xml:id="i-QWXJPmgBVdVu11SJaTVRiD" style="ol">
            <item xml:id="i-LXV78MKnCRJy5oLeGRceo1">
              Riksdagen ställer sig bakom det som anförs i motionen om att
              arbetsmiljöstrategin i större utsträckning bör omfatta initiativ
              som underlättar för arbetsgivare i alla branscher att bedriva
              ett förebyggande arbete och tillkännager detta för regeringen.
            </item>
            <item xml:id="i-CY77SqDMQ2XhHLzMdbULMr">
              Riksdagen ställer sig bakom det som anförs i motionen om att
              Arbetsmiljöverket i högre utsträckning bör fokusera sina insatser
              vid den typ av arbetsplatser som enligt statistik och forskning
              är överrepresenterade inom platsolyckor och arbetsmiljöbrott och
              tillkännager detta för regeringen.
            </item>
            <item xml:id="i-Lgck6n1MgoSfuRhZNFHtpC">
              Riksdagen ställer sig bakom det som anförs i motionen om att
              tillsätta en utredning om hur arbetsmiljölagstiftningen i högre
              utsträckning kan främja arbetet mot psykisk ohälsa på arbetsplatser
              och tillkännager detta för regeringen.
            </item>
            <item xml:id="i-P3RXCLVKQkLnvMr8eRN6R9">
              Riksdagen ställer sig bakom det som anförs i motionen om att
              Arbetsmiljöverket och Diskrimineringsombudsmannen bör ges i uppdrag
              att verka för att tips och anmälningar, särskilt med hänsyn till
              psykisk ohälsa, mobbning och sexuella trakasserier, blir enklare
              att rapportera in för anställda, och detta tillkännager riksdagen
              för regeringen.
            </item>
            <item xml:id="i-UAhkWSaX1wb1YgxLv7T64R">
              Riksdagen ställer sig bakom det som anförs i motionen om att
              vidta ytterligare åtgärder för att utveckla och intensifiera företagshälsovårdens
              arbete och tillkännager detta för regeringen.
            </item>
            <item xml:id="i-NLfzQwXeEMDGycE6tURLHQ">
              Riksdagen ställer sig bakom det som anförs i motionen om att
              stärka skyddet för visselblåsare på arbetsplatser och tillkännager
              detta för regeringen.
            </item>
            <item xml:id="i-9bXmkv7LVXUVxgRfeFY91V">
              Riksdagen ställer sig bakom det som anförs i motionen om att
              Arbetsmiljölagstiftningen bör ses över för att säkerställa en
              tydlig ansvarsfördelning mellan arbetsgivare och arbetstagare
              när arbetsplatsen är i hemmet och tillkännager detta för regeringen.
            </item>
            <item xml:id="i-Wyw8DtbwXTaH644kLSbB56">
              Riksdagen ställer sig bakom det som anförs i motionen om att
              ge lämplig myndighet i uppdrag att följa hur ökat hemarbete påverkar
              jämställdheten och tillkännager detta för regeringen.
            </item>
            <item xml:id="i-2eZ9zn5k51PGBtjSneRUtZ">
              Riksdagen ställer sig bakom det som anförs i motionen om att
              se över och modernisera gällande skyddsombudsreglering och tillkännager
              detta för regeringen.
            </item>
            <item xml:id="i-TjBFHwD8sddhhzLkPc9Bvi">
              Riksdagen ställer sig bakom det som anförs i motionen om att
              skydda offentliganställda från hot och våld och tillkännager detta
              för regeringen.
            </item>
            <item xml:id="i-CdPxrpuabS6Nddm97u3uaY">
              Riksdagen ställer sig bakom det som anförs i motionen om att
              tystnadskultur bland offentliganställda på grund av rädsla för
              repressalier från kriminella nätverk aldrig får accepteras och
              tillkännager detta för regeringen.
            </item>
            <item xml:id="i-9z1zwtPsrEmMtDroT3yhMs">
              Riksdagen ställer sig bakom det som anförs i motionen om att
              bekämpa otryggheten i lärarkåren och tillkännager detta för regeringen.
            </item>
            <item xml:id="i-HSQPguB561EWXg9dKKXjiW">
              Riksdagen ställer sig bakom det som anförs i motionen om att
              en statlig utredning bör tillsättas i syfte att utreda möjligheten
              att införa en särskild lag mot trakasserier i arbetet och tillkännager
              detta för regeringen.
            </item>
            <item xml:id="i-MXoWwCcuYUxDqihdx6vqQi">
              Riksdagen ställer sig bakom det som anförs i motionen om att
              se över regler för förmånsbeskattning av utrustning vid hemarbete
              och tillkännager detta för regeringen.
            </item>
          </list>
        </div>
        <div xml:id="i-JwPM3N1LzHC3KR57BuQrkQ" type="motContent">
          <head xml:id="i-5G3Sv3WX46cPtSPYpmqavP" type="h1">
            Motivering
          </head>
          <p xml:id="i-87nCKs7Deo7VDhQEo4hL3b">
            Egen försörjning är en frihetsfråga. Genom den egna lönen ökar
            individens självständighet – såväl gentemot staten som i förhållande
            till andra aktörer i samhället. Därför är en välfungerande arbetsmarknad
            som inkluderar fler och som präglas av trygghet, jämställdhet
            och respekt för individen en av grundbultarna i ett liberalt samhälle.
            En liberal arbetsmiljöpolitik tar sikte på de förändringar som
            krävs för att svenska arbetsplatser ska erbjuda ett hållbart,
            jämlikt och rättvist arbetsklimat samt för att olyckor, brottslighet
            och andra missförhållanden minimeras och bekämpas på ett effektivt
            sätt.
          </p>
          <head xml:id="i-JcN9CipCdEksTntD9Y1eC9" type="h2">
            En politik för tryggare arbetsplatser
          </head>
          <p xml:id="i-TGzNbTzMdvBy6dTVntp8vU">
            Även om arbetsmiljön generellt sett är god i Sverige finns det
            mycket kvar att göra för att säkra varje individs trygghet på
            arbetsplatsen. Alla arbetsplatser, oavsett om det finns gällande
            kollektivavtal eller inte, måste vara säkra arbetsplatser. Det
            behövs därför en tydlig och effektiv arbetsmiljölagstiftning samt
            en diskrimineringslag som gör det dyrt att frångå sina förpliktelser
            som arbetsgivare. Det saknas i dag många verktyg som krävs för
            att arbetsgivare ska kunna och ha incitament till att ta det viktiga
            arbetsmiljöansvar som regleringen på området föreskriver.
          </p>
          <p xml:id="i-TWvKZv71wLAbycBscUYgch">
            Under 2020 skedde 24 arbetsolyckor med dödlig utgång inom den
            svenska arbetskraften. Det är 24 personer för många. Dödsfallen
            är särskilt ofta förekommande inom bygg-, transport- och tillverkningsbranscherna.
            Att arbetsmiljöföreskrifter upprätthålls kan ofta betyda skillnaden
            mellan liv och död. Att behörig myndighet får kännedom om missförhållanden
            på arbetsplatser är därför ett billigt instrument för att rädda
            människoliv och samtidigt hushålla med samhällets resurser.
          </p>
          <p xml:id="i-8PUXyPqqFzo2YQhM4zTKtU">
            Parallellt är transport-, gruv- samt vård- och omsorgsbranscherna
            de näringsgrenar som har allra flest anmälda platsolyckor med
            sjukfrånvaro. Totalt sett anmäldes 37 826 arbetsplatsolyckor med
            sjukfrånvaro under 2019 och första kvartalet 2020, en ökning med
            3,3 procent jämfört med 2018. Flera olyckor är höljda i mörker,
            såsom förtidspension på grund av överbelastning och psykisk ohälsa.
          </p>
          <p xml:id="i-9WBcvTCApwBNFbswiEdpQD">
            Liberalerna vill se en nolltolerans mot platsolyckor. Vi vill
            stärka insatserna vid arbetsplatser som är överrepresenterade
            bland anmälda arbetsplatsolyckor och arbetsmiljöbrott. På så sätt
            kan myndighetens resurser användas på ett mer effektivt sätt.
            Arbetsgivare måste också ges starkare förutsättningar och bättre
            verktyg för att skapa trygga arbetsplatser, inte minst genom förebyggande
            arbete. Det måste också bli enklare för arbetstagare att tipsa
            Arbetsmiljöverket när arbetsplatser misslyckas med att följa föreskrifter
            och lagar.
          </p>
          <head xml:id="i-BhcRqBNYHuBAt3KamjHX8v" type="h2">
            Bekämpa den arbetsrelaterade psykiska ohälsan
          </head>
          <p xml:id="i-UhTDRUAEp7rcyqdq1bf7w3">
            Alltför ofta glöms den psykiska ohälsan bort. Vi har i dag ett
            oerhört stort problem inte bara i arbetslivet utan i hela samhället
            med psykisk ohälsa. Den psykiska ohälsan är i dag en av de vanligaste
            orsakerna till sjukskrivning, samtidigt som mörkertalet är stort.
            Kvinnor – särskilt unga kvinnor – löper en större risk att drabbas
            av psykisk ohälsa som leder till sjukskrivning. Dessa sjukskrivningar
            innebär stora ekonomiska och sociala skador för individen som
            drabbas, samtidigt som samhället blir fattigare när människor
            inte orkar att arbeta.
          </p>
          <p xml:id="i-U84CbGw5Vk9SnA6ExhJBy8">
            En oroväckande trend är att anmälningarna av arbetssjukdomar
            bland kvinnor till följd av organisatoriska och sociala problem
            har ökat tio år i rad, mycket beroende på stress och överbelastning
            som många av arbetstagarna kan känna ofta beror på dålig planering
            ifrån arbetsgivarsidan.
          </p>
          <p xml:id="i-CWAJUgZD6skqoZDg127pf5">
            Den psykiska ohälsan kan inte endast bekämpas genom förändringar
            på arbetsmarknaden. I grunden är varje individ ytterst ansvarig
            för den egna hälsan – såväl den fysiska som den psykiska. Men
            med stöd kan fler undkomma allvarliga psykiska sjukdomar. Insatser
            måste stärkas inom en rad områden – från skolan till vården –
            för att förebygga psykisk ohälsa samt erbjuda stöd till dem som
            behöver det. Men mycket kan åstadkommas genom att arbetstagare
            erbjuds trygghet och rätt stöd i rätt tid på sin arbetsplats.
          </p>
          <p xml:id="i-E8NTgUQamAJjDwAFEuvQAn">
            En vanlig orsak till psykisk ohälsa är stress. Stress är inget
            nytt fenomen, vare sig på arbetsmarknaden eller inom forskningsfältet,
            men det är en arbetsskada där lagstiftning, förebyggande organisatoriskt
            arbete och föreskrifter inte har hängt med. Arbetsgivare måste
            ges incitament att förebygga stress på arbetsplatsen, och arbetstagare
            måste ges möjligheter att hantera sin arbetssituation. Flera företag
            får idag möjligheter att utbilda sig inom förebyggande insatser
            för arbetsmiljön, men få uppföljningar görs.
          </p>
          <p xml:id="i-8ChsCRWtgq8mscCquacfMP">
            Liberalerna vill därför tillsätta en utredning för att föreslå
            hur stress kopplad till psykiska sjukdomar, mobbning och sexuella
            trakasserier kan inkluderas i större grad i arbetsmiljöföreskrifterna.
            Utredningen bör särskilt anta ett jämställdhetsperspektiv och
            beakta legala aspekter av det faktum att nyblivna mödrar ofta
            går ned i arbetstid men förväntas producera ungefär samma tjänst.
            Utredningen bör även ta sikte på hur berörda myndigheter kan arbeta
            för att fler arbetsgivare ska kunna prioritera förebyggande insatser
            för att bromsa utvecklingen av sjukskrivningar.
          </p>
          <p xml:id="i-KKDhVFiyMHW8MPazFEAv3Q">
            Vi ser också företagshälsovården som en central aktör i att förebygga
            ohälsa bland medarbetarna och att skapa förutsättningar för ett
            långsiktigt hållbart arbetsliv. Till företagshälsovårdens arbete
            hör inte minst att förebygga och åtgärda psykisk ohälsa, skadligt
            bruk av alkohol och droger, trakasserier, mobbning och diskriminering.
            Den politiska ambitionen bör vara högre än vad den är i dag för
            att utveckla och intensifiera företagshälsovårdens arbete.
          </p>
          <head xml:id="i-Ve5a3mwDxixWvQmyxANqqq" type="h2">
            Gör det enklare att rapportera om missförhållanden på arbetsplatsen
          </head>
          <p xml:id="i-LLYtjcnBjdn9Aa96Zw81r">
            I Riksrevisionens granskning 2016:23 En god arbetsmiljö för alla
            framkommer att tips och anmälningar skulle kunna användas i högre
            grad för att upptäcka arbetsplatser med bristfällig arbetsmiljö.
            Jämfört med exempelvis Norges motsvarande myndighet fick Arbetsmiljöverket
            2016 in betydligt färre tips – 1 600 jämfört med 7 000 i Norge.
            Tips har fördelen av att handla om ett aktuellt problem och är
            därför ofta angelägna att agera på. Riksrevisionen noterar att
            Arbetsmiljöverket inte lyfter möjligheten till tips och anmälningar
            på sin hemsida. Genom en mer systematisk strategi för att motta
            och uppmuntra till tips skulle fler arbetsplatser med bristande
            arbetsmiljö upptäckas och inspekteras.
          </p>
          <p xml:id="i-PGsYY7gKaz9CZ8ymu2g8aW">
            Arbetsmiljöverket har begränsade resurser och kan inte undersöka
            om samtliga arbetsplatser följer de arbetsmiljöföreskrifter som
            arbetsgivare är förpliktade att följa. Myndigheten behöver därför
            genomföra ett urval, för att insatserna ska ge maximal effekt.
            Om arbetstagare som upplever arbetsmiljörelaterad otrygghet enkelt
            kunde rapportera in de missförhållandena, skulle myndighetens
            arbete bli effektivare. Framförallt gäller detta arbetstagare
            vid arbetsplatser som saknar kollektivavtal och skyddsombud, vid
            vilka arbetsplatser Arbetsmiljöverket kan vara den enda kontakten
            vid uppkomna problem. Den uppdelning vi ser inom branscher gällande
            inkomna tips vittnar om att kännedomen om tipssystemet är olika.
            Hotell- och restaurangbranschen, som är en av de största inom
            Sverige till antalet anställda, står för endast tio procent av
            antalet inkomna tips och anmälningar. Det betyder inte nödvändigtvis
            att det är säkra och trygga arbetsplatser, utan snarare att kännedomen
            om att man kan anmäla är lägre än i andra branscher. Det här måste
            Arbetsmiljöverket fokusera på, samtidigt som myndigheten bör fokusera
            sina oanmälda inspektioner på de arbetsplatser som enligt forskning
            och statistik är mest otrygga.
          </p>
          <p xml:id="i-Cifj6yhXkTfFYVe7hzAu8F">
            Trots att frågan om sexuella trakasserier har stått i rampljuset
            de senaste åren ser vi dessvärre inte någon positiv trend på Sveriges
            arbetsplatser. Av Arbetsmiljöverkets rapport Arbetsmiljö 2019
            framgår att drygt en av tio kvinnor utsatts för sexuella trakasserier
            på jobbet någon gång under de senaste tolv månaderna. Bland yngre
            kvinnor är siffran högre än så; en av fyra unga kvinnor har under
            de senaste tolv månaderna utsatts för sexuella trakasserier på
            arbetsplatsen. I en TCO-rapport från 2013 framkommer att när trakasserier
            och sexuella ofredanden gått så långt att arbetsgivaren har polisanmält
            händelsen är det inte ovanligt att arbetsgivaren känner att han
            har gjort sin plikt och lutar sig tillbaka – utan att ändra de
            strukturella problem som finns på arbetsplatsen. Situationen är
            oacceptabel – politiken måste agera kraftfullt.
          </p>
          <p xml:id="i-WyfUaWopTxku7T7eb2QS2k">
            Det viktigaste för att komma åt arbetsmiljöproblem är att förebygga
            orsaken, och där har arbetsgivaren ett stort ansvar. Men alltför
            ofta sker det inte utan påtryckningar utifrån. Liberalerna vill
            därför att det ska bli enklare för arbetstagare att anmäla sina
            arbetsplatser till Arbetsmiljöverket och DO. Vi behöver korta
            de avstånd som krävs för att arbetstagare ute på arbetsplatser
            ska våga säga ifrån. Det ska inte krävas ett metoo-upprop för
            att bryta mörkertalet – vi måste göra det enklare att tipsa och
            göra anmälningar om missförhållanden på arbetsplatser, även vad
            gäller diskriminering, trakasserier och psykisk ohälsa. En sådan
            möjlighet måste givetvis utformas på ett sådant sätt att tips
            och anmälningar behandlas på ett rättssäkert sätt. Det bör också
            göras en särskild bedömning av hur en sådan möjlighet kan utformas
            på ett sätt som ger minsta möjliga administrativa börda och andra
            olägenheter för företag, särskilt för mindre sådana.
          </p>
          <p xml:id="i-Hoe3Jj227zohcBbqYQ2KoE">
            Personer som vågar anmäla och påtala brister, så kallade visselblåsare,
            måste få stöd av såväl myndigheter som arbetsgivare att göra så.
            Liberalerna vill därför ge Arbetsmiljöverket i uppdrag att utreda
            hur det kan bli enklare att rapportera utan att riskera påföljder
            från vare sig arbetsgivare eller andra anställda. Det måste kunna
            ske anonymt, framförallt ifall det är arbetsgivaren som exempelvis
            har trakasserat personen som anmäler. Sanktionerna måste stärkas
            mot aktörer som vill förvägra visselblåsare att yttra sig. Liberalerna
            vill också se ett klargörande i den nya visselblåsarlagen, genom
            vilken Europaparlamentets och rådets direktiv (EU) 2019/1937 av
            den 23 oktober 2019 om skydd för personer som rapporterar om överträdelser
            av unionsrätten genomförs, av att rekvisitet ”missförhållanden
            som det finns ett allmänintresse av att de kommer fram” i den
            nya lagens 1 kap. 2 § motsvarar rekvisitet ”missförhållanden”
            i den gamla lagens 1 kap. 1 §.
          </p>
          <head xml:id="i-2EQ7jsiYiY2ph7WACAGpk6" type="h2">
            Stärk arbetsmiljön vid hemarbete
          </head>
          <p xml:id="i-GNf9m6RQp6XFQbZf9hrigr">
            Hemarbetet, som en följd av pandemin, har ställt helt nya krav
            på både arbetsgivare och arbetstagare. En del rapporter visar
            på att det har varit svårt att säkerställa en god arbetsmiljö
            såväl psykiskt som fysiskt när arbetet sker från hemmet. I exempelvis
            Sveriges ingenjörers medlemsundersökning uppger 46 % att de har
            tecken på belastningsbesvär och 40 % svarar att de känner sig
            uppgivna eller nedstämda. Såväl arbetsgivare som fackförbund har
            också påtalat att det finns oklarheter i hur en arbetsgivares
            arbetsmiljöansvar ser ut vid hemarbete. Samtidigt finns undersökningar
            som visar på att många arbetstagare är nöjda med att jobba hemifrån
            och gärna fortsätter att ha den möjligheten även efter pandemin.
            Hemarbete kan underlätta att få vardagen att gå ihop bättre. Framförallt
            visar undersökningar minskad stress bland kvinnor som jobbar hemifrån.
            Men värt att notera är att bland männen ökar stressen när de jobbar
            hemifrån, vilket tyder på att det kan finnas en risk för att hemarbetet
            befäster den icke-jämställda uppdelningen av det obetalda arbetet.
          </p>
          <p xml:id="i-35AzpgM4jzZmX1oUiweyXU">
            Erfarenheter från pandemin visar att gällande arbetsmiljölagstiftning
            är illa anpassad för den nya typ av frågeställningar som hemarbetet
            ger upphov till. Det behövs också klarhet i var gränsen går för
            frivilligt och förväntat hemarbete och hur arbetstiderna ska hanteras.
            En annan central fråga är hur arbetsgivaren ska ta ansvar för
            den psykosociala arbetsmiljön i hemmet. Det är viktigt att det
            råder tydlighet i frågan om vem som bär ansvar för arbetsmiljön
            när man arbetar hemifrån.
          </p>
          <p xml:id="i-MC5DfNorBhdTVsRtWt5mBu">
            Arbetsmiljölagstiftningen bör ses över för att säkerställa en
            tydlig ansvarsfördelning mellan arbetsgivare och arbetstagare
            när arbetsplatsen är i hemmet och en lämplig myndighet bör ges
            i uppdrag att följa hur ökat hemarbete påverkar jämställdheten.
          </p>
          <p xml:id="i-8dLzyc6PRcJRxczBb86Vow">
            Likaså behöver regler för förmånsbeskattning av utrustning som
            krävs för att säkra en god arbetsmiljö vid hemarbete ses över.
            Om en arbetstagare behöver utrustning som ska användas i hemmet
            krävs att arbetsgivaren har fungerande rutiner för hur utrustningen
            ska återföras till arbetsgivaren. Behåller arbetstagaren utrustningen
            förmånsbeskattas hen. Arbetsgivare som vill tillgodose en god
            arbetsmiljö men undvika extrakostnader för arbetstagaren drabbas
            därmed av ökad administration. Även ur ett hållbarhetsperspektiv
            är det önskvärt att utrustning inte slängs i onödan för att uppfylla
            skattetekniska regler.
          </p>
          <head xml:id="i-3oEHiRf6i5FpM6rMt9mhSs" type="h2">
            En modernare skyddsombudsreglering
          </head>
          <p xml:id="i-Swv48RprJ9VWGycKJyvowk">
            Skyddsombuden fyller en oerhört viktig funktion på svenska arbetsplatser.
            Det har inte minst visat sig under pandemin där skyddsombuden
            arbetat aktivt för att säkerställa arbetstagares rätt till skyddsutrustning
            och möjlighet att hålla avstånd. Skyddsombud finns på företag
            med minst fem anställda och tillsätts av den lokala fackliga organisationen.
            Finns det ingen sådan organisation tillsätts denna av arbetstagarna.
            Tyvärr vet få arbetstagare om den möjligheten. Skyddsombudet företräder
            arbetstagarna i arbetsmiljöfrågor och kan exempelvis stoppa farligt
            arbete samt ha en löpande kontakt med arbetsgivaren gällande planering
            och arbetsmiljöutmaningar.
          </p>
          <p xml:id="i-H9YF4nwyk8NBRm8hTAvTv1">
            Det finns många lyckade exempel på hur skyddsombud och skyddskommittéer
            fungerar som viktiga aktörer i fråga om att gemensamt med arbetsgivaren
            arbeta för en god arbetsmiljö för alla anställda. Samtidigt är
            det också uppenbart att mycket har hänt på svensk arbetsmarknad
            sedan arbetsmiljölagen (1977:1160), som styr skyddsombudens uppdrag,
            trädde i kraft 1978. Lagen behöver ses över och moderniseras för
            att bättre adressera den verklighet som skyddsombud i dag arbetar
            och verkar i.
          </p>
          <p xml:id="i-AoakB1YqjzYWpYJDg5Qb4o">
            Framförallt tre stora förändringar på svensk arbetsmarknad bör
            beaktas i en sådan revidering. För det första har andelen fackanslutna
            minskat, vilket har medfört att fler och fler arbetsplatser inte
            har någon lokal facklig organisation som kan tillsätta ett skyddsombud.
            För det andra har mycket förändrats i fråga om hur företag och
            arbetsplatser ser ut i dag jämfört med när arbetsmiljölagen trädde
            i kraft på 1970-talet. Antalet stora företag har minskat samtidigt
            som antalet småföretag med färre än fem anställda har ökat. 96
            % av alla företag har exempelvis färre än 10 anställda. För det
            tredje har det blivit uppenbart att arbetsmiljöutmaningarna på
            flera arbetsplatser ser annorlunda ut i dag. Ett exempel på detta
            är 6 kap. 7 § arbetsmiljölagen, med stöd av vilken ett skyddsombud
            kan stoppa ett visst arbete som kan innebära omedelbar och allvarlig
            fara för arbetstagares liv eller hälsa. Regleringen fyller fortfarande
            ett viktigt syfte i att erbjuda ett skydd för arbetstagares hälsa
            på många arbetsplatser, särskilt i branscher med tyngre vikt vid
            praktiska arbetsuppgifter, men den har också visat sig i praktiken
            svår att tillämpa på mindre omedelbara men alltjämt allvarliga
            hot mot arbetstagares hälsa. Detta illustrerar att lagstiftningen
            inte på alla punkter har hängt med i utvecklingen av vad som i
            sociala termer betraktas som ett arbetsmiljöproblem. Hur klassas
            dagens arbetsmiljöutmaningar som psykisk ohälsa, trakasserier
            och mobbning? Hur långt kan det gå innan ett skyddsombud kan stoppa
            en arbetsplats där anställda systematiskt trakasseras och mobbas?
            Dessa frågor lämnas i stor utsträckning obesvarade i gällande
            reglering.
          </p>
          <p xml:id="i-VQUqpbJ8EBC6G1eqPHMzn2">
            Liberalerna vill därför se över skyddsombudens uppdrag, något
            som lämpligen görs inom ramen för en statlig offentlig utredning.
            De regionala skyddsombuden bör ersättas av en ny och mer ändamålsenligt
            utformad funktion. Huvudregeln för de lokala skyddsombuden bör
            inte längre vara att de ska tillsättas av de lokala arbetstagarorganisationerna,
            utan som regel av arbetstagarna. Det är ofta – men inte alltid
            – på arbetsplatser utan kollektivavtal och fackanslutna som behovet
            av förbättrad arbetsmiljö är som störst, varför det inte bör vara
            normerande att vara fackansluten som skyddsombud. Liberalerna
            vill verka för att stärka rättigheterna för anställda på de allra
            mest otrygga arbetsplatserna, och i detta ingår bland annat att
            öka insatserna för anställda vid företag utan kollektivavtal.
          </p>
          <p xml:id="i-8S9iRXBhqXD4fKFV4tTNZL">
            De nya skyddsombuden bör även, likt visselblåsare, ha möjlighet
            till direktkontakt med DO och Arbetsmiljöverket i fall av misstänkta
            avvikelser från föreskrifter eller lagar. Av vikt är att det nya
            skyddsombudet kopplas samman med ett förbättrat tipssystem för
            enskilda arbetstagare. Det kan vara så att det är både skyddsombudet
            och arbetsgivaren som trakasserar en arbetstagare, och då måste
            det finnas förbättrade möjligheter och ökad information om hur
            arbetstagaren går direkt till Arbetsmiljöverket och DO. Dessutom
            bör skyddsombudet få ett utökat ansvar gällande psykisk ohälsa,
            trakasserier och mobbning, något som bör ingår i skyddsombudens
            utbildning samt utvecklas tydligare i skyddsombudens uppgifter.
          </p>
          <p xml:id="i-LG3BhWrHVTV4gWAK9Yn7mX">
            Under våren 2020 tillkännagav riksdagen, efter en motion från
            bland andra Liberalerna, att effekten av regionala skyddsombud
            bör utvärderas. Vi inväntar att regeringen tillsätter en utredning
            för att se över skyddsombuden med hänsyn till det vi lyfter ovan,
            varför vi inte yrkar på något nytt tillkännagivande från riksdagen
            i den här motionen.
          </p>
          <head xml:id="i-H6jF9FwoGQbtLupXMyhTyQ" type="h2">
            Skydda offentliganställda från hot och våld
          </head>
          <p xml:id="i-5JrtbRmJkkVGFEpRTK7y81">
            Trygghet är en frihetsfråga. Det gäller inte minst rätten att
            vara trygg på sin arbetsplats – oavsett var den ligger. Tyvärr
            är detta i dag långt ifrån en självklarhet på alla arbetsplatser.
            I augusti 2021 släpptes en rapport, framtagen på uppdrag av Göteborgs
            stad, som kartlägger problemen med tystnadskultur bland kommunanställda.
            I rapporten skildras en verklighet där rädslan för att utsättas
            för hot och våld har lagt ett lock av skräck över verksamheten.
            En verklighet där anställda blundar för brott som begås på öppen
            gata, där många drar sig för att anmäla hot och kränkningar som
            de utsätts för i tjänsten och där de få som vågar lyfta på locket
            inte sällan möts av en kompakt intern tystnad. Det främsta skälet
            till oviljan att anmäla händelser är, enligt rapporten, en rädsla
            för repressalier från kriminella strukturer. Men delförklaringar
            finns också i en intern tystnadskultur och en upplevd osäkerhet
            kring vilket stöd arbetsgivaren kan eller vill ge.
          </p>
          <p xml:id="i-W5qs9BN7SSj5i1NUNZMoTw">
            För att öka viljan och förutsättningarna för tjänstepersoner
            att anmäla brott bör hanteringen av personuppgifter ses över.
            När en kommun som arbetsgivare anmäler ett brott som en medarbetare
            utsatts för blir deras personnummer, adress och telefonnummer
            kända för den som polisanmälts och i regel en allmän handling
            som kan begäras ut av vem som helst. Många upplever därmed en
            ökad risk att utsätta sig själv och sin familj för mer hot eller
            våld. Denna öppenhet om anställda i myndighetsutövande ställning
            är i förhållande till hur den grova organiserade brottslighetens
            våldskapital utvecklats ohållbar. Därför behöver lagstiftningen
            moderniseras. Vi vill att den sekretess som gäller för personuppgifter
            vid sexualbrott ska utvidgas till fler fall, till exempel där
            det finns en tydlig hotbild från kriminella nätverk med stort
            våldskapital. Vi vill också ha en nationell stödfunktion för socialtjänsthandläggare
            vid utredning, beslut och verkställande, öka möjligheterna för
            kommuner att överflytta ärenden till en annan kommun för beslutsfattande
            där hotbilden är stor samt ta fram en kunskapsöversikt för hur
            man kan upptäcka, kartlägga och motverka brott som offentligt
            anställda utsätts för och hur man kan motverka tystnadskulturen
            bland anställda.
          </p>
          <head xml:id="i-4e5d5nLhxT7Q8hytJWUVAG" type="h2">
            Bekämpa otryggheten i lärarkåren
          </head>
          <p xml:id="i-7iGngFRQzSSv3oFSxXdbq9">
            Skolpersonal är en yrkesgrupp med särskild utsatthetsproblematik.
            Under de senaste åren har flera rapporter och internationella
            undersökningar visat på stora brister i den svenska skolan när
            det kommer till studiero och trygghet. Nästan var femte lärare
            går till arbetet med känslor av obehag inför risken att utsättas
            för hot, våld eller andra trakasserier, och var tredje grundskolelärare
            ser hot och våld som ett stort problem. Riskerna för hot och våld
            skapar osäkerhet, rädsla, vantrivsel och kostsam sjukfrånvaro.
            Under 2020 fick Arbetsmiljöverket ta emot 320 anmälningar från
            skolor runt om i Sverige där anställda haft sjukfrånvaro orsakad
            av hot och våld. Det är en siffra som politiken bör ta intryck
            av.
          </p>
          <p xml:id="i-Fk3823BfdCCjkZWoBs9K8S">
            Att stärka arbetet med trygghet och studiero är av stor vikt
            för att skapa bättre förutsättningar för att fler elever ska känna
            sig trygga och kunna fokusera på skolarbetet i alla skolor. I
            en särskild partimotion lägger vi fram våra förslag för en tryggare
            skolmiljö för såväl lärare som elever. Det handlar bland annat
            om att förtydliga lärares ansvar och befogenheter i klassrummet,
            att definiera vad som utgör en kränkning i skollagen samt att
            stärka skolans yttre skydd utifrån ett trygghetsperspektiv.
          </p>
          <p xml:id="i-1VDBWme4WQZwNJYirNFw9">
            Skolan som arbetsgivare – oavsett om den är i kommunal eller
            privat regi – måste vidta kraftfulla åtgärder för att förebygga
            otrygghet i skolpersonalens arbetsmiljö. Det förebyggande arbetet
            måste på många håll byggas ut och utvecklas. Här vilar ett tungt
            ansvar på skolans huvudmän, inte minst kommunala huvudmän. Tillsynsansvaret
            för skolans arbetsmiljö är i dag delad mellan Skolverket och Arbetsmiljöverket,
            där den senare har ett särskilt ansvar för lärares arbetssituation.
            Liberalerna vill se över huruvida en större samordning i myndigheternas
            ansvar kan stärka och effektivisera tillsynen av skolans arbetsmiljö.
          </p>
          <head xml:id="i-Mur96pERuACQfr1eGn2stA" type="h2">
            Stärkt lagstiftning mot mobbning och trakasserier på arbetsplatser
          </head>
          <p xml:id="i-Jdyu7anh8bA8TGRsMxc55C">
            Varje år görs ungefär 1 000 arbetsskadeanmälningar på grund av
            mobbning. Forskning visar att cirka 20 procent av den svenska
            arbetskraften arbetar i en arbetsmiljö med risk för mobbning.
            Ungefär 300 000 personer är utsatta för mobbning – och 100 000
            för allvarlig sådan. Den arbetsplatsrelaterade mobbningen är inte
            bara oacceptabel, den utgör också ett allvarligt samhällsproblem;
            risken att bli arbetslös ökar femfaldigt vid mobbning och risken
            att drabbas av depression trefaldigt.
          </p>
          <p xml:id="i-ChWhWjZTcgdrreRLynRZQm">
            Mycket kan göras, och görs redan i dag, för att förhindra och
            förebygga förekomsten av mobbning. Det krävs goda rutiner för
            förebyggande arbete på arbetsplatser runtom i landet och en lagstiftning
            som stöttar detta. Många arbetsplatser går före som goda förebilder
            genom tydliga regler för hur man beter sig på arbetsplatsen, ett
            genomtänkt arbetsmiljösystem och väl underbyggda riskbedömningar.
          </p>
          <p xml:id="i-W2vQyKUWT7VjbX7SLJi9ba">
            Men det finns fortfarande områden där lagstiftningen haltar.
            Arbetsgivaren har i dag ett ansvar för det förebyggande arbetet,
            men när en arbetstagare drabbas av mobbning riskerar denne att
            stå helt utan stöd. Det finns i dag två parallella regelverk som
            är tillämpliga på situationer med mobbning på arbetsplatsen: diskrimineringslagen
            och arbetsmiljölagen. I fall där mobbning och trakasserier inte
            har en tydlig koppling till en diskrimineringsgrund och inte heller
            utgör sexuella trakasserier blir diskrimineringslagen inte tillämplig.
            Arbetsmiljölagen ålägger arbetsgivaren att säkerställa en god
            arbetsmiljö och förebygga att arbetstagaren utsätts för ohälsa
            eller olycksfall, och vid fall av kränkande särbehandling finns
            föreskrifter från Arbetsgivarverket som fastställer arbetsgivarens
            ansvar och skyldigheter.
          </p>
          <p xml:id="i-woo47xZyEVcbrtxkNj2xF">
            Det saknas dock lagstiftning som specifikt skyddar den arbetstagare
            som blir mobbad på sin arbetsplats. En arbetstagare som upplever
            mobbning har med andra ord få möjligheter att på rättslig väg
            komma till rätta med sin arbetssituation. Praxis på området är
            sparsam, och de fall som har avgjorts sätter en hög ribba för
            vad som ryms inom lagens gränser. Till saken hör att bevisföringen
            i fall rörande mobbning inte sällan är problematisk; det är inte
            ovanligt att ord står mot ord, vilket för en utsatt arbetstagare
            kan innebära en smärtsam – och avskräckande – process. Det finns
            inte heller någon stöttande funktion som kan hjälpa till att driva
            fallet, en roll som Diskrimineringsombudsmannen exempelvis spelar
            i fall av diskriminering.
          </p>
          <p xml:id="i-4JbDMjVh4e3fLzqhhPUuSV">
            Mot bakgrund av denna problematik vill Liberalerna stärka lagstiftningen
            kring mobbning och trakasserier på arbetsplatser. En statlig utredning
            bör tillsättas i syfte att utreda möjligheten att införa en särskild
            lag mot trakasserier i arbetet.
          </p>
        </div>
        <div xml:id="i-Wb88hpY1Rem2FmpCa21cbu" type="motSignatures">
          <list xml:id="i-SZXGMBtuMBPuZrzUvHxf5a">
            <item xml:id="i-VK4ZjcpumuQM6gL1EefVwR">
              Roger Haddad (L)
            </item>
            <item xml:id="i-2fJUsdKizwccSWDTwLR33c">
              Malin Danielsson (L)
            </item>
            <item xml:id="i-Q8tgSk2fervQwvUQYGzmNv">
              Johan Pehrson (L)
            </item>
            <item xml:id="i-UQRVcffoVRwUSfgTvaLUvW">
              Maria Nilsson (L)
            </item>
            <item xml:id="i-LgMW5cSAqWw2EJ9QzGNrZr">
              Lina Nordquist (L)
            </item>
            <item xml:id="i-Tmf11c733kcANtAtEF8DSH">
              Gulan Avci (L)
            </item>
            <item xml:id="i-XCUMYjtA1SYvb4YbyzjBbZ">
              Christer Nylander (L)
            </item>
            <item xml:id="i-VURZ7xuzEH7rDYpaKd6u6q">
              Mats Persson (L)
            </item>
            <item xml:id="i-HHriqqvHgRLS2iKWtK7uEH">
              Allan Widman (L)
            </item>
          </list>
        </div>
      </div>
    </body>
  </text>
</TEI>
