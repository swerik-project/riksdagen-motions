<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00578">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__578/mot_1957__ak__578-001.pdf"/>
      <fw xml:id="i-Lm6U8BjZpJ5uX9JgraZAfA">
        Motioner i Andra kammaren, nr 578 år 1957 11
      </fw>
      <div xml:id="i-FtWsJsm7N79CDT7DwomSvR" type="motHeader">
        <div xml:id="i-S2wwq2wBZpS2PZDwdZj6o8" type="motTitle"/>
        <div xml:id="i-6bzvzELgPPKsVxMsZmgrqQ" type="motSubmissionInfo"/>
      </div>
      <div xml:id="i-3RS2deZ9bX5UNvjQdJGQKD" type="motBody">
        <div xml:id="i-EqBeJxCKqAvdtzdFXCbTLZ">
          <p xml:id="i-82Baa6YcDrL17dB2FX3ozA">
            Nr 578
          </p>
          <p xml:id="i-PabxUMq8JL5cXtFTPtFsuq">
            Av herr Hagberg m. fl., i anledning av Kungl. Maj:ts proposition,
            nr 100, angående anslag för budgetåret 1957/58 till främ- jande
            av bostadsförsörjningen m. m.
          </p>
          <p xml:id="i-7j6Xtms7yfRBmHVBmiQ231">
            Läget på bostadsmarknaden blir mer kritiskt för varje år. På
            grund av den industriella utvecklingen med åtföljande avflyttning
            från landsbygden till städer och industrisamhällen och det otillräckliga
            byggandet har bo- stadsbristen i dessa centra, framför allt i
            storstäderna, blivit ett av de mest allvarliga sociala problemen
            i vårt land. Om man jämför takten i bostadsbyggandet med den utbyggnad
            som på- går på andra områden framstår klart, vilken eftersläpning
            som uppstått. Medan investeringarna i bostadsbyggandet år 1938/
            1939 utgjorde över 30 procent av de samlade bruttoinvesteringarna
            utgör de nu inte mer än om- kring 20 procent. År 1939 producerades
            58 550 lägenheter, vilket då inte ansågs onormalt under tider
            av högkonjunktur. Om denna takt hade hållits under de år som gått
            sedan dess skulle vi nu haft omkring en kvarts miljon fler lägenheter
            än dem som under denna tid tillförts bostadsmarknaden. Någon egentlig
            bostadsbrist skulle således inte ha förekommit. Det otillräckliga
            byggandet kommer att medföra ännu större sociala skadeverkningar
            om några år. Inpå 1960-talet är de stora barnkullarna från 40-talet
            giftasvuxna och ställer krav på egna bostäder för att kunna bilda
            familj. Om inte nuvarande tempo i bostadsbyggandet radikalt påskyndas
            kommer läget att bli ohållbart. Detta understrykes också av bostadsstyrel-
            sen, som framhåller att ”bostadsnöden fortfarande är en av de
            viktigaste orsakerna till missanpassning av skilda slag i samhället”.
            Beträffande möj- ligheterna att öka bostadsbyggandets omfattning
            framhåller styrelsen,
          </p>
          <p xml:id="i-D34oPEeaD3qKh3PfgMzAtU">
            att den erforderliga ökningen av bostadsbyggandet torde kunna
            nås med ett tillskott av arbetskraft, som i förhållande till arbetsmarknaden
            som helhet kan betraktas som skäligen ringa.
          </p>
          <p xml:id="i-9ssPHxwX6wz6ZFxU5YzEiB">
            Vi finner denna ståndpunkt riktig och förordar att riksdagen
            hemställer till regeringen om att den måtte låta utarbeta en plan
            på längre sikt för bo- stadsbyggandet. Lämpligt vore en femårsplan
            för ökning av bostadsbyg- gandet med 70 000—75 000 nya lägenheter
            per år, d. v. s. en ökning av lägenhetsbeståndet under denna tid
            med 350 000—3'75 000. Ett bostads- byggande av sådan omfattning
            är helt enkelt ofrånkomligt, om inte bostads- krisen skall ytterligare
            förvärras under de närmaste åren.
          </p>
          <pb facs="riksdagen-motions-pdf/data/1957/mot_1957__ak__578/mot_1957__ak__578-002.pdf"/>
          <fw xml:id="i-62bRn6kkBBY8HktjeoBTZJ">
            12 Motioner i Andra kammaren, nr 578 år 1957
          </fw>
          <p xml:id="i-4K36Q6no86qnBcHc6QHt3n">
            En planläggning på längre sikt av bostadsbyggandet skulle medföra
            att byggnadsarbetet kunde fortgå året om. Det är ett slående bevis
            för den nuvarande planlösheten att tusentals byggnadsarbetare
            varje vinter i flera veckor går arbetslösa samtidigt som kön av
            bostadslösa växer. Enbart för de medel som utbetalas från arbetslöshetskassorna
            skulle åtskilliga bo- stadslägenheter kunna uppföras. Man kan
            inte mildra och än mindre övervinna bostadsbristen genom att höja
            hyrorna, som departementschefen förordar. I propositionen heter
            det:
          </p>
          <p xml:id="i-FyKzDrcwP6hnCvuk1SV7Wn">
            Genom att bidraga till ett relativt förbilligande av bostäderna
            har bo- stadspolitiken mera allmänt drivit på bostadsefterfrågan...
            Om efterfrågan på bostäder överstiger tillgången, och alltså en
            marknadsmässig brist på bostäder är för handen, skapas missförhållanden
            och uppkommer sociala problem av mycket allvarlig natur... Man
            måste göra ett val mellan att å ena sidan något hålla igen bostadsefterfrågans
            ökning för att snabbt bli kvitt bostadsbristen, och å andra sidan
            för ganska lång tid ha kvar bristen med alla de svåra olägenheter
            som detta skulle föra med sig.
          </p>
          <p xml:id="i-DDoqwEgjxqioXUWgxzxpLY">
            Syftet är således att ”mildra” bostadsbristen genom att låta
            hyrorna stiga. Denna politik har tidigare förfäktats av högern
            och riktar sig direkt mot den socialt betonade linje i bostadsfrågan,
            som kännetecknat efter- krigstidens politik.
          </p>
          <p xml:id="i-Ase9rH7BeTe8Mnq3UjV4LP">
            Standardsänkning måste hindras
          </p>
          <p xml:id="i-LE8nEge9dBh24DaR3NR6tJ">
            Det är heller ingen utväg att sänka bostadsstandarden om man
            vill råda bot för bostadseländet. Tvärt emot bostadssociala utredningens
            rekom- mendationer har utrymmesstandarden i lägenheterna under
            senare år ten- derat att minska. HSB:s yttrande till bostadspolitiska
            utredningens för- slag pekar på de allvarliga konsekvenser detta
            medför:
          </p>
          <p xml:id="i-ByUoPvqzJDz528QTxAGZqi">
            Med tanke på att vårt nuvarande bostadsbestånd i tätorterna dessutom
            till ca 70 procent torde bestå av smålägenheter om högst 2 rum
            och kök (varav ca 40 procent består av lägenheter om max. 1 rum
            och kök) måste i dagens läge en relativt ökad produktion av smålägenheter
            mindre än 3 rum och kök framstå som en uppenbar felinvestering,
            som av den anled- ningen ej kan rekommenderas ur samhällsekonomisk
            synpunkt.
          </p>
          <p xml:id="i-9DCEXoRuXyCxzS7buxXuwM">
            Ännu mer kategoriskt uttalar sig arkitekt Sven Wallander i en
            skrift, utgiven av Hyresgästernas riksförbund:
          </p>
          <p xml:id="i-2PAavTBspS17JgFb4DqLB5">
            Att fylla landet med 1- och 2-rumslägenheter, som nu sker, är
            en kapital- förstöring av grandiosa mått, ty om premisserna rörande
            standardhöj- ningen håller, kommer mycket få människor om något
            årtionde vilja ha de lägenheter som nu byggs. Här sätter då slutsatsen
            in, nämligen att det kanske vore ekonomiskt klokt att subventionera
            hyrorna så mycket, att en större mängd människor redan nu kunde
            komma åt t. ex. 3-rumlägenheter än vad som är fallet i dagens
            situation.
          </p>
          <pb facs="riksdagen-motions-pdf/data/1957/mot_1957__ak__578/mot_1957__ak__578-003.pdf"/>
          <fw xml:id="i-EsV3oJwF6UiHSLRdiUMM6s">
            Motioner i Andra kammaren, nr 578 år 1957 13
          </fw>
          <p xml:id="i-G9DJPY8q9UdfBcLdTpAzux">
            Bostadsstyrelsen uttalar sig i samma riktning och framhåller
            att det före- ligger en betydande uppdämd efterfrågan på lägenheter
            större än 2 rum och kök. Styrelsen framhåller att bostadsfrågan
            ”måste ses ur en vidare synvinkel än den begränsat bostadspolitiska
            eller finanspolitiska”.
          </p>
          <p xml:id="i-8ZmhghKNmxWqyNQkTzz4Mb">
            Vi delar dessa synpunkter och vänder oss bestämt emot att bostädernas
            utrymmesstandard sänkes. Rymligare familjebostäder till hyror,
            som också mindre inkomsttagare kan betala, är den bostadspolitiska
            linje som stats- makterna bör följa. För att uppnå en sådan målsättning
            för bostadspolitiken måste en rad frågor ställas under omprövning.
            Hit hör i första hand ränte- och kredit- politiken, tomtpolitiken
            samt frågan om priserna på byggnadsmaterial.
          </p>
          <p xml:id="i-WKS8zqn2i4GSzqYr81Stqz">
            Inkomster och hyror
          </p>
          <p xml:id="i-S64zGkXsbYTUu5F9PHWqgv">
            När de generella bostadssubventionerna infördes låg starkt motiverade
            sociala skäl som grund. Avsikten var att hålla hyresnivån i något
            så när rimlig proportion till inkomstläget för stora massor av
            hyresgäster. Att också människor med relativt goda inkomster kommit
            i åtnjutande av sub- ventionerna beror på att de är konstruerade
            som generella. Fördelarna här- av uppväger mer än väl de nackdelar
            som möjligen kan påvisas. I tider av fallande penningvärde och
            fortgående inflation bör det vara ett intresse för statsmakterna
            att hålla prisnivån nere. Propositionen förordar emellertid det
            rakt motsatta. Departementschefen anför som huvudsakligt argument
            för de generella subventionernas successiva avveckling att ”bo-
            stadskostnaderna stigit mindre än inkomsterna”. Detta är argument
            för hyreshöjningar. Om en vara inte stiger i pris lika mycket
            som penning- inkomsterna ökar, skall statsmakterna ingripa för
            att höja priset. Det är en dålig politik om man vill motverka
            inflationen och bevara penningvär- det. Och den verkar särskilt
            utmanande när det gäller prishöjning på en så oumbärlig vara för
            alla människor som bostaden. För övrigt har inte hyresnivån under
            senare år varit stabil. Det har för- siggått en ständig förskjutning
            till högre hyror, särskilt i de nybyggda husen. Från 1945 till
            1952 steg hyrorna i nya statsbelånade hus med 25—30 procent. De
            allmänna levnadskostnaderna steg under samma tid, enligt officiella
            beräkningar, med 39 procent. Genom att penninglönerna också stigit
            för flertalet löntagare kan det måhända statistiskt fastställas
            att hyrans andel av de nominella lönerna blivit något mindre än
            tidigare. Men vad är det som säger att bostadskostnaderna ovillkorligen
            måste sluka 25—30 procent av inkomsterna? Är det så upprörande
            om hyresgästerna får använda en något större del av sina inkomster
            för andra behov än
          </p>
          <pb facs="riksdagen-motions-pdf/data/1957/mot_1957__ak__578/mot_1957__ak__578-004.pdf"/>
          <fw xml:id="i-W4MEPxjbweayfG8WnZ5wuS">
            14 Motioner i Andra kammaren, nr 578 år 1957
          </fw>
          <p xml:id="i-Poh9xWVVdrmRwdM4C3DHpn">
            bostaden? Vi anser att hyran också nu tar alltför dryg andel
            av lönen för den stora massan av löntagare och kan inte godtaga
            departementschefens argumentation på denna punkt.
          </p>
          <p xml:id="i-HFLe4k57U1pNzXwnCr6MzC">
            Räntepolitiken och hyrorna
          </p>
          <p xml:id="i-LF25p2eG2uEy787GH57qLM">
            Räntans storlek spelar en mycket väsentlig roll när det gäller
            hyrans storlek. En räntestegring på en procent medför en hyreshöjning
            på inte mindre än 10—14 procent. Enbart genom räntehöjningen i
            april 1955 drab- bades hyresgästerna i de privatfinansierade bostadshusen
            av en motsva- rande hyreshöjning. För statsbelånade hus, som tillkommit
            under åren 1941—1950, höjdes hyrorna med 5 procent. Att hyreshöjningen
            blev mindre i de statsbelånade husen sammanhänger med den ”räntegaranti”,
            som sta- ten iklätt sig och som utgör en väsentlig del av de statliga
            bostadssubven- tionerna. Denna räntegaranti infördes 1941 för
            att hålla tillbaka hyresstegringar som inte kunde anses skäliga.
            Nu föreslås att räntegarantien successivt skall avvecklas. Departementschefen
            förordar dels att lånen skall vara obundna, dels att räntan för
            nybyggda hus skall höjas från 3 till 4 procent för den del av
            fastigheten, som avser bostäder, och till 5 procent för den del,
            som användes för andra ändamål. Samtidigt höjes den statsgarantera-
            de räntan med en halv procent, vilket innebär en hyreshöjning
            i flerfamiljs- husen med 5—6 procent. För egnahemmen blir kostnadsökningen
            i många fall ännu större. Vidare skall staten nu återkräva de
            s. k. tilläggslånen, vilket också kom- mer att medföra en kännbar
            hyresstegring. Enbart genom dessa två åt- gärder kommer hyresgästerna
            att få en ökning av boendekostnaderna med 8—9 procent. Därtill
            kommer att amorteringstiden för tertiärlånen, som nu är 35 år
            för trähus och 40 år för stenhus, skall förkortas till 30 år för
            alla hus. Det finns inga sakliga skäl som motiverar denna åtgärd.
            Genom den moderna byggnadstekniken och förbättringen av byggnadsmaterialet
            ökar bygg- nadernas ”livslängd”. Det vore därför motiverat med
            en förlängning av amorteringstiden, vilken rimligen borde medföra
            en sänkning av hyres- nivån. Regeringsförslaget om amorteringstidens
            förkortning kan endast föra till ett resultat: ytterligare höjning
            av boendekostnaderna. Detta gäl- ler inte minst för egnahemsägare.
            Resultatet av regeringens förslag kommer att bli väsentliga hyreshöj-
            ningar, särskilt i nyproducerade hus. Nedanstående exempel, som
            bygger på en beräkning som gjorts av Göteborgs stadsfullmäktige,
            illustrerar verk- ningarna av de åtgärder som förordas i propositionen:
          </p>
          <pb facs="riksdagen-motions-pdf/data/1957/mot_1957__ak__578/mot_1957__ak__578-005.pdf"/>
          <fw xml:id="i-WvGh13jm2GFNEZ3cB6cTUt">
            Motioner i Andra kammaren, nr 578 år 1957 15
          </fw>
          <p xml:id="i-2mVChyLhdXKuj2KhxwpQdQ">
            1. Höjningen av tertiärlåneräntan kr. 1:50 per kvm lägenhetsyta
            2. Minskningen av amorteringstiden —,, 1:10 ,, &gt;, 33 3. Höjningen
            av garanterade räntan —,, 2:—,, » 5
          </p>
          <p xml:id="i-P42bmhuwcPLQdFDsNYj83P">
            Summa hyreshöjning kr. 4:60 ,, 3
          </p>
          <p xml:id="i-9A2wUj4yURmJ35nEm4GAT7">
            Detta innebär för en normal lägenhet på 2 rum och kök en hyreshöjning
            per år på inemot 300 kr.
          </p>
          <p xml:id="i-74vDAYuGkzd3JRLcPA6AKt">
            Materialkostnaderna och hyrorna
          </p>
          <p xml:id="i-LTns5ZfS3uZq9mXZSW7A7x">
            Regeringens förslag är ett allvarligt slag mot den bostadssociala
            politik, som påbörjades under 1930-talet och som sedan mer eller
            mindre konse- kvent fullföljts under efterkrigstiden. Denna politik
            har, trots att det byggts alldeles för litet bostäder, varit av
            stor betydelse. En konse- kvent genomförd bostadssocial politik,
            som tar sikte på att snabbt likvidera bostadsbristen, att hålla
            en god bostadsstandard till hyror på en rimlig nivå, är enligt
            vår mening statens och kommunernas främsta uppgift på bostadspolitikens
            område. Av väsentlig betydelse för att kunna nedbringa hyresnivån
            är, förutom återgång till lågräntepolitik, att åtgärder vidtages
            för att bryta monopol- kapitalets herravälde över byggnadsmaterialindustrien,
            liksom att den pri- vata spekulationen med tomtmark stävjas, I
            fråga om byggnadsmaterialet är det uppenbart att monopolföretagen
            tillskansar sig jättevinster, som i sista hand hyresgästerna får
            betala ge- nom stegrade hyror. Enligt bostadsstyrelsens index
            för de totala byggnadskostnaderna hade de (med 1950 som basår
            — 100) stigit till 226,5 den 1 november 1956. Löne- summans ökning
            utgjorde under samma tid 83,6 procent, men materialkost- naderna
            ökade med nära dubbelt så mycket eller 161,6 procent. En väsentlig
            del av materialkostnadernas ökning är höjningen av de monopolpriser
            som tillämpas. Sålunda uppgår prishöjningen sedan 1950 till inte
            mindre än 48 procent. Med hänsyn till materialprisernas stora
            betydelse för byggnadskostna- derna och därmed för hyresnivån
            måste åtgärder vidtagas för att åstad- komma lägre priser på byggnadsmaterial.
            Storfinansens monopolställning i denna industri måste brytas.
            Ett förstatligande av byggnadsmaterialpro- duktionen, som stått
            på dagordningen de senaste 10—15 åren, får inte läng- re uppskjutas.
            Den byggnadsmaterialutredning som tillsattes 1947 firar i dagarna
            sitt 10-årsjubileum med att nedlägga sin verksamhet utan att redo-
            visa något som helst resultat av betydelse. Men därför får denna
            viktiga fråga inte betraktas som avskriven. Den måste lösas på
            ett för allmän-
          </p>
          <pb facs="riksdagen-motions-pdf/data/1957/mot_1957__ak__578/mot_1957__ak__578-006.pdf"/>
          <fw xml:id="i-KKqsD3Rk599bGDUfUXmwtg">
            16 Motioner i Andra kammaren, nr 578—579 år 1957
          </fw>
          <p xml:id="i-Wd28D9GZQHRBgEEfso2BWi">
            heten tillfredsställande sätt, om en socialt inriktad bostadspolitik
            skall kunna genomföras med den målsättning vi ovan angivit. Med
            hänvisning till vad ovan anförts hemställes i anledning av Kungl.
            Maj:ts proposition nr 100, punkten I. att riksdagen måtte avslå
            Kungl. Maj:ts förslag om höj- ning av räntan för tertiär- och
            egnahemslån från 3 till 4 procent; att riksdagen måtte avslå Kungl.
            Maj:ts förslag om höj- ning av räntegarantien med 0,5 procent;
            att riksdagen måtte avslå Kungl. Maj:ts förslag om för- kortning
            av amorteringstiden för de statliga tertiärlånen; att riksdagen
            måtte avslå Kungl. Maj:ts förslag om åter- betalning av tilläggslånen;
            samt att riksdagen under punkten III a) 1) i Kungl. Maj:ts förslag
            måtte å driftbudgeten under femte huvudtiteln an- visar ett anslag
            till Kapitalmedelsförluster och ränteefter- gifter å vissa bostadsbyggnadslån
            av 180 000 000 kronor.
          </p>
          <p xml:id="i-6gZAbkwiBpmD3u4yYanES5" type="date">
            Stockholm den 29 mars 1957 H. Hagberg
          </p>
          <p xml:id="i-UHGo1yz1sfiVNpqAkQRboZ">
            Erik Karlsson Knut Senander Henning Nilsson
          </p>
          <p xml:id="i-QWoBs2SxJmoQx1FS7Y6uQs">
            Nr 579
          </p>
          <p xml:id="i-LJwufAxqAKSN7vBAhLuwir">
            Av herr Hagberg m. fl., i anledning av Kungl. Maj:ts proposition,
            nr 100, angående anslag för budgetåret 1957/58 till främ- jande
            av bostadsförsörjningen m. m.
          </p>
          <p xml:id="i-3K4o89VvpmXBg4JssHXBdA">
            Med hänvisning till motiveringen i motion nr II: 578 hemställes,
            att riksdagen i skrivelse till Kungl. Maj:t hemställer om utarbetande
            av en femårsplan för bostadsförsörjningen, som tar sikte på en
            nyproduktion av bostadslägenheter på 70 000 till 75 000 om året.
          </p>
          <p xml:id="i-SfBHP3TVvivh4rAS1UfGDT" type="date">
            Stockholm den 29 mars 1957 H. Hagberg
          </p>
          <p xml:id="i-QwoYVCNuVyXc5naMZfrf9y">
            Erik Karlsson Knut Senander Henning Nilsson
          </p>
          <p xml:id="i-GaaLP73tsi3GANfxr4EJzh">
            Alfa Boktr., Sthlm 1957
          </p>
        </div>
      </div>
    </body>
  </text>
</TEI>
