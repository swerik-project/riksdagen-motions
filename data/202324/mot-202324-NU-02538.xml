<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02538">
  <teiHeader>
    <fileDesc>
      <titleStmt>
        <title>Civilrättsliga sanktioner på immaterialrättens område</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2538 av Markus Wiechel och Alexander Christiansson (båda SD)</title>
          <idno type="rdwebb">HB022538</idno>
          <rs type="number">2538</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022538/text</ref>
          <ref type="dokument_url_html">https://data.riksdagen.se/dokument/HB022538</ref>
          <ref type="dokumentstatus_url_xml">https://data.riksdagen.se/dokumentstatus/HB022538</ref>
          <ref type="pdf">https://data.riksdagen.se/fil/8CE40757-B3DE-4DD7-B470-F5B388C5D3EC</ref>
          <ref type="docx">https://data.riksdagen.se/fil/FDDDA831-4737-4204-9A5F-1625F0F01532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AChRTmUPzWhHYL4yHiLqJw" type="signed"/>
        <correspContext corresp="i-AChRTmUPzWhHYL4yHiLqJw">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-6oLPg1K1k3azP3YMnUNV6s" type="submitted">
          <date when="2023-10-05"/>
          <time when="15:38:29"/>
        </correspAction>
        <correspAction xml:id="i-UnDySUNufUaVouJ14fkQ3" type="reviewed">
          <date when="2023-10-05"/>
          <time when="18:37:29"/>
        </correspAction>
        <correspAction xml:id="i-VZrpvRrrEdtjjL9SxtymRj" type="referred">
          <date when="2023-10-17"/>
        </correspAction>
        <correspAction xml:id="i-79URiPwp4zQumfK4uQmnu8" type="assigned">
          <date when="2024-04-15"/>
          <time when="12:19:02"/>
        </correspAction>
        <correspContext corresp="i-79URiPwp4zQumfK4uQmnu8">
          <ref type="assignedTo">Näringsutskottet</ref>
        </correspContext>
        <correspAction xml:id="i-LG9apzVGBEXfLMcEHrpeHE" type="behandlas_i"/>
        <correspContext corresp="i-LG9apzVGBEXfLMcEHrpeHE">
          <ref type="uppgift">2023/24:NU7</ref>
          <ref type="ref_dok_id">HB01NU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU7</ref>
          <ref type="ref_dok_titel">Immaterialrättsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2538 av Markus Wiechel och Alexander
          Christiansson (båda SD) Civilrättsliga sanktioner på immaterialrättens
          område
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KnftyCvwEJpNEhqzaiG5FB">
            Förslag till riksdagsbeslut
          </head>
          <list>
            <item xml:id="i-HL1J9w2QhyLn4w1QFDQXzb" sortKey="Yrkande 1">
              Riksdagen ställer sig bakom det som anförs i motionen om att
              arbeta inom EU för att riva upp lagen om civilrättsliga sanktioner
              på immaterialrättens område och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TATDeJLXLmQC5GxKRS4hJc" type="h1">
            Motivering
          </head>
          <p xml:id="i-PN6Gjdmox5E7FWy2BMgKRb">
            Riksdagen röstade den 25 februari 2009 igenom en lag som den
            1 april samma år trädde i kraft. Civilrättsliga sanktioner på
            immaterialrättens område, eller det som på engelska kallas International
            Property Rights Enforcement Directive (Ipred), är ett direkt översatt
            EU-direktiv och innebär i praktiken ett flertal lagar och förändringar
            i tidigare lagar. Ingenting pekar på att fildelningen av upphovsrättsskyddat
            material har minskat i Sverige sedan lagen infördes. Istället
            har tusentals svenskar fått ta emot utpressnings­brev från företag
            som uppmanar dem att betala in några tusenlappar på ett konto.
            Om så inte sker sägs det att företaget kommer att dra dem inför
            rätten och att de riskerar att bli stämda på miljonbelopp.
          </p>
          <p xml:id="i-L8SEMvyhGSWJgvUs9ZaizR">
            Kortfattat innebär lagen om civilrättsliga sanktioner på immaterialrättens
            område att företag och organisationer kan bedriva brottsbekämpning.
            Rättighetsinnehavare som ofta råkar vara stora mediebolag kan
            spåra personer som anses syssla med fildelning av upphovsrättsskyddat
            material. Utan brottsmisstanke kan företag agera privatpolis,
            vilket inte ens är förenligt med svensk lag, genom att kräva ett
            utlämnande av ip-adresser. Detta ger bolag en form av myndighetsutövning
            gentemot privata intressen. Det är inte rimligt att eventuella
            mål som dessa hanteras som civilmål, där den enskilda med­borgaren
            sätts i en mycket ogynnsam situation eftersom den svarande själv
            får stå för alla rättegångskostnader, ofta mot multinationella
            företag.
          </p>
          <p xml:id="i-SunQevySQU8K5cpqfxzan4">
            Vidare är inte tillvägagångssättet rättssäkert då de som skickar
            breven är tätt knutna till det företag som tagit fram programmet
            som samlar in bevismaterialet. De domstolar som godkänner att
            breven skickas ut granskar sedan inte bevisen, vilket får till
            följd att det är företagen som själva bedömer vem som anklagas
            för att ha begått ett brott. I april 2020 kunde vi läsa i Svenska
            Dagbladet hur företag missbrukat denna lag och använt sig av den
            i utpressningssyfte. Istället för att rädda författare, musiker
            och kreatörer har den använts av porrbolagen som i industriell
            skala pressar svenskar på pengar: Bara under 2019, tio år efter
            att lagen kom till, kan det ha handlat om mer än 100 miljoner
            kronor. Enligt Svenska Dagbladets granskning hade 25 000 namn
            lämnats ut under året och en mycket stor del av dessa anser sig
            vara oskyldigt anklagade men måste trots det märkligt nog bevisa
            sin oskuld.
          </p>
          <p xml:id="i-D3o2AkH142YLT9wK3WaqAi">
            Lagen kriminaliserar mer eller mindre en hel generation då var
            eller varannan ung­dom på ett eller annat sätt sysslat med fildelning.
            En liknande debatt som förs idag fördes när kassettbandet kom,
            men då togs det rätta beslutet att inte stoppa den tekniska utvecklingen
            i samhället. Teknikutvecklingen är en del av moderniseringen av
            samhället som varken bör eller kan stoppas.
          </p>
          <p xml:id="i-DqvTKXE5HRw7zyq8mhZgDL">
            Ip-adresser översätts ofta idag till personuppgifter, vilket
            inte är rimligt då det är omöjligt att veta vem som har suttit
            vid datorn som är kopplad till den ip-adress som fallet i fråga
            rör sig om. I praktiken förbjuder lagen även öppna trådlösa nätverk,
            såväl för privatpersoner som för kaféer, företag, skolor och liknande,
            vilket är en större förlust och ett större problem för samhället
            än vad illegal fildelning någonsin kommer att vara. Det enda som
            krävs för att domstolen ska stå på bolagets sida är att bolagets
            ofta väl påkostade advokat kommer till domstolen med en skärmdump,
            d.v.s. en bild på vad dataskärmen vid ett specifikt tillfälle
            har visat, eller en kopia på en ip-adress.
          </p>
          <p xml:id="i-4ZSWFc6GDadRtUj2ZEzCQJ">
            Det är tänkt att lagstiftningen ska fungera så att det fåtal
            personer som laddar upp stora mängder film, musik och annat är
            de enda som ska vara oroliga för lagen. Detta är dock inte sant.
            Det vanligaste sättet att dela filer på internet är genom vad
            som kallas bittorrent. Med bittorrent finns det ingen skillnad
            på vem som laddat upp och vem som laddat ned en fil. De som laddar
            ned något laddar också upp samma fil, och på detta sätt krävs
            ingen central server som sprider filerna. Därmed är det de s.k.
            vanliga fildelarna, d.v.s. de som enligt lagen inte är tänkta
            att åka fast, som drabbas.
          </p>
          <p xml:id="i-Eva7ymT9VkeuPS5M2Trs7V">
            Vad som också skett i Danmark är att de bolag som vill åt ip-adresserna
            påstår sig skicka varningsbrev innan rättsliga åtgärder vidtas.
            Vad det i själva verket handlar om är kravbrev på tiotusentals
            kronor till dem som de misstänker sysslar med illegal fildelning.
            Varningen består alltså i ett hot om att gå till domstol för att
            personen i fråga ska kunna krävas på ännu mera pengar. Godkänner
            den misstänkta fildelaren kravbrevet kallas det att de gjort upp
            i godo med bolaget. I detta fall är det katastrof när en nära
            anhörig eller en vän kanske står för ett internetabonnemang då
            personen i fråga mycket väl kan vara oskyldig.
          </p>
        </div>
        <div type="motSignatures">
          <list>
            <item xml:id="i-B1gdqMdkKg2y4zUKbcwFnM" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-EUm4J2HTeKCNexbZyU6HT2" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
