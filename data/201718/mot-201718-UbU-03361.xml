<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03361">
  <teiHeader>
    <fileDesc>
      <titleStmt>
        <title>Utbildning som leder till jobb</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3361 av Camilla Waltersson Grönvall m.fl. (M)</title>
          <idno type="rdwebb">H5023361</idno>
          <rs type="number">3361</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023361/text</ref>
          <ref type="dokument_url_html">http://data.riksdagen.se/dokument/H5023361</ref>
          <ref type="dokumentstatus_url_xml">http://data.riksdagen.se/dokumentstatus/H5023361</ref>
          <ref type="docx">http://data.riksdagen.se/fil/5C80385F-2C50-46F1-A699-EF8721AD1054</ref>
          <ref type="pdf">http://data.riksdagen.se/fil/FF824F48-26E1-4820-8BC3-1C49ACE8111B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ACGg9brgmgVyfVQSdj7tsk" type="signed"/>
        <correspContext corresp="i-ACGg9brgmgVyfVQSdj7tsk">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-MLCeWPZC4oQraCxECBVCaY" type="submitted">
          <date when="2017-10-05"/>
          <time when="12:48:30"/>
        </correspAction>
        <correspAction xml:id="i-X1qoedBBPmUQvn8dw4uc2j" type="reviewed">
          <date when="2017-10-05"/>
          <time when="13:20:53"/>
        </correspAction>
        <correspAction xml:id="i-SkZTvabbY6FGzKDR21Acdd" type="referred">
          <date when="2017-10-13"/>
        </correspAction>
        <correspAction xml:id="i-BRj7qDoriJ64tAJ3tLiNcv" type="assigned">
          <date when="2018-10-09"/>
          <time when="12:00:07"/>
        </correspAction>
        <correspContext corresp="i-BRj7qDoriJ64tAJ3tLiNcv">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-6HDi99dazawh7KXDNURmjG" type="behandlas_i"/>
        <correspContext corresp="i-6HDi99dazawh7KXDNURmjG">
          <ref type="uppgift">2017/18:UbU15</ref>
          <ref type="ref_dok_id">H501UbU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6gaRx47bvN8kuqM811mTiH" type="behandlas_i"/>
        <correspContext corresp="i-6gaRx47bvN8kuqM811mTiH">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XiWpzW3RBYyqG1AYFgynNg" type="behandlas_i"/>
        <correspContext corresp="i-XiWpzW3RBYyqG1AYFgynNg">
          <ref type="uppgift">2017/18:UbU19</ref>
          <ref type="ref_dok_id">H501UbU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU19</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RAceAf8cEZaHW5e8k8gcyt" type="motHeader">
        <div xml:id="i-X4q4zyVbinyp9d2vq1JdEs" type="motTitle">
          Motion till riksdagen 2017/18:3361 av Camilla Waltersson Grönvall
          m.fl. (M) Utbildning som leder till jobb
        </div>
      </div>
      <div xml:id="i-5JpddUKi6sn5Chxeg1wYzr" type="motBody">
        <div xml:id="i-3LGauF8GmmXo2jHRYXdwhg" type="motProposal" subtype="förslag">
          <head xml:id="i-XzUXPEK89ruTdV6Ss2XbGm">
            Förslag till riksdagsbeslut
          </head>
          <list xml:id="i-SZaLThTmGBAuKkqdXGiEky" style="ol">
            <item xml:id="i-N8GfNGcqYnzf2fC9kTcPHw">
              Riksdagen ställer sig bakom det som anförs i motionen om studie-
              och yrkesvägledning och tillkännager detta för regeringen.
            </item>
            <item xml:id="i-9n9WMpUTCEXWPXe3v9WV3w">
              Riksdagen ställer sig bakom det som anförs i motionen om förbättrad
              utbildning för studie- och yrkesvägledare och tillkännager detta
              för regeringen.
            </item>
            <item xml:id="i-Lgwh4BbQq19f7x1CHdWkNA">
              Riksdagen ställer sig bakom det som anförs i motionen om utbildningspraktik
              på gymnasiet och tillkännager detta för regeringen.
            </item>
            <item xml:id="i-CYwFWiXQdfpRYVnKirSXnK">
              Riksdagen ställer sig bakom det som anförs i motionen om att
              tillåta preparandutbildningar och baskurser inom yrkeshögskolan
              i syfte att möjliggöra för fler att bli behöriga till yrkeshögskolans
              utbildningar och tillkännager detta för regeringen.
            </item>
            <item xml:id="i-K5raqJjByHn6X5SRU74roj">
              Riksdagen ställer sig bakom det som anförs i motionen om godkännande
              av utbildningsomgångar på yrkeshögskolan och tillkännager detta
              för regeringen.
            </item>
            <item xml:id="i-3w8zjXVxgxKsG6m19Ngixe">
              Riksdagen ställer sig bakom det som anförs i motionen om kvalitetsgranskning
              av yrkeshögskolans utbildningar och tillkännager detta för regeringen.
            </item>
            <item xml:id="i-8f3ifPmY6jDmm4h9Qv8oZV">
              Riksdagen ställer sig bakom det som anförs i motionen om granskning
              av den kommunala vuxenutbildningen på enhetsnivå och tillkännager
              detta för regeringen.
            </item>
            <item xml:id="i-BniAA8ZEaZkd3dqWbmRHNn">
              Riksdagen ställer sig bakom det som anförs i motionen om kvaliteten
              i vuxenutbildningen och tillkännager detta för regeringen.
            </item>
            <item xml:id="i-DMcD1zgAcS86P8E439LM45">
              Riksdagen ställer sig bakom det som anförs i motionen om krav
              på utbildningsanordnare inom svenska för invandrare och förändrade
              ersättningsmodeller för svenska för invandrare och tillkännager
              detta för regeringen.
            </item>
            <item xml:id="i-FKz1LCVmuYiLdHVxU8dFZG">
              Riksdagen ställer sig bakom det som anförs i motionen om att
              syftet med svenska för invandrare förtydligas i skollagen med
              mål om etablering på arbetsmarknaden och tillkännager detta för
              regeringen.
            </item>
            <item xml:id="i-GM3qrqTLxVekbKxgzZ3uQU">
              Riksdagen ställer sig bakom det som anförs i motionen om att
              nyanlända med eftergymnasial utbildning ska kunna kombinera studier
              i svenska för invandrare med studier som möjliggör en akademisk
              eller yrkesinriktad specialisering och tillkännager detta för
              regeringen.
            </item>
            <item xml:id="i-PovaMyxtRyk7KwUR3knDFi">
              Riksdagen ställer sig bakom det som anförs i motionen om Jobbsprånget
              och tillkännager detta för regeringen.
            </item>
          </list>
        </div>
        <div xml:id="i-TGa8GStNaUZNJksBYGCxeM" type="motContent">
          <head xml:id="i-FCM3dnG9q8Hpz5e8VCU58b" type="h1">
            En bättre studie- och yrkesvägledning
          </head>
          <p xml:id="i-XyfW6F1RZ1aS8QS7cesBL">
            Skolinspektionens granskning från 2013 visade att studie- och
            yrkesvägledningen (SYV) var lågt prioriterad på de skolor som
            undersöktes. Samma granskning visade att enbart 28 procent av
            niondeklassarna hade en klar bild av vilka gymnasieprogram som
            fanns att välja på och hela 45 procent sade sig inte ha någon
            vuxen att prata med om sina framtidsplaner. Detta är illavarslande
            och kan vara en av många förklaringar till att det varje år är
            drygt 10 000 unga som avbryter sin gymnasieutbildning. Samtidigt
            vet vi att en fullgjord utbildning är avgörande för att komma
            in på arbetsmarknaden eller gå vidare till högre studier.
          </p>
          <p xml:id="i-A4Y1ZFYzbQ2Uy6jhcrPaNR">
            Många elever byter dessutom gymnasielinje mitt under utbildningen,
            vilket resulterar i att de får ett till två års extra studier
            på gymnasiet. Enligt en uppskattning från Skolverket (2017) är
            kostnaderna för elever som går i gymnasiet längre än de ska 2,3
            miljarder kronor per år.
          </p>
          <p xml:id="i-RMELRfW3485nZjDq6iFcAu">
            I Finland har eleverna, förutom att studie- och yrkesvägledning
            är integrerat i skolgången från årskurs ett, även elevhandledning
            som ett eget ämne under 100 timmar i årskurserna sju till nio.
            I Norge får man i årskurs sju till nio 110 timmars vägledning
            och kan också välja att prova på olika ämnen på gymnasiet. I Danmark
            sker undervisning i ämnet ”utbildning och jobb” redan från förskoleålder
            och fokuserar i årskurserna sju till nio på elevens framtida val
            av utbildning. Elever kan prova på olika gymnasieutbildningar
            genom utbildningspraktik och ska genom undervisningen också få
            kunskap om arbete, sysselsättning samt villkoren på dansk och
            internationell arbetsmarknad. I Danmark finns även tydliga kunskapsmål
            uppsatta för årskurserna tre, sex och nio. I årskurs tre ska eleverna
            kunna beskriva drömmar och förväntningar och olika typer av jobb.
            I årskurs sex ska de kunna beskriva hur jobb, utbildning och personliga
            mål hänger ihop. Fram till årskurs nio arbetar sedan eleverna
            med att ta fram individuella planer för sina fortsatta studier
            och går på praktik. Moderaterna vill att den svenska studie- och
            yrkesvägledningen utvecklas enligt de framgångsrika exempel som
            finns i våra nordiska grannländer. Studie- och yrkesvägledarens
            roll behöver konkretiseras. Utbildningen för studie- och yrkesvägledare
            bör också förbättras i enlighet med de nya krav som kommer att
            ställas på utbildningen i ämnet.
          </p>
          <p xml:id="i-X7puSpXiN3iPMVqTyrWyZo">
            Alla elever bör vid slutet av årskurs nio ha en egen utbildningsplan
            och därtill haft möjlighet till utbildningspraktik på olika gymnasieprogram.
            Eleverna behöver förstå kopplingen mellan egna mål, arbetsmarknad
            och sysselsättning, men också få praktiska kunskaper i hur man
            skriver ett cv och går på en intervju.
          </p>
          <p xml:id="i-8wWAsGos68DSrgbufyMdVC">
            Mycket av den information och hjälp som studie- och yrkesvägledarna
            idag tillhandahåller handlar om att ta reda på olika behörigheter,
            antagningsprocesser och att lotsa eleverna rätt. Detta är en mycket
            viktig och värdefull resurs men den borde kunna erbjudas via en
            nationell studie- och yrkesvägledningsplattform. På detta sätt
            kan elever och föräldrar enklare få hjälp att söka reda på fakta
            om olika utbildningsvägar samtidigt som tid frigörs så att studie-
            och yrkesvägledarna kan fokusera mer på kvalitativa och vägledande
            samtal. Moderaterna föreslår därför att Skolverket får i uppdrag
            att ta fram och uppdatera en studie- och yrkesvägledningsplattform.
            I ett tillkännagivande den 10 maj 2017 uppmanade även riksdagen
            regeringen att jobba för detta. Moderaterna vill understryka vikten
            av att regeringen snarast initierar ett sådant arbete.
          </p>
          <head xml:id="i-3iCNVbCfjCteWwGnbqHyFA" type="h1">
            Fortsatta reformer av yrkeshögskolan
          </head>
          <p xml:id="i-EWz51dUkkqbmvKByKiCGkK">
            Yrkeshögskolan är viktig för möjligheterna att rekrytera personer
            som har ett kvalificerat yrkeskunnande. Men den är också viktig
            för individens möjlighet att skaffa sig yrkeskunskaper som är
            efterfrågade på arbetsmarknaden. Yrkeshögskolans fokus på jobb
            och arbetsplatsförlagt lärande kortar vägen från studier till
            jobb: 9 av 10 examinerade har ett arbete året efter examen, och
            lika många är nöjda med sin utbildning. Även andelen som får jobb
            inom sitt arbetsområde ligger högt och har ökat under 2016. Yrkeshögskolan
            är också en viktig del i det livslånga lärandet och möjliggör
            både kompetensutveckling och karriärväxling. I takt med att samhället,
            ekonomin och näringslivet förändras ställer detta nya krav på
            ett utbildningssystem som gör det ännu enklare för människor att
            byta arbete eller till och med bransch även längre upp i åldern.
          </p>
          <p xml:id="i-L2wj8kUjrEiYksGxGo4us3">
            Antalet sökande till yrkeshögskolan ökar, och många som vill
            och behöver vidareutbildning får i dag inte möjlighet till det.
            Den främsta anledningen till detta är dock inte platsbrist utan
            att de inte anses behöriga. Behörighetskraven till många YH-utbildningar
            är höga och kräver arbetsmarknadserfarenhet, vilket är svårt att
            få utan rätt förkunskaper. För att underlätta för karriärbyten
            till bristyrken bör det därför finnas möjlighet för utbildningsarrangörer
            att erbjuda preparandutbildningar för att ge fler behörighet.
          </p>
          <p xml:id="i-HovHhBdm8DfhjWzUDiLkZr">
            Yrkeshögskolan är i dag fokuserad på kortsiktiga arbetsmarknadsbehov,
            vilket innebär att dess utbildningsutbud ständigt är under omprövning.
            Detta tar sig uttryck genom att en utbildning på max två år godkänns
            för endast två utbildningsomgångar i taget. Detta har många positiva
            fördelar som att utbildningarna exempelvis garanterat behövs.
            Det har dock skapat osäkerhet när det gäller de enskilda utbildningarnas
            framtid. Osäkerheten smittar av sig och får många att tveka inför
            att överhuvudtaget läsa en yrkesutbildning. Ur arbetslivssynpunkt
            behöver yrkeshögskolan bli mer långsiktig, och för individen är
            det viktigt att den blir ett tydligare alternativ för yrkesutbildning
            efter gymnasieskolan. För att åstadkomma detta anser vi att yrkeshögskolans
            godkännande av utbildning som huvudregel bör omfatta fler än två
            utbildningsomgångar.
          </p>
          <p xml:id="i-NmZ5TBJTA6uXTGYuBrw1Jv">
            De förändringar motionen föreslår om att utbildningar ska kunna
            få fler starter godkända i taget kräver dock utökad och utvecklad
            tillsyn samt kvalitetssäkring. Därför anser vi att kvalitetsgranskningen,
            i likhet med tillsynen, bör avse enskilda utbildningar och ske
            utifrån fastslagna kvalitetskriterier som kopplats till resultat
            och de studerandes utveckling. Hur kvalitetskriterierna ska formuleras
            och exakt vilka parametrar för kvalitet och resultat bör dock
            uppdras åt yrkeshögskolan att själv ta fram.
          </p>
          <head xml:id="i-MaaTkrrFubQdM2uQtMYZ7o" type="h1">
            Högre kvalitet i vuxenutbildningen
          </head>
          <p xml:id="i-RV1wh5whfNrEUasa1Z9GYS">
            Den kommunala vuxenutbildningen är till för den som saknar hela
            eller delar av grund- och gymnasieutbildningen. Här ska vuxna
            stärkas i sitt lärande och ges möjligheter att läsa in de kunskaper
            och färdigheter som krävs för att förbättra deras möjligheter
            till fortsatta studier och framtida jobb. För att möta de krav
            som ett globaliserat kunskapssamhälle ställer och förbättra matchningen
            på arbetsmarknaden måste en modern vuxenutbildning vara mer efterfrågestyrd
            än i dag. Individens och näringslivets utbildningsbehov förändras
            snabbt och anpassningar till denna efterfrågan behöver ske. En
            ökad mångfald av utbildningsanordnare bidrar samtidigt såväl till
            en kvalitetshöjande konkurrens som till en ökad utbudsbredd –
            både avseende innehåll och form. Det ger individen bättre möjligheter
            att studera mer anpassat utifrån såväl sina behov som utifrån
            yrkeslivet.
          </p>
          <p xml:id="i-BLVLwfeYLRMhDKYKe9Ga2J">
            Alliansregeringen tillsatte utredningen Frivux – Valfrihet i
            vuxenutbildningen (SOU 2008:17), som kom med sitt betänkande under
            2008. En valfrihetsreform med utgångspunkt i betänkandet om Frivux
            bör genomföras i vuxenutbildningen där den studerande fritt ska
            få välja att läsa vuxenutbildning inom kommunal eller annan regi.
          </p>
          <p xml:id="i-GPWJZzjPxBPjsR4b5MaHxu">
            Utredningen Kommunal vuxenutbildning på grundläggande nivå –
            en översyn för ökad individanpassning och effektivitet (SOU 2013:20)
            lämnar förslag om att förändra tillsynen av vuxenutbildningen.
            I dag sker endast en systematiserad tillsyn av vuxenutbildningen
            på huvudmannanivå och inte på enhetsnivå. Vi föreslår därför att
            Skolinspektionen får i uppdrag att granska den kommunala vuxenutbildningen
            på enhetsnivå i likhet med den granskning som sker av grund- och
            gymnasieskolor.
          </p>
          <head xml:id="i-VufSrYYEoQfNspaX4K1c2q" type="h1">
            Bättre undervisning i svenska för invandrare
          </head>
          <p xml:id="i-GrkGeKC2f37Db7D5r2hNZ7">
            Ett av de viktigaste stegen mot att integreras i ett nytt land
            är att kunna språket. Vi vet också att ett av de mest grundläggande
            kraven på svensk arbetsmarknad för att få en anställning är att
            den arbetssökande talar och förstår svenska. Därför spelar undervisningen
            i svenska för invandrare en avgörande roll för att nyanlända ska
            få ett arbete och undvika att hamna i utanförskap.
          </p>
          <p xml:id="i-DhDGB56Kruf7zYxbGjcvpe">
            Dagens utformning av svenska för invandrare fungerar dock till
            stor del ineffektivt. Exemplen är många på personer som gått på
            svenska för invandrare i flera år utan att nämnvärt ha förbättrat
            sina språkkunskaper. För att öka kvaliteten i utbildningen bör
            kommunerna använda sig av auktorisation, att vissa krav ställs
            för att få bedriva undervisning i svenska för invandrare. Samtidigt
            bör ersättningsmodeller för svenska för invandrare i högre grad
            vara resultatbaserade utifrån exempelvis elevernas närvaro och
            prestation, i syfte att stärka kopplingen mellan ersättning och
            kvalitet i utbildningen samt deltagarnas progression.
          </p>
          <p xml:id="i-BwThVTtdX5tWiYwFDVnY22">
            Det huvudsakliga syftet med svenska för invandrare ska också
            vara att förkorta vägen till arbete samtidigt som individen tar
            sig upp till arbetsmarknadens kompetenskrav. Det behöver förtydligas
            i lagstiftningen att det är att komma i jobb som är målet med
            utbildningen. För nyanlända med eftergymnasial utbildning bör
            studier i svenska för invandrare kunna kombineras med studier
            som möjliggör en akademisk eller yrkesinriktad specialisering.
          </p>
          <p xml:id="i-NEXqqoMFb4eDUHwugUejRq">
            I många kommuner finns ett stort behov av fler lärare i svenska
            för invandrare. Genom att öka antalet distanskurser, se till att
            fler lärosäten med lärarutbildning erbjuder sommarkurser i svenska
            som andraspråk samt att göra svenska som andraspråk till en obligatorisk
            del på lärarutbildningen kan behovet av fler lärare i svenska
            för invandrare mötas bättre.
          </p>
          <p xml:id="i-YWGB56878oHAYJmooe1dco">
            Forskning visar också att det är enklare att lära sig ett nytt
            språk om man kan utgå ifrån sitt modersmål. Genom att införa modersmålsstöd
            och exempelvis ta till vara kompetens hos tidigare elever med
            olika modersmål kan kvaliteten i utbildningen öka.
          </p>
          <head xml:id="i-6ZXPNmr2CLYsRVSVqA8Bkz" type="h1">
            Fler akademiker i arbete
          </head>
          <p xml:id="i-PY9MT2HeVkDv7mXXaYuWsv">
            Sverige behöver bli bättre på att ta till vara kompetensen hos
            våra många nyanlända akademiker. När människors kompetens inte
            kommer till sin rätt, antingen genom att den inte valideras eller
            att yrket som erbjuds är alldeles för lågkvalificerat, är det
            en förlust för både den enskilde och samhället. Svensk arbetsmarknad
            har därtill omfattande matchningsproblem, och företag inom flera
            branscher har svårt att hitta rätt kompetens.
          </p>
          <p xml:id="i-2UzEveYn67pKF64TeD8PVQ">
            Jobbsprånget är ett program som vänder sig till nyanlända akademiker.
            Ingenjörer, arkitekter, naturvetare och ekonomer får under fyra
            månader praktisera ute på ett företag som är i behov av just deras
            kompetens. Programmet, som tagits fram inom Kungliga Ingenjörsvetenskapsakademien
            (IVA) möjliggör för kandidater att inom 30 dagar från ansökan
            påbörja en praktik. Det ställs inga krav på perfekt svenska, det
            lär sig kandidaterna parallellt på jobbet och genom undervisning
            i svenska för invandrare. Valideringsprocessen påskyndas också
            avsevärt genom att validering både kan ske på arbetsplatsen och
            genom kompletterande onlinekurser. IVA har lagt betydande resurser
            på att bygga upp ett fungerande och effektivt samarbete mellan
            Arbetsförmedlingen och näringslivet för att snabbt kunna matcha
            de nyanlända akademikernas kompetens mot ett reellt behov ute
            hos företagen.
          </p>
          <p xml:id="i-AqWTWaa6K9DcHXHQEoWbp6">
            75 procent av alla nyanlända akademiker som genomgår programmet
            får jobb direkt efter praktiken, inte sällan på företaget de praktiserat
            på. Moderaterna verkar därför för att Jobbsprånget framgent ska
            stärkas.
          </p>
        </div>
        <div xml:id="i-CKi6gcgjvAzTUDWMYayF1b" type="signatureBlock">
          <list xml:id="i-RcxRzxFNTd6j1Wd17NKced">
            <item xml:id="i-JUaSnNhYHe4CADi15vR63S" type="signature">
              Camilla Waltersson Grönvall (M)
            </item>
            <item xml:id="i-K3PFpAGURGnM4h9pG1SXiX" type="signature">
              Betty Malmberg (M)
            </item>
            <item xml:id="i-JKVoNwUnehg8BUbWmmdyrk" type="signature">
              Michael Svensson (M)
            </item>
            <item xml:id="i-EooHzPaqDWHnvSuwkJi2T4" type="signature">
              Erik Bengtzboe (M)
            </item>
            <item xml:id="i-MrrWN6yRBk27ZEmik6yf2z" type="signature">
              Maria Stockhaus (M)
            </item>
            <item xml:id="i-EQrDo6FiCwzBRXBjHJDwez" type="signature">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
