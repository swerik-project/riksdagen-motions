<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00295">
  <teiHeader>
    <fileDesc>
      <titleStmt>
        <title>Rättssäkerhet vid ombildning till bostadsrätt</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkerhet vid ombildning till bostadsrätt</title>
          <idno type="rdwebb">GY02C295</idno>
          <rs type="number">C295</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C295/text</ref>
          <ref type="dokument_url_html">http://data.riksdagen.se/dokument/GY02C295</ref>
          <ref type="dokumentstatus_url_xml">http://data.riksdagen.se/dokumentstatus/GY02C295</ref>
          <ref type="doc">http://data.riksdagen.se/fil/2B9E90AC-08B3-4506-A666-613B5D010086</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LRgDWBnrsGfdMh5VM7TReg" type="signed"/>
        <correspContext corresp="i-LRgDWBnrsGfdMh5VM7TReg">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="numbering" xml:id="i-Ahrr4XBZKSyKxJmSymqTk">
          <date when="2010-10-28"/>
        </correspAction>
        <correspAction type="submission" xml:id="i-QisxyXoDUL1qWybuXdGXEQ">
          <date when="2010-10-26"/>
        </correspAction>
        <correspAction type="transfer" xml:id="i-NDPCHTAkLWazPphumUcy1H">
          <date when="2010-10-26"/>
        </correspAction>
        <correspAction type="assigned" xml:id="i-PpTAKoLtSZobfistzoh3o9"/>
        <correspContext corresp="i-PpTAKoLtSZobfistzoh3o9">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AgMCmosFLDdi1gA9Xd64sz">
            Förslag till riksdagsbeslut
          </head>
          <list style="ol">
            <item xml:id="i-XREYGH2waLmv15ta51VjZ3">
              Riksdagen tillkännager för regeringen som sin mening vad som
              anförs i motionen om rättssäkerhet vid bostadsrättsombildning.
            </item>
            <item xml:id="i-RWxRZjgsKHcs1jndUVEeUt">
              Riksdagen tillkännager för regeringen som sin mening vad som
              anförs i motionen om auktorisation eller certifiering av konsulter
              vid bostadsrättsombildning.
            </item>
            <item xml:id="i-FgdiHzjCkXGtyXP7XH8RuL">
              Riksdagen tillkännager för regeringen som sin mening vad som
              anförs i motionen om möjligheten att rättsligt pröva om en ombildning
              skett på korrekt sätt.
            </item>
          </list>
        </div>
        <div type="motContent">
          <head type="h1" xml:id="i-CkTSqHRh2kf5ctaNV2ddnG">
            Motivering
          </head>
          <p xml:id="i-9M7anECEEoXakwKL2n841X">
            Den nuvarande högerstyrda majoritetens bostadspolitik riskerar
            att kraftigt förändra bostadsmarknaden i hela landet men kanske
            främst i Stockholm och några andra större städer. I den borgerliga
            retoriken talas ofta om blandade upplåtelseformer och valfrihet
            när det gäller att välja var man vill bo och i vilken upplåtelseform
            man vill bo. Är man ung vill man ha en billigare hyresrätt, när
            man bildar familj väljer man kanske en bostadsrätt och när barnen
            växer upp en villa eller radhus med egen gård. Tyvärr är det så
            att bostadsrätten snart är den enda formen av boende i Stockholms
            innerstad och dess närförorter. Där finns inga alternativ i form
            av olika upplåtelseformer. Dessvärre har också den övervägande
            delen av markanvisningar också gått just till att bygga bostadsrätter.
            Det är ytterst få nybyggnadsprojekt i Stockholm som idag är hyresrätter.
            De flesta är mycket dyra bostadsrätter.
          </p>
          <p xml:id="i-5zE1G4CZ5Npki31ExKrfmZ">
            Vid en utvärdering av vad som hände under åren 19982002 visade
            det sig att 12 000 lägenheter ombildades i hela Stockholms stad,
            varav 10 000 i centrala lägen. Det kan noteras att under loppet
            av ett år hade mer än 50 % sedan sålts av de nyblivna bostadsrättsägarna.
            Av detta kan man dra slutsatsen att en majoritet inte ser en ombildning
            till bostadsrätt som en möjlighet att tillsammans äga och förvalta
            sin bostad. Det bör påpekas att vi socialdemokrater ser det kooperativt
            ägda boendet i form av en bostadsrätt som något positivt. Men
            det blir problem då många inte ser detta utan istället ser det
            som en möjlighet att göra ett snabbt klipp och tjäna stora pengar.
            Grunden för detta är att vid en ombildning så värderas hela fastigheten
            som om den såldes helt och hållet till en annan fastighetsägare.
            Sedan delas detta pris upp efter hur stor lägenhet man har, och
            ofta blir det kanske 7075 % av det pris den skulle betinga vid
            försäljning av en bostadsrättslägenhet på den öppna marknaden.
            Köper man en lägenhet som kostar t ex 800 000 kr blir det en snabb
            vinst på knappt 300 000 kr.
          </p>
          <p xml:id="i-53zNiqxyuHjbw9xXvCzvJs">
            Vi socialdemokrater är i grunden positiva till upplåtelseformen
            bostadsrätt. Det är ett bra sätt att tillsammans äga och förvalta
            sin bostad. Upplåtelseformen ger samtidigt möjlighet till inflytande
            direkt i sitt boende. Men det som skett under de senaste 1020
            åren har knappast inneburit att människor har fått ökad valfrihet
            i sitt boende, utan en inskränkning som innebär att människor
            med små och medelstora inkomster helt enkelt inte har någon valfrihet.
            Medan människor med höga inkomster kan välja och vraka.
          </p>
          <p xml:id="i-LHAoazHhY2K4yAiu3pyqJm">
            Den 1 juli 2007 beslutade den moderatledda majoriteten i riksdagen
            att avskaffa tillståndsprövningen vad gäller ombildning av bostadsrätter.
            Därmed finns ingen som kan kontrollera att ombildning sker efter
            marknadspris, utan snarare har de politiskt initierade ombildningarna
            som sker i Stockholmsregionen kunnat ske till praktiskt taget
            vilket pris som helst. Bara man ombildar. Det handlar inte om
            rätten att äga sin bostad. Det handlar om att samhället inte ska
            äga bostäder.
          </p>
          <p xml:id="i-FqJa2LVJESRF8QyKS2kwug">
            Vid en ombildning krävs omfattande förberedelsearbete. För det
            första ska en bostadsrättsförening bildas. För det andra ska en
            värdering göras. För det tredje finns allt som oftast tekniska
            brister och problem i fastigheten eller fastigheterna som behöver
            klaras ut. För det fjärde måste det finnas ett antal intresserade
            medlemmar som är beredda att ställa upp i styrelsen. Inte sällan
            tar bostadsrättsföreningarna här hjälp av en konsult. Praxis har
            utvecklats att konsulterna inte får betalt om det inte blir en
            ombildning. Det föreligger ett egenintresse hos konsulten att
            ombildningen verkligen blir av. Vid återkommande rapportering
            till pressen men också till hyresgästföreningarna finns åtskilliga
            exempel på att konsulter har agerat olämpligt och vid några tillfällen
            direkt hotfullt, då den kvalificerade majoriteten riskerar att
            inte uppnås. Det behövs därför en auktorisation eller certifiering
            av dessa konsulter. Om detta inte kan ske på frivillig basis måste
            staten vidta åtgärder.
          </p>
          <p xml:id="i-5g5VCLBbRLDfVHwpY7cSi7">
            Beslut om ombildning är giltigt om hyresgästerna i minst två
            tredjedelar av de uthyrda lägenheter som omfattas av förvärvet
            har gått med på beslutet. Röstning kan ske via fullmakt. I princip
            kan någon inneha hur många röster som helst. Det förekommer uppgifter
            om att fullmaktsskrivning sker utan att den som utfärdar fullmakten
            känner till vad det innebär. Även om föreningen inte uppnår den
            uppsatta tvåtredjedelsmajoriteten riskerar man att få göra om
            köpstämman. I några fall har detta skett vid flera tillfällen.
          </p>
          <p xml:id="i-UhcqedZNTbW4FkHz7wKRML">
            Nu kommer nästa problem: hur många vill köpa? Ja i de flesta
            fallen den övervägande majoriteten. Att bli hyresgäst hos sina
            grannar ter sig för de flesta inte som särskilt attraktivt. Men
            i några fall finns många som inte har råd eller som vill köpa
            men inte får lån, och då återstår ju inget annat än att bli hyresgäst
            hos sina grannar. I några fall har rapporterats att man som hyresgäst
            i bostadsrättsföreningar trakasserats av sina hyresvärdar i bostadsrättsföreningen.
            Om det vill sig riktigt illa så har endast drygt hälften verkligen
            köpt lägenheterna, vilket sätter bostadsrättsföreningen i en svår
            ekonomisk situation.
          </p>
          <p xml:id="i-W8B3Z65ND8axDsc4WY3cPQ">
            När då de som oftast drivit ombildningen har sålt sina lägenheter
            och flyttat ifrån föreningen, så måste ju några ta hand om styrelsearbetet.
            Det kan vara att förvalta belopp i miljonklassen och ta hand om
            en komplicerad fastighetsförvaltning med många servitut och komplicerade
            fastighetsrättsliga frågor samt på nytt upprätta service för de
            boende. Det finns exempel där detta misslyckats så kapitalt att
            föreningen helt enkelt inte klarat detta och för dyra pengar fått
            köpa tjänster för att klara det löpande arbetet. Och återigen
            blir det så att bostadsrättsinstitutets grunder att gemensamt
            äga och förvalta sin bostad känns mycket långt borta.
          </p>
          <p xml:id="i-6GbKYkBRshJU52hkSA8xu5">
            Man kan ofta ha rationella skäl till att ombilda eller att inte
            vilja detta. De som vill ombilda kan ha olika skäl för det. För
            det första ser många en möjlighet till en snabb ekonomisk vinst
            eller framtida vinst på sitt boende. För det andra anser man att
            bostadsbolaget inte skött sina åtaganden gentemot hyresgästerna.
            Sen finns det många som uppskattar bostadsrättens kooperativa
            ägande som skapar gemenskap och ansvarskänsla.
          </p>
          <p xml:id="i-DujW1KgAAKH9JjomjHYDSo">
            De som inte vill köpa är oftast nöjda med bostadsbolaget eller
            har helt enkelt inte råd att köpa. Självklart finns också de som
            av ideologiska eller principiella skäl vill köpa eller inte köpa
            sin bostad. Men oaktat vilka skälen till att köpa eller inte köpa
            är, så uppstår oftast konflikter mellan dessa båda grupper. Osämja
            i dessa områden är snarare regel än undantag. Grannar som under
            många år levt i god sämja blir helt plötsligt ovänner.
          </p>
          <p xml:id="i-K1X5hX54dToD4WgTPv4EZg">
            Vill jag helt stoppa möjligheten till ombildning? Nej, det vill
            jag inte. Men jag vill skapa en rättssäker och rättvis ombildningsprocess.
            För det första är jag inte positiv till att man omvandlar hyresrätter
            till bostadsrätter i områden redan dominerade av denna upplåtelseform.
            Det kan finnas skäl att erbjuda hyresgästerna i kommunala bolag
            att bilda bostadsrättsföreningar, men då ska det vara i områden
            som har en tydlig snedfördelning av upplåtelseformer. För det
            andra måste konsulter som är aktiva i bostadsrättsombildningar
            vara seriösa och vara konsulter både för de som vill ombilda och
            de som inte vill ombilda. De ska ta fram underlag och fakta om
            vad det innebär att ombilda inte driva på för att ombildning måste
            ske. För detta krävs företrädesvis en frivillig auktorisation
            eller certifiering. Om detta inte går, bör tillsyn utövas av Fastighetsmäklarnämnden.
            För det tredje bör bostadsrättslagen skärpas så att det i varje
            fall krävs en ordentlig tid mellan en köpstämma till en eventuellt
            ny köpstämma om inte den erforderliga tvåtredjedelarsmajoriteten
            uppnås. För det fjärde bör ett institut för att överklaga själva
            ombildningen införas i bostadsrättslagen så att varje medlem en
            bostadsrättsförening och hyresgäst kan få prövat om ombildningen
            skedde på ett korrekt sätt. Detta kan ske i t ex hyresnämnd och
            fastighetsdomstol.
          </p>
        </div>
        <div type="motSignatures">
          <list>
            <item xml:id="i-YcMRWJ1UehbB6YZigGbGHx">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
