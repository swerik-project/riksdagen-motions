<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0265/mot_200304_MJ_0265-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ265 pnr: kd658
          </p>
          <p>
            Motion till riksdagen 2003/04:MJ265
          </p>
          <p>
            av Tuve Skånberg (kd)
          </p>
          <p>
            Återanvändning av mineraloljor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om förslag på hur insamlingen av använda mineraloljor
            skall öka till åtminstone 50 26. 2. Riksdagen tillkännager för
            regeringen som sin mening vad i motionen anförs om att andelen
            återanvända mineraloljor skall öka till minst 50 20 av den insamlade
            mängden. 3. Riksdagen tillkännager för regeringen som sin mening
            vad i motionen anförs om lagstiftning för att sortera insamlad
            mineralolja dels i oblandad, dels i blandad sortering. 4. Riksdagen
            tillkännager för regeringen som sin mening vad i motionen anförs
            om en lagändring för att häva kommunernas frivilliga monopol och
            släppa in privata intressenter för insamling av mineraloljor och
            transport av dessa till raffinaderierna i Europa.
          </p>
          <p>
            Motivering
          </p>
          <p>
            I Sverige säljs 160 000 ton mineraloljor per år, varav ca 30
            procent återinsamlas. De resterande 70 procent belastar miljön
            på ett okänt och okontrollerat sätt. Av de 30 procent som ändå
            samlas in klassas allt som spillolja och förbränns. Detta fast
            riksdagsbeslutet med anledning av regeringens kretsloppsproposition
            1992 beslöt att vätskor som mineraloljor i första hand ska återanvändas,
            i andra hand återvinnas och först i tredje hand förbrännas, i
            enlighet med den långsiktiga ambitionen att förbränningen av fossila
            bränslen ska upphöra. Mineraloljornas molekyler fördärvas nämligen
            inte av raffineringen, utan kan användas om och om igen. En avgörande
            anledning till att de återinsamlade oljorna bränns är att vi på
            grund av en alltför liten marknad inte har något raffinaderi som
            återanvänder mineraloljor i Sverige. Sådana finns i andra europeiska
            länder som Spanien,
          </p>
          <pb facs="riksdagen-motions-pdf/data/200304/mot_200304_MJ_0265/mot_200304_MJ_0265-0002.pdf"/>
          <p>
            2003/04:MJ265
          </p>
          <p>
            Italien, Grekland, Tjeckien, Polen och Tyskland. Danmark och
            Holland exporterar till Tyskland, vilket också Belgien planerar
            att göra. Tyskland har återvunnit mineraloljor sedan 1955 och
            återinsamlar idag ca hälften av de 1 200 000 ton som säljs. Genom
            tysk lag samlas två sorteringar av mineraloljor in, dels oblandad,
            dels blandad, där vätskor som glykol, vatten och bromsvätskor
            hällts i. Den senare sorteringen klassas som spillolja och förbränns.
            Ungefär hälften av den insamlade mängden är oblandad och kan därför
            återanvändas. Det finns två raffinaderier i Tyskland, i södra
            och i norra delen av landet. Det norra företaget har idag en kapacitet
            på 220 000 ton och har en koncession på ytterligare 160 000 ton,
            en mängd som motsvarar all mineralolja som säljs i Sverige. Sverige
            bör öka den insamlade mängden mineraloljor, och då särskilt öka
            den del som återanvänds, naturligast genom att oljorna transporteras
            till det nordtyska raffinaderiet. För att göra denna ökade insamling
            och ökade återanvändning möjlig bör regeringen vidta följande
            åtgärder. Regeringen bör återkomma till riksdagen med förslag
            på hur insamlingen av använda mineraloljor ska öka från 30 procent
            till åtminstone 50 procent, samt hur andelen återanvända mineraloljor
            ska öka till minst 50 procent av den insamlade mängden. Det förutsätter
            att regeringen för riksdagen presenterar förslag om lagstiftning
            för att sortera insamlad mineralolja dels i oblandad, dels i blandad
            sortering. Regeringen bör också återkomma till riksdagen med förslag
            till lagändring för att häva kommunernas frivilliga monopol och
            släppa in privata intressenter för insamling och transport till
            raffinaderierna i Europa.
          </p>
          <p>
            Stockholm den 1 oktober 2003 Tuve Skånberg (kd)
          </p>
        </div>
      </div>
    </body>
  </text>
</TEI>
