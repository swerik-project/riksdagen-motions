<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00037">
  <teiHeader>
    <fileDesc>
      <titleStmt>
        <title>med anledning av prop. 2022/23:133 Ett hållbart mediestöd för hela landet</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:37 av Amanda Lind m.fl. (MP)</title>
          <idno type="rdwebb">HB0237</idno>
          <rs type="number">37</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB0237/text</ref>
          <ref type="dokument_url_html">https://data.riksdagen.se/dokument/HB0237</ref>
          <ref type="dokumentstatus_url_xml">https://data.riksdagen.se/dokumentstatus/HB0237</ref>
          <ref type="pdf">https://data.riksdagen.se/fil/B7774F41-54CE-4015-B063-F2BFA8049D90</ref>
          <ref type="docx">https://data.riksdagen.se/fil/D0DE89AE-2625-4D56-AA62-F6F79BCA1739</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PtvtPqC32PPaWwAo3m8vyF" type="basedOn"/>
        <correspContext corresp="i-PtvtPqC32PPaWwAo3m8vyF">
          <ref>Proposition 2022/23:133</ref>
        </correspContext>
        <correspAction xml:id="i-Ck5RXWka24cPffnRxv2eUb" type="signed"/>
        <correspContext corresp="i-Ck5RXWka24cPffnRxv2eUb">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-CtEMbZYZDSAxaPJuXodjFv" type="submitted">
          <date when="2023-09-20"/>
          <time when="18:21:34"/>
        </correspAction>
        <correspAction xml:id="i-9kWiDxKAGEf3cZGUoUiMFL" type="reviewed">
          <date when="2023-10-04"/>
          <time when="16:51:03"/>
        </correspAction>
        <correspAction xml:id="i-Lxdx2cdRbzrW4K58rn9Qj3" type="dismissed">
          <date when="2023-10-05"/>
        </correspAction>
        <correspAction xml:id="i-AmB4ge8W7XCvj792C17TAC" type="referred">
          <date when="2023-10-06"/>
        </correspAction>
        <correspAction xml:id="i-LWRHrGJ8U1StSgZuWS28Tn" type="assigned">
          <date when="2023-11-16"/>
          <time when="07:59:51"/>
        </correspAction>
        <correspContext corresp="i-LWRHrGJ8U1StSgZuWS28Tn">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-VCLF96vg8XH4KqJRKLJbYb" type="behandlas_i"/>
        <correspContext corresp="i-VCLF96vg8XH4KqJRKLJbYb">
          <ref type="uppgift">2023/24:KU3</ref>
          <ref type="ref_dok_id">HB01KU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU3</ref>
          <ref type="ref_dok_titel">Ett hållbart mediestöd för hela landet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:37 av Amanda Lind m.fl. (MP) med
          anledning av prop. 2022/23:133 Ett hållbart mediestöd för hela
          landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UAGTYVouJvst99Qmm5PS3q">
            Förslag till riksdagsbeslut
          </head>
          <list>
            <item xml:id="i-DhLqpcv8h91jptWFy6DyF4" sortKey="Yrkande 1">
              Riksdagen antar regeringens förslag till lag om mediestöd med
              den ändring i 2 § och 6 § och det tillägg av en ny paragraf mellan
              8 och 9 §§ som framgår av motionens motivtext.
            </item>
          </list>
          <list>
            <item xml:id="i-9qiCdxcUy6NFvfwBneiwhj" sortKey="Yrkande 2">
              Riksdagen ställer sig bakom det som anförs i motionen om att
              regeringen bör tydliggöra och fördjupa sitt resonemang kring tolkningen
              av vad som utgör ett allmänt nyhetsmedium och tillkännager detta
              för regeringen.
            </item>
          </list>
          <list>
            <item xml:id="i-FAMDET1ngua6b6beWptDKf" sortKey="Yrkande 3">
              Riksdagen ställer sig bakom det som anförs i motionen om att
              tillgodose de behov som finns för en strukturerad omställning
              och tillkännager detta för regeringen.
            </item>
          </list>
          <list>
            <item xml:id="i-YULNL3qEddGKq6PBpjv2Ei" sortKey="Yrkande 4">
              Riksdagen ställer sig bakom det som anförs i motionen om att
              möjliggöra nyetableringar av medier på rimliga villkor och förtydliga
              att lagstiftningen inte ska tillämpas retroaktivt och tillkännager
              detta för regeringen.
            </item>
          </list>
          <list>
            <item xml:id="i-PeWhqj8KgVKBpNkXY7raf1" sortKey="Yrkande 5">
              Riksdagen ställer sig bakom det som anförs i motionen om att
              främja mediemångfald i hela landet och tillkännager detta för
              regeringen.
            </item>
          </list>
          <list>
            <item xml:id="i-3GCPsmS43kpaJyuF4iQqgH" sortKey="Yrkande 6">
              Riksdagen ställer sig bakom det som anförs i motionen om att
              efter två år utvärdera det nya mediestödet och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-GEgVv4WKEatLiM7u9MTwMY" type="h1">
            Motivering
          </head>
          <p xml:id="i-QCSfazWvuo3Ysh5tuQVNWQ">
            Miljöpartiet är positivt till att ett nytt, moderniserat mediestöd
            kommer på plats. Det behöver finnas granskande journalistik och
            nyhetsmedier över hela landet och ett mediestöd som tar hänsyn
            till det moderna medielandskapet. Den lokala journalistiken spelar
            en viktig roll i att säkerställa tillgången till information,
            nyheter, kommentarer och analyser för alla som bor i Sverige.
            Det är en central del av en fungerande och livskraftig demokrati.
          </p>
          <p xml:id="i-NNpfNDp3qmRvfbHUDi3q1b">
            Vi är dock oroade för att mediemångfalden på nationell nivå kan
            komma att tappa mark på så sätt att företag av mindre storlek
            riskerar att möta en tuff ekonomisk situation. Det är viktigt
            att säkerställa ett bra stöd till dessa medier. Vi är beredda
            att skjuta till medel för att övergången till ett nytt system
            ska fungera och undvika negativa effekter.
          </p>
          <head xml:id="i-JDz285FEaog1pMruW4YjFB" type="h2">
            Syftet med mediestödet
          </head>
          <p xml:id="i-5aSwvHhk52edrZ1NwEDN1v">
            Syftet med mediestödet bör i lika hög grad vara att bevara och
            stärka mediemångfalden som att främja tillgången till medier i
            hela landet. Propositionens förslag kan tolkas som att det finns
            en rangordning mellan dessa två mål. Regeringens förslag riskerar
            även att medföra omfattande ägarkoncentration, med likriktning
            av journalistiken som följd, samt en minskning av nyhetsmedier
            som har en avgörande roll för mediemångfalden och därmed även
            för demokratin.
          </p>
          <p xml:id="i-Fn3LqgvAPfo7sFMBWXsLJ3">
            Vi föreslår att propositionens förslag till 2 § i lagen om mediestöd
            skrivs om och istället lyder:
          </p>
          <p xml:id="i-DSMUZjxshU9aLFg6dZS4sk">
            2§ Mediestödets syfte är att stärka demokratin genom att främja
            allmänhetens tillgång till oberoende nyhetsförmedling av hög kvalitet.
            Syftet ska uppnås genom att mediestödet främjar tillgången till
            lokal och regional nyhetsförmedling i hela landet och genom att
            stödet bidrar till en mångfald av allmänna nyhetsmedier av hög
            kvalitet.
          </p>
          <head xml:id="i-CYNC2t7EPEYuxfkaemqgHN" type="h2">
            Definitionen av ett allmänt nyhetsmedium
          </head>
          <p xml:id="i-MLFSH4EY6VnGw4AEwKRPfQ">
            Det är också viktigt att klargöra att journalistiken bör utgå
            från olika perspektiv och vad som är relevant och viktigt för
            olika läsare, samtidigt som grundläggande journalistiska principer
            såsom sanningsenlighet, relevans och opartiskhet följs. Ett nytt
            mediestöds­system bör därför inte aktivt bidra till ett medielandskap
            där olika samhällspolitiska och filosofiska perspektiv tystas.
          </p>
          <p xml:id="i-R2uSsq6PgSYmLJT5pwUSry">
            Regeringens förslag framhåller att ”ett allmänt nyhetsmediums
            redaktionella inne­håll bör, på samma sätt som i dag, bestå av
            nyhetsförmedling med ett brett utbud av ämnen och perspektiv.
            Innehållet ska således täcka in en bredd av olika ämnesområden,
            t.ex. politik, civilsamhället, näringsliv och kulturliv. Innehållet
            bör även belysa olika perspektiv och synvinklar. Det hindrar inte
            att ett nyhetsmedium kan ha en viss politisk beteckning eller
            ideologisk åskådning. Villkoret om allsidighet och bredd innebär
            att specialmedier som till övervägande del är inriktade på ett
            eller ett fåtal intresseområden eller delar av samhället inte
            bör falla in under definitionen av allmänna nyhetsmedier.” Vi
            i Miljöpartiet är oroliga att dessa skrivningar inte räcker för
            att undvika en situation där tidningar med en viss samhällspolitisk
            inriktning eller ideologisk utgångspunkt utesluts ur vad som anses
            vara ett allmänt nyhetsmedium. Regeringen skulle med fördel kunna
            tydliggöra detta genom att fördjupa sitt resonemang kring tolkningen
            av vad som utgör ett allmänt nyhetsmedium.
          </p>
          <head xml:id="i-3VSBU2ZZdS7P1ixGqeTWbw" type="h2">
            Behovsprövning
          </head>
          <p xml:id="i-ETAZqYiaSsDbFJAbSF32m7">
            I lagtexten saknas en tydlig hänvisning till utredningens förslag
            om behovskriteriet. Det finns en risk att stöd då endast går till
            välmående och lönsamma medier i stället för att gå till de som
            behöver stödet som mest. Detta går då emot stödets syfte. Miljöpartiet
            föreslår därför att det införs ett behovskriterium i lagtexten
            enligt följande:
          </p>
          <p xml:id="i-PaSY3hrTF5UVpvtTCbGRss">
            6 § Mediestöd får lämnas för allmänna nyhetsmedier som från att
            denna lag trätt i kraft
          </p>
          <p xml:id="i-2MoT8mcy72a1jRMqnu6d2U">
            1. har en publicistisk verksamhet som inte väsentligt verkar
            mot grunderna för det demokratiska styrelseskicket eller väsentligt
            är i konflikt med respekten för alla människors lika värde och
            den enskilda människans frihet, värdighet och personliga integritet,
          </p>
          <p xml:id="i-F7zLZ7PqhDakqhLcgqtvEC">
            2. har ett redaktionellt innehåll som utgör en väsentlig del
            av mediets hela innehåll,
          </p>
          <p xml:id="i-2AH51Pc6nAXuNAed6uRnn1">
            3. har ett exklusivt, egenproducerat redaktionellt innehåll som
            till övervägande del består av nyhetsförmedling och granskning
            och som utgör en väsentlig del av mediets hela redaktionella innehåll,
          </p>
          <p xml:id="i-NHTd5wsoYvAYtJrJxF9ACe">
            4. är allmänt tillgängliga,
          </p>
          <p xml:id="i-HcVJtNusnzvj2sjF2aTNEd">
            5. har en egen titel med självständiga redaktionella resurser,
          </p>
          <p xml:id="i-EUvNByCRzvCsneYQotD1YM">
            6. har en ansvarig utgivare,
          </p>
          <p xml:id="i-RLmunQcquGA8QGumQpF8Un">
            7. främjar tillgängliggörande av sitt redaktionella innehåll
            till personer med funktionsnedsättning,
          </p>
          <p xml:id="i-4DAGgm44Ju7vwfCDfHnBxx">
            8. är riktade till en svensk målgrupp,
          </p>
          <p xml:id="i-VgZXqq9sb8uQTTM9MD1HDN">
            9. publiceras eller sänds med hög regelbundenhet, och
          </p>
          <p xml:id="i-YXV7QycEgUkr2sHkks465M">
            10. har en god användarförankring.
          </p>
          <head xml:id="i-3ihLFfqA6A4PU4GquxDCo2" type="h1">
            11. kan visa att man har behov av stöd för att kunna fortsätta
            utgivningen
          </head>
          <head xml:id="i-XLhfX78cN4ykP7DQaGBTpA" type="h2">
            Säkerställ en strukturerad omställning
          </head>
          <p xml:id="i-RafFxv1kY7p88xiokgp1QT">
            Det framgår av regeringens förslag att det är väsentligt att
            även små medieaktörer med ett mer begränsat antal regelbundna
            användare, som under en lång tid varit stöd­beroende, kan få möjlighet
            till en strukturerad omställning. Regeringens förslag om en strukturerad
            omställning är beroende av Myndigheten för press, radio och tv:s
            före­skrifter i frågan. Miljöpartiet noterar att det i dag råder
            osäkerhet kring om omställ­ningsstödet kommer att nå alla tidningar
            som haft driftsstöd, på grund av att de av olika skäl inte kvalar
            in i det nya stödet.
          </p>
          <p xml:id="i-97MjePEo7bPdF6njK9N392">
            Övergångsstödets syfte är att säkerställa en ordnad övergång
            för de tidningar som har driftsstöd men som inte kvalificerar
            sig för det allmänna redaktionsstödet eller får ett lägre stöd.
            För att den ordnade övergången ska bli verklighet för de som inte
            får det allmänna redaktionsstödet kan inte samma krav ställas
            för att få övergångsstödet. Eftersom grunden för att kunna få
            övergångsstödet är att tidningar har haft driftsstöd 2023 och
            driftsstöd bygger på att tidningen har betalande prenumeranter
            bör det räcka för att styrka tidningens användarförankring. I
            annat fall bör den gamla regeln på 1 500 betalande prenumeranter
            finnas kvar för övergångsstödet. Detta kan leda till en onödig
            och kostsam byråkrati för både tidningsbolagen och myndigheten.
            Och framför allt omöjliggör det en ordnad övergång 2024 då lag,
            förordning och föreskrifter kommer att bli klara så nära inpå
            att myndigheten bedömer att det skulle innebära beslut om stöd
            tidigast i mars–april 2024.
          </p>
          <p xml:id="i-SgLxGNYY2pPYAAugpDdrys">
            Miljöpartiet menar även att beräkningsgrunder måste ta hänsyn
            till teknikutveckling som annars i vissa fall kan missgynna medier
            med egen utveckling av t.ex. applika­tioner. Vidare vore det olyckligt
            om övergångsstödet endast går till fådagarstidningar och s.k.
            andratidningar. Även s.k. nischtidningar bör omfattas av omställningsstödet.
            Miljöpartiet vill gärna se att alla tidningar, även nischtidningar
            som kommit ut tre dagar eller fler i veckan, som haft driftsstöd,
            ska ges samma möjlighet att få övergångsstödet.
          </p>
          <p xml:id="i-15EbNxH7iDZf6RUT12MQnR">
            Regeringen bör säkerställa att tidningar inte behöver läggas
            ned enbart på grund av tillfälliga likviditetsproblem vid övergången
            genom att säkerställa att åtminstone övergångsstödet kan börja
            betalas ut i januari 2024 så att ett glapp i utbetalningar inte
            uppstår mellan de nya och gamla stöden samt att stöden sedan på
            samma sätt som driftsstödet betalas ut månadsvis i förskott.
          </p>
          <p xml:id="i-PenUcQx3TZgpaMSazYHZV7">
            Miljöpartiet föreslår att övergångsstödet ska kunna ges till
            tidningar som har haft driftsstöd under 2023 men att bedömningen
            avseende punkter i 6 § för att få stödet ges en generösare tolkning
            för att inte omöjliggöra fortsatt utgivning och utvecklingsarbete
            under omställningsperioden.
          </p>
          <p xml:id="i-HM6PZWJffP2b2dcF2VUjC9">
            Därför föreslår vi en ny paragraf, mellan nuvarande 8 § och 9
            § enligt följande:
          </p>
          <head xml:id="i-BZYghV2D1LQBT7K32MvU5D" type="h1">
            9 § Övergångsstödet lämnas till tidningar som 2023 har haft driftstöd
            och uppfyller villkoren i 6 § 1, 6-9 och som kan förväntas uppfylla
            2 och 3.
          </head>
          <p xml:id="i-88peWhFHGCMEKyFx8CGsYS">
            Föreslagna 9 § blir då 10 § osv.
          </p>
          <head xml:id="i-VTfsrHWPS35KZhfBNzzEiE" type="h2">
            Nyetablering av allmänna nyhetsmedier
          </head>
          <p xml:id="i-6XfEqEeiWj3ukAX6oqGBCH">
            En livskraftig mediebransch kan inte ha höga trösklar för nyetablering.
            Det finns en oro att regeringens förslag i praktiken innebär att
            nyetablerade medier först måste bära kostnaderna för utgivningen
            fullt ut innan de ens kan ansöka och eventuellt bli beviljade
            stöd – för nästkommande år.
          </p>
          <head xml:id="i-RnxruALr8KaVsXPhgB3fw4" type="h2">
            Lagstiftningen bör ej tillämpas retroaktivt
          </head>
          <p xml:id="i-EU1yWzFz6Ev5CT3rh6sPFT">
            Utkastet till föreskrifter för det nya mediestödet från Myndigheten
            för press, radio och tv belyser vikten av att i lagtexten klargöra
            att bedömningen av de nya reglernas uppfyllelse inte får baseras
            på en utgivningsperiod som inträffade innan dessa regler trädde
            i kraft. Det är av yttersta vikt att lagstiftningen inte används
            retroaktivt. De nya reglerna inklusive mätperiod måste gälla fr.o.m.
            det datum de trätt i kraft, och inte från en tidpunkt ett år eller
            ett halvår tidigare. Det nya mediestödssystemet måste erbjuda
            medierna goda möjligheter och tid att anpassa sin utgivning till
            de nya förutsätt­ningarna, villkoren och reglerna.
          </p>
          <p xml:id="i-KukPoQASEF5gGToRhuvL7P">
            Miljöpartiet föreslår därför att det förtydligas att lagstiftningen
            inte ska tillämpas retroaktivt.
          </p>
          <head xml:id="i-FMwNYQttGyFmgq7jndyHq4" type="h2">
            Säkerställ mediemångfald på lokal och nationell nivå
          </head>
          <p xml:id="i-L3g2UYwojm32tW2Jw2QvJc">
            Vi i Miljöpartiet är oroliga över att regeringen i sitt förslag
            inte tillräckligt värnar stödet till de rikstäckande små och medelstora
            tidningar som har stor betydelse för medie­mångfalden. Regeringen
            bör i detta skede vara extremt lyhörd och se till att införandet
            av det nya mediestödet inte sätter flera viktiga medieaktörer
            ur spel på grund av reger­ingens försenade tidsplan. Vi ser också
            behov av att ytterligare budgetmedel skjuts till, både för att
            säkra mediemångfalden och för att övergången mellan nuvarande
            och fram­tida system ska fungera.
          </p>
          <p xml:id="i-Rmhv94sKcHds1W3ikeXfyD">
            Vi lever i ett medielandskap under stor och snabb omvandling,
            där tidigare förutsättningar för mediekonsumtion och nyhetsförmedling
            ställts på ända. Tillgången till medier och information har blivit
            bättre, meningsutbyten och åsiktsyttringar har underlättats, fler
            kan producera och publicera medialt innehåll. Samtidigt skapar
            det nya medieland­skapet utmaningar i form av urholkade affärsmodeller,
            medial polarisering, misstro mot medier och geografiska områden
            som ibland helt saknar journalistisk bevakning.
          </p>
          <p xml:id="i-6uWxPkQeTYbi4bbqsU2AZx">
            En ambitiös mediepolitik strävar efter en levande mediemångfald,
            där starka, ansvars­tagande och oberoende medier i hela landet
            kan bidra till att händelser i samhället belyses ur olika perspektiv.
            Mediernas ekonomi var redan före corona­pandemin hårt ansträngd
            med mycket små marginaler.
          </p>
          <head xml:id="i-A8wQH5SuKMVpFatqGKPxSu" type="h2">
            Utvärdering
          </head>
          <p xml:id="i-2o6GLuhZffDjtM8KvCV1VZ">
            Det föreslagna mediestödet omfattar en rad olika kriterier och
            bedömningsgrunder, både vad gäller journalistisk inriktning och
            räckvidd. Att noggrant och med precision förutse alla tänkbara
            konsekvenser av förslaget i praktisk tillämpning är omöjligt.
            Vi anser att en utvärdering efter förslagsvis två år är nödvändig
            för att kunna bedöma hur ett nytt mediestöd fungerar i relation
            till avsikter och förutsättningar.
          </p>
        </div>
        <div type="motSignatures">
          <list>
            <item xml:id="i-DQpE1ovZ1hDuw8ab62jR38" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-84AgtJPsUMyf5S4B284LYo" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-QEkAUBk913PNqn3fHD9UZL" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-3fwVF6u33wZszuttKEdGvF" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-3WUT8QHV5MToQdA2HnurQ9" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
