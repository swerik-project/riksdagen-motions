<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00379">
  <teiHeader>
    <fileDesc>
      <titleStmt>
        <title>Dopning</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dopning</title>
          <idno type="rdwebb">GY02So379</idno>
          <rs type="number">So379</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So379/text</ref>
          <ref type="dokument_url_html">http://data.riksdagen.se/dokument/GY02So379</ref>
          <ref type="dokumentstatus_url_xml">http://data.riksdagen.se/dokumentstatus/GY02So379</ref>
          <ref type="doc">http://data.riksdagen.se/fil/27670E61-C286-49A7-89BA-7AFE3632E765</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YTAFRQwNTXLfyUrKAAGJ9z" type="signed"/>
        <correspContext corresp="i-YTAFRQwNTXLfyUrKAAGJ9z">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-2f3paXprWstRoaZAG2rMUn" type="numbering">
          <date when="2010-10-28"/>
        </correspAction>
        <correspAction xml:id="i-5MjjY1seFypjgZHHhWJxve" type="submission">
          <date when="2010-10-26"/>
        </correspAction>
        <correspAction xml:id="i-16yoDpTooWbiD61orUJZrD" type="transfer">
          <date when="2010-10-26"/>
        </correspAction>
        <correspAction xml:id="i-Xmg4D9JBK55UhS2o2ZhF9v" type="assigned"/>
        <correspContext corresp="i-Xmg4D9JBK55UhS2o2ZhF9v">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CZHCPgErzeWx8eAt3Q8Yxf" type="motBody">
        <div xml:id="i-FkBaSrEhbhkRiCi7GfW7zb" type="motProposal" subtype="förslag">
          <head xml:id="i-NM63YARquqoR4G5qtULneS">
            Förslag till riksdagsbeslut
          </head>
          <list xml:id="i-ASo8ELZXNk5MyQnAqYfqXA" style="ol">
            <item xml:id="i-PmqMrMEvP8dXQxpaiFmNk8">
              Riksdagen tillkännager för regeringen som sin mening vad som
              anförs i motionen om behovet av att öka maxstraffet för grova
              dopningsbrott.
            </item>
            <item xml:id="i-4abBpFJAQzyDjF8R3KEKmZ">
              Riksdagen tillkännager för regeringen som sin mening vad som
              anförs i motionen om behovet av att utreda påföljderna för medhjälp,
              försök och förberedelse till dopningsbrott.
            </item>
            <item xml:id="i-W2ZPuQrAPtD2cGGVoyHsH5">
              Riksdagen tillkännager för regeringen som sin mening vad som
              anförs i motionen om att begreppet doping bör ersätta begreppet
              dopning i lagstiftning och myndighetstexter.
            </item>
            <item xml:id="i-Wo8Nx6okwoeqEyPujjjwnS">
              Riksdagen tillkännager för regeringen som sin mening vad som
              anförs i motionen om vikten av att utforma informationsinsatser
              för att sprida kunskap om risker med dopning, påföljder vid lagbrott
              och hälsoaspekter av dopning mot ljuset av den ökade tillgängligheten.
            </item>
          </list>
        </div>
        <div xml:id="i-7RCqnqH4L9qndHduzgknDP" type="motContent">
          <head xml:id="i-P91jcukTtS3dhQTRwm6vu9" type="h1">
            Motivering
          </head>
          <p xml:id="i-32Rb8J9bSi5Bhe87z1tocZ">
            Under många år har dopning betraktats som ett idrottsligt problem,
            som sedan spritt sig ut till andra grupper i samhället. Användning
            av dopningsmedel kan leda till allvarliga fysiska, psykiska och
            sociala problem. Sedan 1981 har Riksidrottsförbundet genomfört
            62 000 dopningsprov. De senaste åren har dopning påvisats i mindre
            än en halv procent av proven. Det är främst elit-idrottare på
            olika nivåer och i olika åldersgrupper som testas, men det förekommer
            även testning av motionärer. Däremot faller till exempel de som
            är verksamma på gym och i aktiviteter som bodybuilding utanför
            testverksamheten, vilket innebär att det sannolikt finns ett mörkertal
            vad gäller antalet dopade utövare.
          </p>
          <p xml:id="i-Mk86ojGuDLLTkmvXwrh5co">
            Enligt Europarådets antidopningskonvention, Artikel 3, har staten
            ett samordningsansvar beträffande politik och åtgärder inom de
            ministerier och myndigheter som ansvarar för frågor om bekämpning
            av dopning inom idrotten. Genom att Sverige godkänt konventionen
            är Sverige som stat skyldig att följa den.
          </p>
          <p xml:id="i-UQuCzRF4EvR3drP6sKJ1kA">
            Den idrottsliga dopningen har ofta behandlats som ett problem
            med fusk där åtgärderna handlar om att hitta och straffa fuskarna,
            som framförallt finns på elitnivå. Målet är rent spel. Dopning
            i samhället utanför idrot­ten, genom exempelvis den nya drogen
            på marknaden AAS, betraktas mer som ett missbruksproblem. Oavsett
            hur enskilda kommer i kontakt med dopning är det personliga priset
            mycket högt. Det behövs många angreppssätt för att fånga dopningens
            förekomst i olika målgrupper. Det behövs även insatser för att
            hjälpa enskilda att komma ur ett missbruk.
          </p>
          <p xml:id="i-HDoP6BW29XZYwzAMes1TEL">
            Många yngre riskerar att hamna i dopningsmissbruk genom att handel
            med dopningsmedel förekommer i allt större omfattning. Internetförsäljning
            har ökat tillgängligheten. Antidopningsarbetet förutsätter samarbete
            mellan samhällets olika aktörer, relevant lagstiftning, resurser
            till antidopningsarbetet samt ökad kunskapsspridning.
          </p>
          <p xml:id="i-DNyD3uCJrWLwUd9mXVfAWN">
            Det finns flera anledningar till att se allvarligt på hantering
            av dopningsmedel. Missbruk av dopningsmedel förekommer även i
            kriminella kretsar. Allvaret vid grova dopningsbrott måste även
            ge avtryck i hur lagstiftningens påföljder utformas. Ett höjt
            straffmaximum för grovt dopningsbrott är en viktig signal avseende
            brottets art och dopningsmedlets farlighet ska beaktas.
          </p>
          <p xml:id="i-RdKfUF61JvZV59WrCZoXNj">
            Idag finns det skillnader i lagstiftningen för gärningsman som
            under liknande former befattar sig med narkotika eller dopningsmedel.
            Dessa skillnader behöver belysas och det behövs nya överväganden
            kring hur medhjälp, försök och förberedelse till dopningsbrott
            ska lagföras. En analys bör även göras vad gäller att pröva påföljden
            i relation till narkotikabrott. Det kan finnas sakliga skäl att
            som nu göra åtskillnad i lag, men detta behöver belysas ytterligare.
          </p>
          <head xml:id="i-5pe4fYj2XfqL5ZtthVL3f2" type="h2">
            Begreppet doping
          </head>
          <p xml:id="i-8wsU4SUABw3MUiBNWWkQrs">
            Riksidrottsförbundet noterade i samband med att missbruk av anabola
            steroider resulterade i en lagstiftning 1992 att begreppet doping
            ändrades till dopning. Den dåvarande regeringen föreslog att begreppet
            doping skulle användas, men Språknämnden var av annan uppfattning
            och det nya ordet dopning infördes i lagtexten. Fram till dess
            hade dopning varit det ord som uteslutande användes i Sverige
            och fortfarande dominerar ordet doping i det allmänna språkbruket,
            inte minst inom idrotten. I Riksidrottsförbundets stadgar används
            ordet doping liksom i alla deras regler och föreskrifter. Det
            finns en Dopingkommission och ett Dopinglaboratorium samt en Dopingjour.
            Det vore rimligt att även lagstiftning samt övriga beslutsunderlag
            följer samma begreppspraxis det vill säga att begreppet doping
            används istället för dopning.
          </p>
          <head xml:id="i-B8dsqFfA35uH6X8Kojv3aw" type="h2">
            Informationskampanj
          </head>
          <p xml:id="i-JBjMzQAQthSS3j2nmHzs6d">
            Enligt Europarådets antidopningskonvention har Sverige åtagits
            sig att i samarbete med berörda idrottsorganisationer och med
            massmedier, utarbeta och genomföra utbildningsprogram och informationskampanjer
            som betonar de hälsorisker som dopning innebär samt den skada
            som den innebär för idrottens etiska värden. Dessa program och
            kampanjer skall rikta sig till ungdomar och deras föräldrar i
            skolor och idrottsföreningar samt till vuxna idrottsmän och idrottskvinnor,
            idrottsfunktionärer, instruktörer och tränare. För dem som arbetar
            med medicinska frågor kan sådana utbildningsprogram betona respekten
            för medicinsk etik.
          </p>
          <p xml:id="i-NGMvLkqVWcR6MiLLycRcTh">
            Nya informationsinsatser behövs. Handeln genom Internet ställer
            nya krav på alla aktörer i samhället. Nya angreppssätt behöver
            diskuteras och spridas. Föräldrar, elever, motionärer och personal
            som är verksam i olika delar av samhället behöver uppmärksammas
            på tillgängligheten av dopningspreparat på samma sätt som av andra
            droger. Likaså finns det anledning att förbättra informationen
            om hälsorisker och påföljder vid lagbrott.
          </p>
        </div>
        <div xml:id="i-8vxa3SBfEpb532JXbJ8iWV" type="signatureBlock">
          <list xml:id="i-43hpMzQyE174jMPgxNgmXa">
            <item xml:id="i-HGzs254PTVSUMTL6oTRHfg" who="i-D6V9ti7ETxin1WbJjDaShE" type="signature">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
