<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00674">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__674/mot_1967__ak__674-001.pdf"/>
      <fw xml:id="i-WZJsL33eq7hR3PHF5HRpnz">
        Nr 674—681 = Motioner i Andra kammaren, nr 674 år 1967 1
      </fw>
      <div xml:id="i-9NeDP4xr8wpiejhGFhEfPM" type="motHeader">
        <div xml:id="i-FZh6MrrYcLNaNbUAubcwmx" type="motTitle"/>
        <div xml:id="i-SqhZiFKXe8fidVbtys6XKJ" type="motSubmissionInfo"/>
      </div>
      <div xml:id="i-7Lh5Vof8Cs8zEEpikYwFR6" type="motBody">
        <div xml:id="i-VhUpEQmkySMtjJnAB7H22F">
          <p xml:id="i-UKZLaFyENonnfDr3vy4yoJ">
            Nr 674
          </p>
          <p xml:id="i-Hep91KzR5WAYUY9j1xdc63">
            Av herr Hedlund m. fl., angående planeringen av investeringarna
          </p>
          <p xml:id="i-Aci9CDUGKZDRqDvTsdZ7VD">
            på trafik- och samfärdselområdet. (Lika lydande med motion nr
            529 i Första kammaren)
          </p>
          <p xml:id="i-8EjTuQJPC7kCKYhRUFfBU5">
            Under de senaste decennierna har stora förändringar ägt rum inom
            tra- fiktekniken och på samfärdselområdet. Bilismen och därmed
            landsvägstra- fiken har ökat synnerligen kraftigt för att inte
            säga explosionsartat. Flyget, som på 1930-talet knappast kunde
            benämnas samfärdsmedel, har fått stor omfattning både i reguljär
            trafik och i övrigt. Järnvägstrafiken har däremot fått vidkännas
            vikande trafikunderlag och nedläggning av trafiken på många linjer.
            Genom 1963 års trafikpolitiska beslut, tillkommet efter en tioårig
            utredningstid, skedde en anpassning av den allmänna trafikpolitiken
            till dessa inträffade förändringar. Beslutet kan i stort sett
            sägas vara grundat på att den dittillsvarande utvecklingen skulle
            fortsätta på det hela taget oförändrad. Huruvida den trafikpolitiska
            omläggningen kommer att få avsedd eller väntad effekt är givetvis
            beroende av huruvida förutsättningarna för beslu- tet kommer att
            vara hållbara även på sikt. Det är emellertid uppenbart att tekniska
            förändringar, utvecklingen av olika kostnadskomponenter för de
            olika trafikmedlen, ändringar i trafikanternas beteende och vanor
            m. m. kan medföra både snabba och omfattande förskjutningar. Frågan
            är då om man trafikpolitiskt och i övrigt har en sådan beredskap
            att det på önskvärt sätt kan hindras att förskjutningarna får
            menliga konsekvenser ur vissa trafikanters synpunkt och/eller
            ur samhällsekonomisk synpunkt. En pla- nering av hela trafik-
            och samfärdselsystemet som möjliggör anpassning till alternativa
            förutsättningar synes i hög grad påkallad. Detta kan belysas ge-
            nom en exembplifiering. Erfarenheter utomlands visar att järnvägstrafikens
            möjligheter och lön- samhet snabbt förändras. Den synes bli hänvisad
            till persontrafik dels i storstadsregionerna, dels på långa sträckor,
            företrädesvis sammanbindande stora befolkningscentra, och till
            tunga godstransporter främst i fjärrtrafik. I övrigt synes dess
            roll bli mindre och mindre. Om utvecklingen blir den- samma i
            vårt land finns enligt det trafikpolitiska beslutet möjlighet
            att genom statligt stöd upprätthålla järnvägstrafiken i en omfattning
            som inte är företagsekonomiskt lönsam. Om så sker är det emellertid
            uppenbart att
          </p>
          <p xml:id="i-2nf4dH55egaUf12xmX1i1q">
            Bihang till riksdagens protokoll 1967. 4 saml. Nr 674—681
          </p>
          <pb facs="riksdagen-motions-pdf/data/1967/mot_1967__ak__674/mot_1967__ak__674-002.pdf"/>
          <fw xml:id="i-Aco9nQhVUQjXRaNykx58s3">
            2 Motioner i Andra kammaren, ni 674 år 1967
          </fw>
          <p xml:id="i-3r8Pn2FwbRDd1mWTenCBi5">
            detta kan ske endast till viss gräns, nämligen där det visar
            sig att man för samma kostnad kan ge en bättre service genom att
            satsa på andra trafikme- del. Härvid uppkommer frågan om vilket
            trafikmedel som skall komma i fråga, landsvägstrafik, flygtrafik
            eller en kombination av dessa. Ställnings- tagandet till dylika
            spörsmål blir av stor betydelse för investeringarna på trafikområdet,
            i fråga om var väginvesteringar skall ha särskilt företräde, var
            det erfordras primärflygplatser, var det fordras sekundärflygplatser
            så att man flygledes kan nå primärflygplats med reguljär linjetrafik
            osv. Ett annat exempel är vilka konsekvenser en utveckling till
            större och större fartyg kommer att få för hamnväsendet och dess
            investeringar och för be- hovet av landtransporter och av investeringar
            för dessa. Här uppkommer uppenbarligen frågeställningar av samma
            innebörd som de ovan nämnda. Enligt vår mening är det synnerligen
            angeläget att dessa spörsmål upp- märksammas i större utsträckning
            än hittills. Sker inte en samordnad pla- nering av investeringarna
            på trafikområdet finns uppenbara risker för fel- investeringar.
            Det är önskvärt med en samordnad planering på längre sikt. Denna
            torde få bli översiktlig och innefatta principlösningar för olika
            tänk- bara utvecklingsalternativ och sedermera undan för undan,
            allt efter det tillräckligt underlag erhålles, konkretiseras i
            samordnade plan, som kan tjäna som grund vid utvecklingen av vart
            och ett av de olika trafikmedlen. Med hänvisning till det ovan
            anförda hemställes, att riksdagen måtte i skrivelse till Kungl.
            Maj:t anhålla om utredning och förslag rörande en samordnad översiktlig
            planering för investeringar på trafik- och samfärdselområdet i
            enlighet med vad i motionen anförts.
          </p>
          <p type="date" id="i-8KUcecMkSBeufeJhGtnnPn">
            Stockholm den 26 januari 1967
          </p>
          <p xml:id="i-7BX4Ve4ksRGjFgieD9MMCE" type="signatureBlock">
            Gunnar Hedlund (cp) Nils G. Hansson (cp) Sten G.W. Wahlund (cp)
            i Skegrie Gustaf Svensson (cp) Gunnar Larsson (cp) John Eriksson
            (cp)
          </p>
          <p xml:id="i-Fp5tBUhaub58nDpYvuQoqq">
            i Vä i Luttra i Bäckmora
          </p>
        </div>
      </div>
    </body>
  </text>
</TEI>
