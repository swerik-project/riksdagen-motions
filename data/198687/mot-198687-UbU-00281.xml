<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00281">
  <teiHeader>
    <fileDesc>
      <titleStmt>
        <title>Skolans inre demokrati</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolans inre demokrati</title>
          <idno type="rdwebb">GA02Ub281</idno>
          <rs type="number">Ub281</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub281/text</ref>
          <ref type="dokument_url_html">http://data.riksdagen.se/dokument/GA02Ub281</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub281</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>Björn Samuelson</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-HK9qYnVFN9ozMjewUoj5Ya</idno>
            <name>Bo Hammar</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7RHrAQLA1csvcYuUScipmi" type="signed"/>
        <correspContext corresp="i-7RHrAQLA1csvcYuUScipmi">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="r-0"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-HK9qYnVFN9ozMjewUoj5Ya"/>
        </correspContext>
        <correspAction xml:id="i-AFJ97LteodbipxmGx76C8r" type="assigned">
          <date when="2014-11-19"/>
          <time when="15:00:28"/>
        </correspAction>
        <correspContext corresp="i-AFJ97LteodbipxmGx76C8r">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_281/mot_198687_ub_281-001.pdf"/>
      <div xml:id="i-X17fzMZNdTs766DroDFypt" type="motHeader">
        <div xml:id="i-UFJC5q8xTXRRVUSenveeBN" type="motTitle"/>
        <div xml:id="i-VFcMjT2s9LqisiiJbtqgAi" type="motSubmissionInfo"/>
      </div>
      <div xml:id="i-2exDtmSQA29HuZ96JSu52R" type="motBody">
        <div xml:id="i-AZ1abZZugzv5KpLAgoA2kM">
          <p xml:id="i-RmcGHhQus2DtGbBDzzZuVY">
            Motion till riksdagen
          </p>
          <p xml:id="i-KQx1ekujNE5BDwSXk1E3dV">
            1986/87:Ub281
          </p>
          <p xml:id="i-Xuggtz3M5cab8L5Tn2XTgh">
            Lars Werner m. fl. (vpk) Skolans inre demokrati
          </p>
          <p xml:id="i-B8GypaD8Us2EeQ1nPChQ42">
            Demokrati innebär alla människors rättigheter att kunna påverka
            sin situation, men det innebär också att alla skall ha möjlighet
            att göra det. En rättighet blir värdelös om man inte har de medel
            som krävs för att kunna utnyttja den. En demokrati måste bygga
            på inflytande, men den måste också bygga på ansvar, såväl krav
            på att ta ansvar som rätt och möjlighet till att få det. Demokratin
            måste gälla på livets alla områden; att påverka sin situation
            och sin omgivning borde vara alla människors självklara rättighet
            och skyldighet. För en mycket stor del av befolkningen är dock
            denna rättighet kraftigt begränsad, ibland intill obefintlighet,
            nämligen för ca 1 250 000 elever i grund- och gymnasieskola. Denna
            brist på inflytande och möjligheter att förändra leder för många
            elever till en känsla av vanmakt och maktlöshet. Detta i sin tur
            kan yttra sig på olika sätt. För en del elever känns skolan totalt
            meningslös, man låter helt enkelt bli att gå dit. Andra vänder
            maktlösheten till aggressivitet mot sin omgivning. Här kan vandalism
            och kamratförtryck bli följden. Pennalism har traditionellt utvecklats
            i system med hårda regler och strikt hierarki; rektorn hunsar
            lärarna, som hunsar eleverna, som hunsar den svagaste eleven.
            Därför är vi kraftiga motståndare till de förslag på hårdare tag,
            drill och disciplin som framförts från högerhåll. Pennalism kan
            också uppstå om man inte har något att säga till om. Vpk menar
            att det är detta, elevernas vanmakt och maktlöshet, som utgör
            grunden för de mobbnings- och vandaliseringsproblem som finns
            i skolan i dag. De olika initiativ som tagits från bl. a. regeringens
            sida, t. ex. den breda samverkansgruppen med bl. a. Elevorganisationen
            och Hem och skola som medverkare, är naturligtvis lovvärda, men
            tyvärr är det betecknande för alla dessa initiativ att de angriper
            symtomen på missförhållandena i stället för orsakerna, bl. a.
            bristen på verklig elevdemokrati. Detta är nu ingen ny sanning.
            Från vpk:s sida har vi länge påpekat detta. Brottsförebyggande
            rådet (Brå) har också visat på denna koppling. I Brå:s yttrande
            över betänkandet Skola för delaktighet (SOU 1985:30) skriver man
            bl. a: ”Ökat inflytande, ansvar och delaktighet är den väg vi
            rekommenderar för att på sikt minska problemen med skadegörelse,
            skolk, mobbing etc.” Även de statliga utredningar som tillsatts
            i frågan, t. ex. den ovan nämnda Skola för delaktighet, har kommit
            fram till att skolan måste demokratiseras. Man skriver: ”Att utöva
            inflytande och ta ansvar är en lång process som kräver tid. Lärarna
            känner sig tidspressade för att hinna igenom ”kursen”.
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-002.pdf"/>
          <p xml:id="i-AZiGRwZvD28RDV23GN74jn">
            Särskilt aktiva elever inom elevkår och elevråd riskerar att
            få sämre betyg, eftersom de måste vara borta från lektioner.”
            Arbetsgruppen tar också upp läroplanens demokratiska mål i förhållande
            till undervisningen i skolan och skriver: ”Enligt läroplanen skall
            skolan stimulera barn och ungdomar att vilja omfatta vår demokratis
            grundläggande värderingar. Detta arbete kan emellertid försvåras
            genom att skolan också skall värdera, bedöma och sortera eleverna
            efter deras prestationer i skolan. Detta gör att skolan ibland
            prioriterar lätt mätbara kunskaper framför uppgiften att fungera
            som en demokratisk förebild.” Arbetsgruppen menar vidare att ett
            demokratiskt förhållningssätt inte kan skapas genom formell träning
            under en eller flera lektioner någon gång per månad. Skall eleverna
            ges möjlighet att påverka sin situation, måste den dagliga verksamheten
            i klassen/gruppen genomsyras av ett öppet och diskussionsvänligt
            klimat där eleverna får uppleva krav på att ta medansvar och agera
            självständigt, skriver man.
          </p>
          <p xml:id="i-B7DPUZczTDoWs3Z26ZLcpf">
            Undervisningen i dag
          </p>
          <p xml:id="i-TnFGfrgo4doeVC8Gzratge">
            Grunden för om skolan är demokratisk eller inte beror på vilket
            sätt som undervisningen bedrivs på. En demokratisk skola måste
            bygga på demokra- tiska arbetsmetoder. Det finns exempel på enskilda
            skolor, klasser och lärare som verkligen försöker bedriva en demokratisk
            undervisning. Dessa arbetar i alltför hög grad i motvind. Betygen
            sätter stora käppar i hjulet, liksom konservativa attityder från
            skolledningar och kollegor. Undervisningen i dagens skola domineras
            dock av att läraren förmedlar fakta till eleverna som passivt
            tar emot. Vid förhör upprepas det läraren sagt. Det är ovanligt
            att eleverna själva är aktiva och söker reda på fakta, utan i
            stället får man genom läroböckerna ofta ”färdiga lösningar” presenterade.
            I stället för att lära eleverna att själva söka kunskap i olika
            medier, uppslagsverk, i samhället och genom att utgå från sin
            egen situation, lär man dem att den enda giltiga sanningen är
            den som står i läroboken — det är ju det som kommer på provet.
            Genom detta dövas elevernas nyfikenhet effektivt; man skall lära
            sig acceptera bokens fakta. Kritisk granskning och ifrågasättande
            finns det inget utrymme för, utan upplevs tvärtom av läraren som
            någonting negativt — att eleven är ”uppkäftig” och ”saboterar
            undervisningen”. Det faktum att undervisningen är inriktad på
            en mängd mätbara faktakun- skaper, i stället för förståelse för
            sammanhang och utvecklingskedjor, gör att undervisningen känns
            splittrad och oöverblickbar för eleverna. De upplever kunskaperna
            som meningslösa, eftersom det är svårt — om inte omöjligt — att
            se vad de skall användas till, när de ryckts ut ur sitt sammanhang.
            Dessutom är samordningen mellan olika ämnen ofta dålig eller obefintlig.
            På högstadiet sker här gradvisa förbättringar i och med införande
            av lärarlag, men utvecklingen går långsamt. På gymnasiet är denna
            typ av samordning mycket ovanlig. Förståelse av sammanhang och
            orsakssamband och förmåga att dra egna slutsatser är svårt att
            bedöma och betygsätta. Däremot är faktakunskaper,
          </p>
          <p xml:id="i-UujcF8oCRVTnyFM9i5rjWc">
            Mot. 1986/87 Ub281
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-003.pdf"/>
          <p xml:id="i-XHL9cbc6fNLW23k5XKkGF4">
            såsom namn, årtal osv. relativt lätta att värdera och poängsätta.
            Därför är det denna typ av frågor som kommer på proven. De gånger
            det frågas efter orsaker, finns ”det rätta svaret” i läroboken.
            Prov och läxförhör har dessutom en oerhört stor betydelse i skolan.
            Där gäller det som elev att försöka visa allt det man lärt sig
            och dölja det som man inte lärt sig. I en undersökning som Elevorganisationen
            gjorde bland 1200 elever på vårterminen 1985, uppger 54 20 av
            eleverna att de under vissa perioder har minst tre prov i veckan.
            I genomsnitt har 61 26 två prov eller flera per vecka. Detta leder
            naturligtvis till en enorm press på eleverna. Hela 84 0 av de
            tillfrågade uppger också att de inte orkar läsa på lika mycket
            som de skulle vilja. Varför då denna enorma provhets? — Förklaringen
            är enkel: betygen. Läraren måste sätta betyg och för att kunna
            göra det måste han/hon ha något att utgå från. Eftersom läraren
            inte hinner lära känna alla elever på ett bra sätt och eftersom
            samarbetsförmåga, kritiskt tänkande och förmåga till att förstå
            sammanhang inte går att mäta, måste undervisningen inriktas på
            något som är mätbart — faktakunskaper.
          </p>
          <p xml:id="i-RNCEEYGiJmfYciRtfhNfVb">
            Vad säger läroplanen?
          </p>
          <p xml:id="i-XoG65ix3UAAZ13evdeapv3">
            Följande finns att läsa i Läroplan för grundskolan angående Kunskaper
            och färdigheter (s 14—15): ”Eleverna tillägnar sig kunskaper och
            färdigheter även utanför skolan. Redan då de kommer till skolan
            har de kunskaper och erfarenheter men också vetgirighet och nyfikenhet.
            Skolan måste i sitt arbete knyta an till detta. Det är dess uppgift
            att från denna utgångspunkt leda elevernas kunskapssökande in
            på väsentliga områden och successivt under nio år vidga deras
            perspektiv och fördjupa deras kunskaper. Eleverna skall därför
            få insikt i centrala begrepp och sammanhang som kan bilda grunden
            för deras kunskapsutveckling. Kunskapsinhämtandet är en aktiv
            och skapande process och innebär ett träget arbete som syftar
            till ett bestämt mål. En undervisning i grundskolan, som mekaniskt
            leder barnen genom stoff och problem utan att de lär sig att behärska
            grundläggande begrepp och förstå övergripande sammanhang, kan
            ha negativa följder för deras självtillit och motivation och därmed
            för hela deras arbets- och livssituation.” Helt klart är att det
            finns en tydlig motsättning mellan vad som slås fast i t. ex.
            Lgr 80 och hur det fungerar i verkligheten. Till en del kan detta
            kanske förklaras med att det tar tid för läroplanen att slå igenom
            och att det finns motstånd från äldre lärare att ompröva invanda
            undervisningssätt. Men faktum kvarstår att även i Lgr 69 skrevs
            det om att fostra eleverna till självständigt och kritiskt tänkande;
            ändå har det inte slagit igenom på arbetssättet i skolan. Huvudorsaken
            till motsättningen måste alltså sökas någon annanstans, nämligen
            hos betygen. Ty det finns en motsättning mellan att å ena sidan
            lära eleverna kritiskt tänkande och osjälviskt samarbete och å
            andra sidan kravet att poäng- och betygsätta dem och jämföra dem
            mot varandra. Detta är en ekvation som aldrig kommer att gå ihop,
            och det enda sättet att lösa problemet är att en gång för alla
            avskaffa alla former av betyg.
          </p>
          <p xml:id="i-8cSqtaUNJRa72PiQabrSRb">
            Mot. 1986/87 Ub281
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-004.pdf"/>
          <p xml:id="i-QX2m7Q5xj9MPjDZsC7FkhN">
            Bort med betygen
          </p>
          <p xml:id="i-JqZCnYTHUnFYnTb7EWBNbH">
            Kritiken mot betygen har också under en lång följd av år varit
            hård. En del av de effekter de får på den direkta undervisningen
            har vi redan redovisat, men de har även andra allvarliga följder.
            Betygen är ett dåligt medel för att ge information om hur undervisningen
            fungerar, eftersom de nästan enbart mäter faktakunskaper inom
            ett snävt område redovisade vid ett visst tillfälle. Det leder
            också till att nästan 50 000 elever varje år blir mer eller mindre
            stämplade som sämst i klassen — några måste få de lägsta betygen.
            Vi ställer oss mycket frågande till hur detta kan stämma överens
            med läroplanens tal om att alla elever skall ges likvärdiga kunskaper.
            Det har från vissa håll förts fram förslag på andra betygssystem
            som man säger skulle lösa problemen, t.ex. kurs-, mål- eller kunskapsrelaterade
            betyg. Vpk avvisar med kraft sådana typer av förslag. De skulle
            inte förbättra situationen, snarare försämra den. Alla typer av
            betygssystem bygger på den i grunden felaktiga föreställningen
            att det på ett rättvist sätt går att mäta kunskap, en föreställning
            som får förödande konsekvenser för undervisning- en och barns
            och ungdomars självtillit och naturliga kunskapstörst. Argumentet
            om att betygen behövs för urval till högre studier är inte heller
            relevant. Dels är det orimligt att en hel utbildning inriktas
            på konkurrens om platserna i nästa utbildning, dels ger betygen
            dålig information om vad eleven egentligen kan. Vi har i en annan
            motion föreslagit en dimensionering av gymnasieskolan som skulle
            möjliggöra att alla elever som söker direkt från nian skulle kunna
            tas in på sitt förstahandsval. Detta skulle alltså helt onödiggöra
            betygen i grundskolan från urvalssynpunkt. Några andra hållbara
            argument för att behålla betygen i grundskolan har vi inte heller
            kunnat finna, varför vi föreslår att de avskaffas. I vad det gäller
            gymnasieskolan har betygen självfallet samma negativa inflytande
            över undervisningen där. Ofta är prov- och betygshetsen t. o.
            m. större i gymnasiet, kanske framför allt på de teoretiska linjerna.
            Eleverna är väl medvetna om att deras resultat på proven och deras
            betyg i stort sett är helt avgörande för deras möjligheter att
            studera vidare, inte vad de egentligen kan. Angående frågan om
            intagningssystemet till högskolan, tar vi upp detta i annat sammanhang.
          </p>
          <p xml:id="i-2oj9K1vAJfr3g4QZysb8MD">
            För demokrati
          </p>
          <p xml:id="i-ByAo1vjmxFuFQ5pjAYxM21">
            Att ta bort betygen är nödvändigt för att kunna demokratisera
            skolan. Men det är inte tillräckligt, mycket mer måste göras för
            att vi i verklig mening skall kunna skapa en skola för alla, en
            skola byggd på demokratiska värderingar och tron på alla människors
            lika värde. Först och främst måste nya arbetsmetoder införas.
            Eleverna måste ges ansvar för skolans skötsel och ta aktiv del
            i planering och genomförande av undervisningen. Naturligtvis varierar
            detta ansvar beroende på elevernas ålder. Redan från skolstarten
            i första klass kan dock eleverna tillsammans . med personalen
            ta ett ganska stort praktiskt ansvar, t. ex. för arbetsmiljön
            i 'klasssrummet eller för skolgården. Detta praktiska ansvar ökar
            sedan successivt i och med att eleven blir äldre. Kravet på elevskyddsombud,
            som vi tar upp i en annan motion, är här en naturlig del.
          </p>
          <p xml:id="i-955Kmb83PTenDWuMwz1yMz">
            Mot. 1986/87 Ub281
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-005.pdf"/>
          <p xml:id="i-CahcEoasE6S7D26mFwauTm">
            Samtidigt som det praktiska inflytandet ökar, ökar också elevernas
            inflytande och ansvar över utbildningens mål och innehåll. När
            eleverna går i årskurs nio skall de kunna planera innehållet i
            sin egen undervisning utifrån läroplanen; läraren skall då fungera
            som handledare. I och med att eleverna ges detta inflytande över
            undervisningens innehåll och form ökar också deras ansvar för
            att alla tillägnar sig kunskaperna och att utvärderingen fungerar.
            Efter varje moment jämför man gemensamt resulta- ten med de mål
            man satte upp när området planerades. Det är viktigt att utvärderingen
            i betydligt högre grad än i dag sker gemensamt och i grupp; det
            är en viktig kunskap att kunna lära av sina och andras misstag
            och att kunna lyssna på och ta åt sig andras synpunkter och förslag.
            Över huvud taget måste arbete i grupp värderas högt i morgondagens
            skola. Att kunna samarbeta är en kunskap som man har användning
            för hela livet. Naturligtvis varierar möjligheterna till grupparbete
            mellan olika ämnen — i samhällskunskap bör det mesta arbetet ske
            i grupp, i matematik är det naturligt att man arbetar mycket individuellt.
            Skolarbetet skall dock skötas under skoltid. Vpk har länge krävt
            att hemläxorna skall avskaffas, och detta krav står vi fast vid.
            Det finns varken någon praktisk eller pedagogisk anledning till
            att inte ge eleverna reglerad arbetstid. Förmåga till och ansvar
            för eget arbete kan lika väl tränas i skolan som hemma. Skillnaderna
            på hur mycket hjälp eleverna kan få från hemmet med sina läxor
            är också mycket stora, beroende på föräldrarnas utbildning, yrke,
            bakgrund och arbetstider. Boendeförhållandena spelar naturligtvis
            också stor roll — en elev som har eget rum med skrivbord och tillgång
            till uppslagsböcker och liknande i hemmet har naturligtvis lättare
            att göra sina hemläxor än en som inte har det. Dessutom har eleverna
            olika lång resväg till skolan. För en del blir arbetsdagen orimligt
            lång, om de dessutom skall göra flera läxor när de kommer hem
            sent efter en lång arbetsdag. Om det finns speciella skäl till
            att eleverna skall göra en uppgift utanför skoltid — t. ex. intervjuer
            av speciella människor — så skall det naturligtvis finnas möjlighet
            för detta. Det förutsätter dock att elever och lärare är helt
            överens om detta; elevernas rätt till reglerad arbetstid måste
            respekteras. Frågan om elevernas arbetstid kan man också koppla
            till sambandet skola — arbetsliv. Eleverna skall studera arbetslivet,
            lära sig hur det fungerar, demokratiska regler som gäller osv.
            Men om man i detta utgår från elevernas egen arbetsplats — skolan
            — finner man skrämmande många exempel på regler som gäller i övriga
            arbetslivet, som inte gäller för elever. Bristen på inflytande,
            reglerad arbetstid och den orationella uppläggningen av arbetet
            är bara några exempel. I och med att arbetssättet i skolan förändras,
            måste också användningen av läromedel förändras. I stället för
            att undervisningen knyts upp kring en enda lärobok, kommer morgondagens
            betygsfria skola att möjliggöra att man uppfyller läroplanens
            skrivningar om att använda sig av flera olika typer av läromedel,
            såsom uppslagsverk, romaner, tidningar och faktatidskrifter. Praktik
            och studiebesök måste också få en viktig roll, liksom inbjudna
            gäster och föreläsare.
          </p>
          <p xml:id="i-HAkDb4FpksTizd5rARR3Tn">
            Mot. 1986/87 Ub281
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-006.pdf"/>
          <p xml:id="i-39ftMqkQGv2YqFmp3A8asJ">
            Klass- och könsförtryck
          </p>
          <p xml:id="i-9QSKgm6ZQYNKpHhdB16JZy">
            En viktig del i en demokratisk undervisning är att öka förståelsen
            för andra människor och att motverka fördomar av alla slag. Därför
            måste man i undervisningen på ett bra sätt ta upp och diskutera
            förtryck, fördomar och diskriminering. Innehållet och arbetssättet
            i dagens skola gör att framför allt arbetarklassens barn har svårt
            att känna sig hemma där. Språket är medelklassens språk, historien
            är herrarnas, för att ta några exempel. Vpk anser att det är självklart
            att alla elever skall kunna känna igen sig, sin historia och kultur
            i skolan och att kunna känna stolthet för sitt ursprung och sin
            identitet. Därför måste innehållet i undervisningen ändras så
            att den handlar om den verklighet som de flesta eleverna upplever.
            Att utgå ifrån elevernas verklighet i undervisningen innebär inte
            att man inte skall ta upp saker som eleverna är främmande för,
            men det innebär att man skall ta upp dem på ett sätt så att alla
            elever kan förstå dem. Men det är inte bara mot arbetarbarnen
            som dagens skolas stelbenta kunskapssyn slår. Det könsförtryck
            som finns i det övriga samhället finns också i skolan, i innehållet
            i undervisningen, i attityder och arbetssätt. Därför måste diskussioner
            om könsroller och jämlikhet få ett betydligt större utrymme i
            skolan. Kvinnans del i t. ex. historia och samhälle måste belysas
            och lyftas fram på ett helt annat sätt än i dag. Att i skolan
            diskutera och kritiskt granska könsrollerna kan i kombination
            med en kraftigt förbättrad praktik och syo-verksamhet på sikt
            också hjälpa till att minska könssegregeringen på arbetsmarknaden.
            Eleverna måste också ges möjlighet att uttrycka och utveckla sin
            klassmäs- siga och politiska identitet. Dagens falska ”objektivitet”
            måste brytas, och eleverna skall i stället uppmuntras till att
            ta ställning till olika frågeställningar och problem.
          </p>
          <p xml:id="i-8wyKLq7g4YQKrVhf2bcdVS">
            För förståelse och respekt
          </p>
          <p xml:id="i-GoXPs2EMemvf4GrK3NYQnP">
            I en skola som bygger på demokrati och respekt finns det naturligtvis
            inte plats för vare sig nivågrupperingar eller bestraffningar
            av olika slag. Att dela in eleverna i bättre och sämre, i allmän
            och särskild kurs, förstärker bara skillnaderna mellan olika elever.
            I stället skall det vara möjligt att dela in klassen i mindre
            grupper i t. ex. matematik och språk och öka antalet lärare, så
            att alla elever som behöver hjälp kan få det. Alla typer av bestraffningar,
            såsom kvarsittning och hemanmärkning, måste naturligtvis också
            tas bort. Det går inte att ha en demokratisk undervisning och
            samtidigt använda hotet om straff för att få sin vilja igenom.
            Likaså är det självskrivet att den anpassade studiegången måste
            avskaffas. Att elever i dag går ut nian utan avgångsbetyg i många
            ämnen är inget annat än ett tydligt bevis för att skolan har misslyckats
            i sin uppgift att ge alla elever en god och likvärdig utbildning.
            I stället måste tillräckliga resurser sättas in redan i ett tidigt
            stadium för att säkerställa att alla elever kan tillgodogöra sig
            undervisningen. Det skall inom skolan finnas resurser för undervisning
            såväl i små grupper för elever som halkat efter, som för enskild
            specialundervis- ning för elever som har problem med vissa moment.
            I och med sänkning av elevantalet i klasserna, som vi har tagit
            upp i en
          </p>
          <p xml:id="i-KsvJFUiwCs9fzYBRzkP8gN">
            Mot. 1986/87 Ub281
          </p>
          <p xml:id="i-DUKQhY18Kg8onY85UqN6cB">
            10
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-007.pdf"/>
          <p xml:id="i-Ts8maEPgb5uGDXNkKjTtKC">
            annan motion, kommer också möjligheten till stöd och hjälp för
            alla elever att öka väsentligt. Liksom extra resurser måste sättas
            in för att stödja elever som har problem med vissa moment av undervisningen,
            så måste det också sättas in resurser så att alla barn skall kunna
            delta i undervisningen på lika villkor. Ett mycket viktigt krav
            är att handikappade elever skall kunna delta i undervisningen
            i sin egen ”hemskola” och slippa långa resor till specialsko-
            lor. Detta ökar också de andra elevernas förståelse för handikappade
            och minskar riskerna för mobbning och särbehandling. Åtgärder
            måste alltså i större grad än i dag sättas in för att göra skolorna
            tillgängliga för elever med olika typer av handikapp och resurser
            tillföras, så att eleven verkligen får en typ av läromedel och
            hjälpmedel som hon eller han behöver. En annan stor grupp av elever
            som ofta blir satta på undantag är invandrarna. Invandrarbarnen
            är lika beroende av sitt språk som de svenska barnen. Modersmålet
            och den egna kulturen utgör den grund som varje människa bygger
            och utvecklar sin identitet och personlighet på. Varje människa
            måste ha rätt till ett ”helt” språk som man kan formulera sina
            innersta tankar och funderingar på. Därför är kravet på en bra
            och tillräcklig modersmålsundervisning en självklarhet för vpk.
            Men naturligtvis måste också utbildningen i svenska vara fullgod
            även för invandrarbarnen, för att dessa inte skall isoleras i
            samhället. Målsättningen skall vara den aktiva tvåspråkigheten,
            och undervisningen i svenska som främmande språk och undervisningen
            i svenska i de enspråkiga invandrarklasserna skall anpassas därefter.
          </p>
          <p xml:id="i-DVMPWwm7hWEpUWv2nLRKf8">
            Elevrätt
          </p>
          <p xml:id="i-ChPnKD4cMrqNb6nhddB988">
            Mycket av demokratiseringen av skolan handlar om ändrade attityder
            och arbetssätt. Det kan uppnås med hjälp av bl.a. fortbildning
            av lärare. Men det är också viktigt att elevernas rättigheter
            finns stadfästa och att eleverna verkligen har kännedom om och
            kan utnyttja dem. Det finns många områden där elevernas inflytande
            över skolan inte fungerar så bra som det borde; ett exempel på
            detta är samrådsplikten. Trots att rektor är skyldig att samråda
            med eleverna innan beslut fattas, är det många skolledningar som
            helt enkelt struntar i att ta reda på elevernas mening. Skolan
            är elevernas arbetsplats i minst nio år. Därför är det självklart
            att eleverna t.ex. skall ha rätt att ställa krav på sin arbetsmiljö
            genom skyddsombud. Lika självklart anser vpk att det är att elevernas
            fackliga arbete skall accepteras och uppmuntras. Därför stöder
            vi också elevfackets krav på bl. a. rätt till ledighet för fackligt
            arbete och elevfacklig förhandlingsrätt gentemot rektor.
          </p>
          <p xml:id="i-8QCGVFVxosLarr8UgpB7H8">
            Lärarna
          </p>
          <p xml:id="i-Wo6Mzje5ETYs4UVnCxwtPA">
            Naturligtvis har lärare och skolledningar en mycket stor uppgift
            i formandet av en demokratisk skola. Att utveckla en demokratisk
            skola är en komplex process och kräver naturligtvis fortbildningsinsatser
            av personalen i skolan. Det kräver också att grundutbildningen
            av lärare i sig är demokratisk och tar tag i demokratifrågor.
            Tyvärr måste det konstateras att det finns brister i
          </p>
          <p xml:id="i-C8SfYAgx7UYuuKc3HbQmj6">
            Mot. 1986/87 Ub281
          </p>
          <p xml:id="i-JJc6JmGpuBVRiCDYAS77yG">
            1
          </p>
          <pb facs="riksdagen-motions-pdf/data/198687/mot_198687_ub_281/mot_198687_ub_281-008.pdf"/>
          <p xml:id="i-WF7oGrE4D2f2yp8HFReHeP">
            demokratihänseende i vad gäller högskoleutbildningen. Riksdagens
            beslut om en ny lärarutbildning för grundskolan syftar till att
            med hjälp av också lärarhögskolan skapa en skola som kan uppfylla
            läroplanens intentioner. Utformningen av den framtida lärarutbildningen
            är alltså av stor vikt för formandet av en demokratisk skola.
            Vi kan därför inte nöja oss med att regeringen ämnar redovisa
            denna utformning med en skrivelse till riksdagen. Riksdagen bör
            i stället få tillfälle att ta ställning genom ett normalt propositions-
            och motionsförfarande. Detta är också i enlighet med vad riksdagen
            uttalade i samband med beslutet om lärarutbildning för grundsko-
            lan, UbU 1984/85:31.
          </p>
          <p xml:id="i-JMpxeWeiCuVycscpmiukr">
            Parlamentarisk uppföljning
          </p>
          <p xml:id="i-JAsNH4T7qgRfEJPLoVyBSw">
            I denna motion har vi skisserat hur en demokratisk skola skall
            fungera och vilka förutsättningar som krävs för att den skall
            kunna förverkligas. Men vi har också visat på att de intentioner
            som finns i bl.a. läroplanen om demokratisk undervisning inte
            följs på många håll. Detta sätter fingret på nödvändigheten av
            att riksdagens beslut följs upp på ett bra sätt. Vpk anser förslaget
            i budgetpropositionen s. 25 angående tillsättandet av en särskild
            beredning för frågor om skolans styrning vara bra. Vi förutsätter
            att alla partier kommer att ges möjlighet att ingå i denna beredning
            samt att den kommer att arbeta snabbt. De frågor som vi tagit
            upp i denna motion bör beredningen få tilläggsdirektiv om.
          </p>
          <p xml:id="i-C3ggeygktkRHz2xq7jwzXe">
            Hemställan
          </p>
          <p xml:id="i-2ZZaudPH8ihpKEt7qSCcmH">
            Med hänvisning till vad som anförs i motionen hemställs 1. att
            riksdagen hos regeringen begär ett förslag till ny lärarutbild-
            ning för grundskolan, 2. att riksdagen som sin mening beslutar
            ge regeringen till känna a) att betygen i grundskolan omedelbart
            avskaffas, b) att hemläxorna i grundskolan avskaffas, c) att allmän
            och särskild kurs avskaffas på högstadiet, d) att bestraffningarna
            i skolan avskaffas, e) att den anpassade studiegången i grundskolan
            avskaffas, f) att eleverna skall ha rätt till fackligt arbete
            under skoltid samt rätt till extrahjälp när frånvaro från undervisningen
            förekommer på grund av fackligt arbete, g) att eleverna skall
            ha facklig förhandlingsrätt gentemot rektor, h) att den föreslagna
            beredningen för frågor om skolans styrning får tilläggsdirektiv
            om att föreslå åtgärder för att förbättra skolans inre demokrati.
          </p>
          <p xml:id="i-F3WwivmsCwxWBSWWqACUeF" type="date">
            Stockholm den 26 januari 1987
          </p>
          <div xml:id="i-L7eCWZoZC7KDSY6RvFfTcJ" type="signatureBlock">
            <list xml:id="i-PzzNeuFJxdK9SDQB5gtSRs">
              <item xml:id="i-Kh1soELepUfBEv7n2e7BqP" who="i-5wPAQ1MDLRTsW1XngYcD46" type="signature">
                Lars Werner (vpk)
              </item>
              <item xml:id="i-Gi9ZGMEFCKpFt8jkbdWdvT" who="i-QRDnfz9zaiXo7A1SpAi1dM" type="signature">
                Bertil Måbrink (vpk)
              </item>
              <item xml:id="i-7XgR9NC47bMaqi246ATaKV" who="i-CMGiiZNVocLdbkuKqXgWTG" type="signature">
                Nils Berndtson (vpk)
              </item>
              <item xml:id="i-WbjFjeD5oT17N92JNhigbq" who="i-EQSJnvt3y9r5wULtNbkTNu" type="signature">
                Jörn Svensson (vpk)
              </item>
              <item xml:id="i-QVrhfVxW2GGvmroTtMHu1w" who="i-VtWQs1mfimPMyjw5HVXR4i" type="signature">
                Inga Lantz (vpk)
              </item>
              <item xml:id="i-4VPtsZG2WBxsSfVNyiD36Y" who="unknown" type="signature">
                Björn Samuelson (vpk)
              </item>
              <item xml:id="i-V9yZqo5bBinkQH8Ye7ehxU" who="i-HK9qYnVFN9ozMjewUoj5Ya" type="signature">
                Bo Hammar (vpk)
              </item>
            </list>
          </div>
          <p xml:id="i-RoZYURqwriLAB6C3Wj4D4w">
            Mot. 1986/87 Ub281
          </p>
        </div>
      </div>
    </body>
  </text>
</TEI>
