<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00358">
  <teiHeader>
    <fileDesc>
      <titleStmt>
        <title>Trafiksäkerhet</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksäkerhet</title>
          <idno type="rdwebb">GU02T358</idno>
          <rs type="number">T358</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T358/text</ref>
          <ref type="dokument_url_html">http://data.riksdagen.se/dokument/GU02T358</ref>
          <ref type="dokumentstatus_url_xml">http://data.riksdagen.se/dokumentstatus/GU02T358</ref>
          <ref type="doc">http://data.riksdagen.se/fil/F1660A28-D37E-4F2E-AFE5-C322B3A9E2CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MWjbn6276PcPVTHE9ZNkVG" type="signed"/>
        <correspContext corresp="i-MWjbn6276PcPVTHE9ZNkVG">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-AQE4QE4iqjN12G8VZjWB9F" type="referral">
          <date when="2006-11-07"/>
        </correspAction>
        <correspAction xml:id="i-MMADuRuUxc6RzGZAEM2cXq" type="dismissal">
          <date when="2006-11-07"/>
        </correspAction>
        <correspAction xml:id="i-9VBq8o6HS1DT7iW5saYtXa" type="numbering">
          <date when="2006-11-01"/>
        </correspAction>
        <correspAction xml:id="i-3DPHfyvds6KWULk5EC2J1f" type="submission">
          <date when="2006-10-31"/>
        </correspAction>
        <correspAction xml:id="i-JkvERU4BfKXqBmWNtoADoq" type="transfer">
          <date when="2006-10-31"/>
        </correspAction>
        <correspAction xml:id="i-4Tf5rprxNumfvTgXz2htTo" type="assigned"/>
        <correspContext corresp="i-4Tf5rprxNumfvTgXz2htTo">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3DJnDBtgvT818CoZZ16qbH" type="motBody">
        <div xml:id="i-6xS4ko5Ewo1WUyZargQ5Th" type="TOC">
          <head xml:id="i-KvAKdxGsvyuGqE5xv6GYYa">
            1 Innehållsförteckning
          </head>
          <list xml:id="i-ESugyYhn3WESK9m5PiErn5">
            <item xml:id="i-DhkVnnUbrDf2hYZH5BxASc">
              2 Förslag till riksdagsbeslut 2
            </item>
            <item xml:id="i-UPrp7rv4eDGHUqydCE62J">
              3 Bakgrund 4
            </item>
            <item xml:id="i-HYACRNNao2nqGBDtAWb5S">
              4 Vem ska ansvara för trafiksäkerheten? 4
            </item>
            <item xml:id="i-G9sHJCydRbLaGJwHXhXTMJ">
              5 Alkohol och trafik 5
            </item>
            <item xml:id="i-C8u8BST6itNHxV5PccJPbu">
              6 Hastighetsövervakning 6
            </item>
            <item xml:id="i-L99ysQAgu7EWa9XnUp4Fr">
              6.1 Minska hastigheterna 6
            </item>
            <item xml:id="i-PndgsmhwhhcTHU8vC58J6n">
              6.2 Automatisk fartövervakning 7
            </item>
            <item xml:id="i-B7bNK4qmHKe9UdHTYYEDGX">
              7 Trafiksäkra vägar 7
            </item>
            <item xml:id="i-TZV3B8RhthVfFraMw2gcGR">
              8 Mobil i bil 8
            </item>
            <item xml:id="i-4hUvN6SqoGSf7by1fCVZsQ">
              9 Reducera tung vägtrafik 9
            </item>
            <item xml:id="i-Gg8UVVL7PP5STXbaCuFXUd">
              10 Mopeder 9
            </item>
            <item xml:id="i-76xButYqWckHFURrBfTFKX">
              11 Motorcyklar 10
            </item>
            <item xml:id="i-EmvZMG8E3k5cJvfvMn1of4">
              12 Säkrare gång- och cykeltrafik 10
            </item>
            <item xml:id="i-5ehHGYK6a2K2wdLhXp5W7o">
              13 Äldres bilkörning 11
            </item>
            <item xml:id="i-6RhnKKP4hKgReKqcAKH7VW">
              14 Trafikförsäkring 12
            </item>
          </list>
        </div>
        <div xml:id="i-78hWQRANQJkWzNwUwBsMvh" type="motProposal" subtype="förslag">
          <head xml:id="i-Kx96MgKHbvEg86mT3Kmp9R">
            2 Förslag till riksdagsbeslut
          </head>
          <list xml:id="i-QjSwR1cXuJunGRKH8bh52Q" style="ol">
            <item xml:id="i-MW9nSD67tU3PXNNJ2uWgAx">
              Riksdagen tillkännager för regeringen som sin mening vad i motionen
              anförs om att regeringen bör låta utreda om och i vilken grad
              det är möjligt att överflytta delar av trafiksäkerhetsfrågorna
              från Vägverket till Rikspolisstyrelsen.
            </item>
            <item xml:id="i-PnG4c3yam55oxYbysadfGA">
              Riksdagen tillkännager för regeringen som sin mening vad i motionen
              anförs om att de offentliga myndigheterna ska gå före och kräva
              alkolås i alla fordon de använder i sin verksamhet.
            </item>
            <item xml:id="i-LVTMrufQoYCKxR567gBNUU">
              Riksdagen tillkännager för regeringen som sin mening vad i motionen
              anförs om att lagstiftningen ska ändras så att det blir krav på
              att alla skolskjutsar ska förses med alkolås.
            </item>
            <item xml:id="i-SwXnG6mQjEuUmBhEqheW5F">
              Riksdagen tillkännager för regeringen som sin mening vad i motionen
              anförs om att Vägverket ska upprätta en fond för stimulans av
              installation av alkolås i fordon som används yrkesmässigt.
            </item>
            <item xml:id="i-GRJ7EcfkBRLeyPysa8n9v">
              Riksdagen tillkännager för regeringen som sin mening vad i motionen
              anförs om att personer som är dömda för rattfylleri inte ska få
              framföra ett fordon om det inte finns ett installerat alkolås.
            </item>
            <item xml:id="i-CuAvjg46cXqBvbdsCfFSoi">
              Riksdagen begär att regeringen skyndsamt återkommer med förslag
              till riksdagen så att den obligatoriska riskutbildningen inom
              körkortsutbildningen kan kompletteras med riskutbildning om alkohol
              och droger.
            </item>
            <item xml:id="i-3fuqgXoNu1fLipY5QTdo8o">
              Riksdagen tillkännager för regeringen som sin mening vad i motionen
              anförs om att regeringen ska se över hur resurser inom polisen
              skulle kunna styras om så att antalet trafikkontroller kan ökas.
              1
            </item>
            <item xml:id="i-UMyKxirEaH9LqTytgcB1ky">
              Riksdagen tillkännager för regeringen som sin mening vad i motionen
              anförs om att det bör göras en översyn av vilka tänkta motorvägsinvesteringar
              i den nationella väghållningsplanen som kan omvandlas till 2 +
              1 vägar.
            </item>
            <item xml:id="i-PmDY9Cm94mLDs2FbFknisD">
              Riksdagen tillkännager för regeringen som sin mening vad i motionen
              anförs om att för att alla ska bli medvetna om hur ett telefonsamtal
              försämrar körförmågan ska information om detta ingå som en naturlig
              del i körkortsutbildningen.
            </item>
            <item xml:id="i-Ux3Wem1QG1SjbmKMqfamah">
              Riksdagen tillkännager för regeringen som sin mening vad i motionen
              anförs om att Vägverket i en informationsplan utarbetar hur man
              på bästa sätt kan föra ut information om riskerna med mobiltelefoni
              under körning.
            </item>
            <item xml:id="i-VgUHSRowtqgxx6hkEPbS35">
              Riksdagen tillkännager för regeringen som sin mening vad i motionen
              anförs om att regeringen bör utreda om lagstiftningen skulle kunna
              klassificera telefonerandet i samband med olyckor som en allvarligt
              försvårande omständighet och därmed definieras som en vårdslös
              handling i trafiken enligt gällande trafikförordning och straffpraxis.
            </item>
            <item xml:id="i-JRQdgcpAqLKUgaZQBLpcor">
              Riksdagen begär att regeringen utifrån ett trafiksäkerhetsperspektiv
              återkommer med ett samlat förslag på krav för förarbevis och åldersnivåer
              när det gäller mopeder och lätt motorcykel.
            </item>
            <item xml:id="i-FZH2ecyQ7STAPyX6RxLFS7">
              Riksdagen tillkännager för regeringen som sin mening vad i motionen
              anförs om att Vägverket i framtagandet av skyddsanordningar ska
              utgå ifrån olika trafikanters behov.
            </item>
            <item xml:id="i-Q8r1L8aWMD3WJBvHJXotYz">
              Riksdagen tillkännager för regeringen som sin mening vad i motionen
              anförs om att ett nationellt säkerhetsprogram för barn ska tas
              fram.
            </item>
            <item xml:id="i-YQQCWQSMbCtBkzmcbqsMHJ">
              Riksdagen tillkännager för regeringen som sin mening vad i motionen
              anförs om att Vägverket eller annan lämplig myndighet ska få i
              uppdrag att genom en informations- och upplysningskampanj medvetandegöra
              riskerna med att inte bära hjälm.
            </item>
            <item xml:id="i-2n7XYkEXKSxHtBd5YYX4Qq">
              Riksdagen tillkännager för regeringen som sin mening vad i motionen
              anförs om att regeringen bör utreda hur s.k. trafikmedicinska
              centrum ska kunna byggas upp i varje län.
            </item>
          </list>
          <p xml:id="i-BwDs8mtNbXciJ8twjN9qoG">
            1 Yrkande 7 hänvisat till JuU.
          </p>
        </div>
        <div xml:id="i-3mSacrKRz3YDvzQmWGHhXH" type="motContent">
          <head xml:id="i-2xkqneymw7JtLjapCdY96f" type="h1">
            Trafiksäkerhet
          </head>
          <head xml:id="i-UNpxQqsSP7eM3zwegSu5m5" type="h1">
            3 Bakgrund
          </head>
          <p xml:id="i-89gdo7JjStwwXJsa6HBg1V">
            En enig riksdag står bakom nollvisionen, som innebär att ingen
            ska dödas eller skadas allvarligt i trafiken. Men utvecklingen
            går mycket långsamt i den riktningen. Varje år dödas omkring 450
            människor på vägarna och ca 5 000 skadas allvarligt. Risken att
            dödas är störst för mopedister, motorcyklister, cyklister och
            fotgängare. Att åka kollektivt är säkrast. Det är en högre andel
            män som skadas i trafiken än kvinnor. Framför allt de unga männen
            är kraftigt överrepresenterade i statistiken.
          </p>
          <p xml:id="i-K2CBUWjFSXL3UgKtRQq7aU">
            För att nå nollvisionens mål krävs att inriktningen på trafiksäkerhetsåtgärderna
            ändras. De tre viktigaste orsakerna till dödsfallen och trafikskadorna
            är för hög fart, alkoholpåverkan och att bilister inte använder
            bälte. Det nyss höjda bötesbeloppet för att inte ha på sig bälte
            tycker vi är en rimlig avvägning när det gäller individens frihet
            i förhållande till individens påverkan på övriga samhället. Människor
            som inte använder bälte drabbas i större utsträckning av svåra
            skador och dödsfall, vilket leder till mänskligt lidande och orsakar
            ekonomiska kostnader för samhället.
          </p>
          <p xml:id="i-Tod4HFt93xwWLWUS2HbfCS">
            Den kraftigt ökande tunga trafiken innebär också en ökad risk
            för trafikolyckor. På lång sikt måste också vägtrafiken reduceras
            genom en minskning av det totala transportarbetet och en överföring
            från väg till hållbara och säkrare trafikslag.
          </p>
          <p xml:id="i-Lyn9tMSdPgva5zXrd93A7s">
            En satsning på kollektivtrafiken som resulterar i att kollektivtrafikens
            andel av resandet ökar skulle minska antalet döda och skadade
            i trafiken.
          </p>
          <head xml:id="i-PPriEtQDvxjDAmUQp9wyYW" type="h1">
            4 Vem ska ansvara för trafiksäkerheten?
          </head>
          <p xml:id="i-BUHWTMkkDCgDiBn4btfBrR">
            Trafikforskarna och de organisationer som engagerar sig i trafiksäkerhet
            är överens: det går inte att bara bygga bort trafikolyckorna.
            Trafikanternas beteende vad gäller i första hand hastighet, nykterhet
            och bilbälten är det som måste ändras om antalet dödsoffer i trafiken
            ska kunna nedbringas. Generellt är mäns beteende i trafiken ett
            stort problem. Undersökningar visar att kvinnor har en ökad medvetenhet
            om risker i trafiken. Det leder följaktligen även till att kvinnor
            kör säkrare.
          </p>
          <p xml:id="i-S6bmq6Cf56Mqyzunq2KCep">
            En logisk konsekvens av att fokusera på beteendet bakom ratten,
            snarare än vägutformningen eller fordonet, skulle då vara att
            flytta över hela eller delar av sektorsansvaret för trafiksäkerheten
            från Vägverket till Rikspolisstyrelsen. En överföring av ansvaret
            skulle då givetvis följas av motsvarande överföring av resurser
            så att polisen genom en effektivare övervakning drastiskt kan
            minska laglösheten på vägarna. Det skulle inte betyda att Vägverket
            skulle upphöra med att arbeta med trafiksäkerhet tvärtom skulle
            ansträngningarna fortfarande vara höga för att höja trafiksäkerheten
            i den fysiska miljön.
          </p>
          <p xml:id="i-86fJQVBrXYqDXo2k6e2bw9">
            Att flytta delar av sektorsansvaret innebär att det blir Rikspolisstyrelsen
            som ska samordna statliga och andra åtgärder som sammantaget behövs
            för att trafikolyckorna ska minska i antal och svårighetsgrad.
            På vilket sätt de polisiära insatserna ska organiseras för att
            uppnå störst trafiksäkerhetseffekt och inte inkräkta på de polisiära
            uppgifterna i övrigt är en uppgift för Rikspolisstyrelsen att
            återkomma med förslag på.
          </p>
          <p xml:id="i-H4uKJpZCfaGV7Uy9rzXrLw">
            Det finns dock en del gränsdragningsproblem med en förändrad
            ordning inom trafiksäkerhetsområdet. Konsekvenserna är ännu inte
            riktigt överblickbara. En förändring får självklart inte leda
            till att trafiksäkerhetsarbetet sammanlagt försämras. Frågan är
            dock intressant att studera vidare och regeringen bör därför utreda
            om och i vilken grad det är möjligt att överflytta delar av trafiksäkerhetsfrågorna
            från Vägverket till Rikspolisstyrelsen samt vilka gränsdragningar
            mellan dessa myndigheter som i så fall är nödvändiga. Detta ska
            ges regeringen till känna.
          </p>
          <head xml:id="i-riwbE3P37fVWjhCpWJTkU" type="h1">
            5 Alkohol och trafik
          </head>
          <p xml:id="i-9eaEqPmu2CagvHR5kPPxhL">
            Genom påtryckningar från Vänsterpartiets sida kommer snart en
            lag om obligatoriskt alkolås. Vänsterpartiet tycker att man ska
            införa alkolås som standard i samtliga nya bilar så fort som möjligt.
            På grund av EU-regler är det antagligen inte möjligt att göra
            så förrän år 2012.
          </p>
          <p xml:id="i-7Sf5VkDAtPH3pnbCuvL9TS">
            I väntan på att den lagen ska träda i kraft måste de offentliga
            myndigheterna gå före och kräva alkolås i alla fordon de använder
            i sin verksamhet. Detta ska ges regeringen till känna.
          </p>
          <p xml:id="i-MBRwef6Nuf5Y5rdnPheyQq">
            Varje dag färdas ca 250 000 elever med skolskjuts. Endast en
            tredjedel av dessa har alkolås. Samtidigt vet vi att det finns
            elever som kommer att färdas med en onykter förare. Detta måste
            stoppas! Det kan inte vara upp till kommuner eller företag att
            avgöra om det ska eller inte ska vara alkolås i fordonet. Lagstiftningen
            ska därför ändras så att det blir krav på att alla skolskjutsar
            ska förses med alkolås. Detta ska ges regeringen till känna.
          </p>
          <p xml:id="i-2wipSXTG7Uyr5YFGFBkK16">
            För att underlätta övergången till alkolås i yrkestrafiken bör
            det upprättas en fond inom Vägverket, vars medel ska användas
            till att stimulera företagare som installerar alkolås. Vägverket
            kan bidra med en del av fondmedlen inom befintlig ram men tanken
            är att även företag, privatpersoner och stiftelser ska bidra till
            fonden. Det finns t.ex. försäkringsbolag och banker som skulle
            tjäna på att det sker mindre olyckor. Kopplat till möjligheten
            att få bidrag från fonden kan olika krav ställas, t.ex. att företagen
            ska ha en alkoholpolicy. Även detta bidrar till lägre sjukfrånvaro,
            bättre hälsa och lägre kostnader för samhället och många företag.
            Vi anser att Vägverket ska upprätta en fond för stimulans av installation
            av alkolås i fordon som används yrkesmässigt. Detta ska ges regeringen
            till känna.
          </p>
          <p xml:id="i-RhUy3PZxfBK7kCT5mvy9iK">
            Straffskalan för rattfylleribrott håller för närvarande på att
            utredas, men vi ser ett behov av att straffskalan höjs. Det får
            aldrig bli en förmildrande omständighet att vara berusad i trafiken!
            Men det är viktigt att en person som är rattfyllerist även har
            tillgång till vårdinsatser. Vi anser att personer som är dömda
            för rattfylleri inte ska få framföra ett fordon om det inte finns
            ett installerat alkolås. Detta ska ges regeringen till känna.
          </p>
          <p xml:id="i-3qNyX5DuHSCj2rq87feyBm">
            En undersökning gjord av NTF visar att 90 procent av dem som
            döms till rattonykterhet är män. Det är således i hög grad mäns
            attityder och värderingar som måste ändras. Den nya riskutbildningen
            i körkortsutbildningen innehåller ännu inget moment som berör
            alkohol och attityder. Detta har även riksdagens trafikutskott
            påpekat och utskottet har önskat en ändring av körkortslagen i
            denna riktning. Vi anser att regeringen skyndsamt redovisar ett
            förslag till riksdagen så att den obligatoriska riskutbildningen
            inom körkortsutbildningen kan kompletteras med risker om alkohol
            och droger. Detta ska ges regeringen till känna.
          </p>
          <head xml:id="i-xL6WfmtKnz1423QzAiEJB" type="h1">
            6 Hastighetsövervakning
          </head>
          <head xml:id="i-3qyJt6amUcdJTtZKvVyh7H" type="h2">
            6.1 Minska hastigheterna
          </head>
          <p xml:id="i-K6LAen2LSFeq3hFjdywna6">
            Döds- och skaderisken ökar kraftigt med stigande hastighet. Hög
            hastighet innebär dels att det är svårare att undvika en olycka,
            dels att skadorna blir värre när en olycka sker. Den generella
            hastighetsnivån bör i första hand sänkas genom att övervakningen
            ökas så att befintliga fartgränser efterlevs. Om alla körde efter
            hastighetsgränserna skulle medelhastigheten på vägarna sjunka
            med 10 km/h, samtidigt som 100 liv skulle sparas per år. Det skulle
            också leda till minskade koldioxidutsläpp, vilket bidrar till
            att nå Sveriges klimatmål.
          </p>
          <p xml:id="i-XNr6QouCno4n29FmtHvDgf">
            Vänsterpartiet vill inte höja hastigheten på motorvägar, dels
            utifrån ett säkerhetsperspektiv, eftersom höga hastigheter leder
            till fler dödsfall och svåra skador, dels utifrån ett miljöperspektiv,
            eftersom högre hastigheter leder till större utsläpp av koldioxid,
            vilket har en negativ klimatpåverkan.
          </p>
          <p xml:id="i-BbAVuAjPEkr9xgqLqmo6Kn">
            Bötesbeloppen för hastighetsöverträdelser och bältesbrott är
            låga i ett internationellt perspektiv. Vi är därför positiva till
            den höjning som nyligen skedde.
          </p>
          <p xml:id="i-Eeg91W8U3JU6imLbhBBRAz">
            All forskning och erfarenhet visar att ökad övervakning av gällande
            trafikregler är det mest effektiva sättet att på kort tid minska
            antalet döda i trafiken. Det är också det mest kostnadseffektiva
            sättet. Här måste en attitydförändring till och utbildning är
            av central betydelse. Vi har länge velat ha en körkortsutbildning
            som tydligare betonar vikten av att efterleva trafikregler och
            attityder i trafiken. Med den nya riskutbildningen som en del
            av körkortsutbildningen kanske det är möjligt att på lång sikt
            få till stånd en förändring.
          </p>
          <p xml:id="i-27nxvjjvSnFHCPr7iSaF82">
            Det är män i allmänhet och yngre män i synnerhet, som främst
            omkommer eller blir svårt skadade i trafiken. NTF har gjort en
            kartläggning som visar att en man producerar fyra gånger så många
            fortkörningsböter som en kvinna. Undersökningen visar även att
            hela 92 % av dem som fälldes för s.k. vansinneskörningar (vilket
            betyder 32 km/h över rådande fartgräns) var män.
          </p>
          <p xml:id="i-CReD1PEw7cRU1EbB216ovj">
            Under det senaste årtiondet har polisens trafiksäkerhetsarbete
            skurits ned och antalet trafikpoliser har sjunkit. Målen för antalet
            trafikkontroller har inte kunnat nås. Det behövs därför fler trafikpoliser
            och fler kontroller för att nollvisionen ska kunna bli verklighet.
            Regeringen ska därför se över hur resurser inom polisen skulle
            kunna styras om så att antalet trafikkontroller kan ökas. Detta
            ska ges regeringen till känna.
          </p>
          <head xml:id="i-XKq6tz73BCgmXQXtHKJuw" type="h2">
            6.2 Automatisk fartövervakning
          </head>
          <p xml:id="i-n2w12C1Kqy9hejUC8hS4E">
            Vänsterpartiet har bidragit till att det nu monteras ca 700 nya
            kameror på olycksdrabbade vägar. Kameraövervakning är en mycket
            kostnadseffektiv metod att registrera bilar som begår hastighetsbrott.
            Där trafikövervakningskameror har använts har antalet olyckor
            reducerats avsevärt. Försökverksamhet med fartkamerorna har visat
            att antalet dödsolyckor sjunkit med 60 %! Fartkameror är därför
            både en trafiksäkerhetsfråga och ett av verktygen för att få minskade
            koldioxidutsläpp inom transportsektorn.
          </p>
          <head xml:id="i-4HgqzmctSFq59kF1AtRrg6" type="h1">
            7 Trafiksäkra vägar
          </head>
          <p xml:id="i-HXNdCrWmamfHyyStVYYPZP">
            Motorvägar kan bidra till en ökad säkerhet, men det är ett mycket
            dyrt sätt att förbättra trafiksäkerheten. Motorvägar bidrar dessutom
            till att öka vägtrafiken och driver upp hastigheterna, vilket
            ökar miljöproblemen.
          </p>
          <p xml:id="i-3sG2jhn5Wq9sKS769GiUAx">
            Att mittseparera farliga och olycksdrabbade vägar har däremot
            visat sig vara en effektiv fysisk metod att få ned antalet trafikdödade
            och skadade. Vägar som mittseparerats med mitträcken har samma
            trafiksäkerhetseffekt som motorvägar, men är ca 20 gånger billigare
            att bygga.
          </p>
          <p xml:id="i-TybYmSMUtFkhxYBrN8pDLn">
            Dessa s.k. 2+1 vägar ska ses som en ersättning för 4-fältsmotorvägar.
            Det är både billigare och trafiksäkrare med 2+1-vägar. För 1 miljard
            kronor får man 4 mil ny 4-fältsmotorväg, medan man för samma summa
            får 80 mil 2+1 väg (om den ursprungliga vägen varit en 13-meters
            väg). För samma summa pengar kan man därmed spara 20 liv med 2+1
            väg, jämfört med ett (1) liv på en 4-fältsmotorväg. Vi vill därför
            att det görs en översyn av vilka tänkta motorvägsinvesteringar
            i den nationella väghållningsplanen som kan omvandlas till 2+1-vägar.
            Detta ska ges regeringen tillkänna.
          </p>
          <p xml:id="i-EDWUaQ2jsA2qDT7HfYY3oL">
            En utveckling mot 4-fältsmotorvägar i stället för 2+1-vägar är
            en överföring av resurser till framför allt män. Det är män som
            i högre grad använder sig av vägnätet, och genom en onödig satsning
            på större vägar än vad som är nödvändigt utifrån ett trafiksäkerhetsperspektiv
            sker ett ökat resursutnyttjande som gagnar fler män än kvinnor.
          </p>
          <p xml:id="i-MKYQqcT53eBMFD3phpnhuz">
            Vi vill även framföra att det i progressiva kommuner finns många
            andra effektiva fysiska åtgärder för att få ned olyckorna. Det
            kan vara att bygga rondeller, göra insmalningar av gator eller
            investera i fartdämpande åtgärder. Det är en utveckling som vi
            stöder.
          </p>
          <head xml:id="i-AjsKDsKDk4QK1PPNbLvsmM" type="h1">
            8 Mobil i bil
          </head>
          <p xml:id="i-FLdBuuMEEXugUJrjXqunJA">
            Resultat från ett stort antal studier visar att körförmågan försämras
            avsevärt när mobiltelefon används vid bilkörning. Orsaken är att
            förarens uppmärksamhet på trafiksituationen försämras och kontrollen
            över bilen påverkas och blir ojämnare.
          </p>
          <p xml:id="i-AS3wz3AauYWKdmKVxGvECE">
            Flera andra länder har förbud mot telefonerande under körning.
            Det vanligaste är förbud mot telefonerande med handhållna apparater.
            Olycksanalyser har dock visat att den försämrade körförmågan vid
            användning av mobiltelefon leder till ökad olycksrisk, både när
            det gäller handhållna mobiltelefoner och mobiltelefoner med handsfree
            utrustning. Det är själva telefonerandet i sig som är problemet,
            inte om man har handsfree eller inte. Att i likhet med flera andra
            länder införa ett förbud som enbart gäller handhållna telefoner
            verkar därför inte vara den optimala lösningen.
          </p>
          <p xml:id="i-PHTDD1b2ESK7Qhyx6iDEQu">
            En lösning skulle vara att över huvud taget förbjuda mobilsamtal
            under bilfärd. Telefonsamtal skiljer sig nämligen åt jämfört med
            andra samtal och aktiviteter som kan äga rum i bilen. Ett telefonsamtal
            leder till ett slags tunnelseende och uppvisar därmed liknande
            effekter som alkoholpåverkan. För att alla ska bli medvetna om
            hur ett telefonsamtal försämrar körförmågan ska information om
            detta ingå som en naturlig del i körkortsutbildningen. Detta bör
            ges regeringen till känna.
          </p>
          <p xml:id="i-J5Sng7GUADZStvrY4479bQ">
            Vi önskar också att det genomförs en nationell upplysningskampanj
            där man bör avråda förare från att köra och prata i mobiltelefon
            samtidigt och påvisa de risker detta medför. Vägverket ska i en
            informationsplan utarbeta hur man på bästa sätt kan föra ut information
            om riskerna med mobiltelefoni under körning. Detta bör ges regeringen
            till känna.
          </p>
          <p xml:id="i-MQTkSeiwU5mEsjQUNRzaZ6">
            Det finns även fog för att ändra försiktighetskravet i trafikförordningen.
            I dag lyder kravet i 2 kap. 1 § trafikförordningen: För att undvika
            trafikolyckor skall en trafikant iaktta den omsorg och varsamhet
            som krävs med tanke på omständigheterna.
          </p>
          <p xml:id="i-HiuUTHVJa8sMFHLUWCjwAn">
            Vägverket har i sin publikation Mobiltelefonerande i trafiken
            föreslagit att telefonsamtal under körning ska identifieras rättsligt,
            i en särskild bestämmelse, som en föraraktivitet eller ett förartillstånd
            jämställt med påverkan av trötthet och alkohol. Förslagsvis, för
            olyckor där telefonerandet är själva olycksorsaken, skulle straffet
            för den vållande parten bli hårdare för dem som dömts skyldiga
            med tanke på telefonerandets kapacitetsänkande effekt på förarens
            mentala förmåga.
          </p>
          <p xml:id="i-EhPeWHMGsA58Ez9qUkrpyY">
            Detta anser vi är ett högst rimligt krav. Regeringen bör därför
            utreda om lagstiftningen skulle kunna klassificera telefonerandet
            i samband med olyckor som en allvarligt försvårande omständighet
            och därmed definieras som en vårdslös handling i trafiken enligt
            gällande trafikförordning och straffpraxis. Detta ska ges regeringen
            till känna.
          </p>
          <p xml:id="i-6HT518raUH8DiBy1fvBqJN">
            Om ovanstående ändringar inte leder till önskat resultat kommer
            vi att återkomma med förslag på skarpare lagstiftning som inte
            tillåter samtal i mobil under bilfärd.
          </p>
          <head xml:id="i-PMG1R9cJ1D1XRLifqYEXuy" type="h1">
            9 Reducera tung vägtrafik
          </head>
          <p xml:id="i-FhDQyjuGrfxNrp4RKq6ECv">
            Den ökande tunga trafiken på vägarna innebär fler döda och allvarligt
            skadade i trafiken. Den trafikant som kolliderar med eller blir
            påkörd av ett tungt fordon avlider oftast. De tunga fordonen är
            inblandade i en mycket större andel av dödsolyckorna i proportion
            till antalet körda kilometer jämfört med personbilstrafiken. Detta
            visar vikten av att minska den tunga trafiken på vägarna ur ett
            trafiksäkerhetstänkande.
          </p>
          <p xml:id="i-xPEsKBgZWKbvsasic3zHX">
            Konkurrensen bland åkerierna har ökat efter EU:s avreglering
            av transportmarknaden. Det har medfört ett ökat antal lagöverträdelser
            och seriösa åkerier får konkurrensnackdelar.
          </p>
          <p xml:id="i-YHjpNVtf2aUmhmtHuimEte">
            Regelefterlevnaden inom den tunga trafiken måste öka genom intensifierad
            trafikövervakning och möjlighet att beslagta fordon samt utfärda
            böter även av utländska förare.
          </p>
          <head xml:id="i-7ZXD5AiX6t5uTLrVqJkpuS" type="h1">
            10 Mopeder
          </head>
          <p xml:id="i-NSYKd7PVYcBCVLUe1mDGSt">
            Vi är oroliga för att antalet mopedolyckor ökar. Det är alldeles
            för många som trimmar sina mopeder, vilket betyder att en EU-moped
            kan nå hastigheter på upp till 80 km/h.
          </p>
          <p xml:id="i-DtQhtNUHFtfrXHrTpG7Jnf">
            I Sverige finns det två olika klasser när det gäller mopeder.
            Klass 1, den s.k. i EU-mopeden, får framföras i högst 45 km/h.
            Denna moped får enligt lag bara framföras på väg och inte cykelbanor.
            Klass 2, den gamla mopedtypen, får framföras i högst 25 km/h.
            Denna moped får dock köras på cykelbanor och det är till och med
            så att den enligt lag ska köra på cykelbanor om det finns sådana.
            Problemet är dock att de ofta är trimmade och går mycket fortare
            än 25 km/h. Ett annat problem är att EU-mopeden även körs på cykelbanor,
            vilket den alltså inte får.
          </p>
          <p xml:id="i-LXifA9hgwRkTJ5rkvXCH1z">
            Åldersgränsen för att köra moped är 15 år i Sverige. Det finns
            dock goda argument för att denna åldersgräns ska höjas. Forskning
            visar att ju lägre ålder en ung person har desto större problem
            blir det med säkerheten i trafiken vid höga hastigheter. 15-åringar
            är en särskilt utsatt åldersgrupp vid mopedolyckor. Å andra sidan
            kan en höjning av åldern leda till att fler i tidigare år väljer
            att i stället ta körkort för lätt motorcykel, vilket onekligen
            leder till högre hastigheter och därmed större olycksrisker.
          </p>
          <p xml:id="i-W897C7R9vXVSHviUurNNX5">
            Utredningen Säkra förare på moped, snöskoter och terränghjuling
            (SOU 2005:45) föreslog att den som ska köra en EU-moped även måste
            ha körkort. Även här finns goda argument för att höja kravet på
            att få framföra EU-moped. Men även denna fråga måste sättas in
            i ett större sammanhang.
          </p>
          <p xml:id="i-8gxjQWZxGvxfXGfrHkNRag">
            Det pågår ett arbete som är relaterat till EU:s arbete med att
            revidera körkortsdirektivet. Direktivet framhåller att riktvärdet
            för att framföra moped klass 1 ska vara 16 år, men det kan förekomma
            nationella avvikelser inom spannet 1418 år. Kravet på körkort
            för mopedklass 1 är också sprunget från samma EU-direktiv.
          </p>
          <p xml:id="i-KFnM8kLKVvaZYcw3NGg1LE">
            Vår viktigaste utgångspunkt är en ökad trafiksäkerhet. Om krav
            på körkort för mopedklass 1 och en höjning av åldersgränsen ökar
            säkerheten på vägarna anser vi att dessa åtgärder ska genomföras.
            Men för att få en helhetsbedömning att ta ställning till vill
            vi att regeringen återkommer utifrån ett trafiksäkerhetsperspektiv
            med ett samlat förslag på krav för förarbevis och åldersnivåer
            när det gäller mopeder och lätt motorcykel. Detta ska ges regeringen
            till känna.
          </p>
          <head xml:id="i-ERZWvfNYURTSnEmQCwFAWq" type="h1">
            11 Motorcyklar
          </head>
          <p xml:id="i-2y5Z2EvYALPuW4RfiSwXZE">
            Utbyggnaden av mitträcken i Sverige har lett till oerhört positiva
            resultat när det gäller att minska antalet döda och svårt skadade
            i trafiken. Att mitt- och sidoräcken har kommit för att stanna
            råder det därför ingen tvekan om. Men det finns en grupp fordon
            som kanske kan drabbas på ett negativt sätt och det är motorcyklar.
          </p>
          <p xml:id="i-BxBPwH49tSyZJDghMDz4Vq">
            Vi anser att mitt- och sidoräcken ska vara utformade så att de
            är säkra för alla typer av fordon. Vägverket har inlett ett projekt
            som syftar till att se över riskerna i trafikmiljön. Inför framtida
            upphandlingar kommer Vägverket att ställa krav på att det bara
            ska användas runda stolpar och att vajerräcken inte får ha krokar
            för vajrarna.
          </p>
          <p xml:id="i-Abyhm2CobibxckuyMA94Ey">
            Ett sätt att lösa problemet med att motorcyklister kan skadas
            i händelse av att de kör in i mitt- och sidoräcken, är att framför
            allt i kurvor använda sig av någon form av system som tar hänsyn
            även till motorcyklister. Även om det i allmänhet är positivt
            med vajerräcken får det naturligtvis inte gå ut över motorcyklisterna.
            Vi menar att Vägverket i framtagandet av skyddsanordningar ska
            utgå ifrån olika trafikanters behov. Detta ska ges regeringen
            till känna.
          </p>
          <head xml:id="i-2EQWqdJyu3H6ykeJHBnZ9e" type="h1">
            12 Säkrare gång- och cykeltrafik
          </head>
          <p xml:id="i-89A1HLV43UWAHwXntvkSYa">
            Att gå och cykla är bland de farligaste sätten att transportera
            sig men samtidigt de mest miljövänliga och hälsosamma. 30 % av
            dödsolyckorna sker på det kommunala vägnätet. Större delen av
            det är byggt under en tid när motortrafiken gavs högsta prioritet.
          </p>
          <p xml:id="i-QaziqL6Ajw27mdASPEwESi">
            Konsekvenserna av detta är höga olycksrisker och begränsad tillgänglighet
            för oskyddade trafikanter. Cykel- och gångtrafik måste göras säkrare.
            För en stor del av landets befolkning, i synnerhet barn och ungdomar,
            är gång och cykel de enda tillgängliga sätten att ta sig fram.
            Kvinnor använder sig också av cykel i större utsträckning än vad
            män gör.
          </p>
          <p xml:id="i-TtMtRS2va3As2azyacdY3M">
            Gång- och cykeltrafik måste prioriteras vid trafik- och bostadsplanering.
            Särskild uppmärksamhet måste riktas mot barn när det gäller trafiksäkerhet.
            Barn och ungdomars skolvägar måste göras säkra. Det finns behov
            av ytterligare åtgärder när det gäller planering av bostadsområden,
            säkra skolvägar, skolskjutsar m.m. Vi kräver att ett nationellt
            säkerhetsprogram för barn tas fram. Detta ska ges regeringen till
            känna.
          </p>
          <p xml:id="i-VxLbPkQ8qDk3YsNgF8tUSA">
            70 % av cyklisternas skallskador uppkommer vid olyckor där det
            inte finns något motorfordon inblandat. I dag är det lag på hjälm
            om man är under 15 år. Men egentligen bör alla cyklister använda
            hjälm inte bara barn under 15 år. Vi vill dock för tillfället
            inte lagstifta om hjälmtvång för samtliga cyklister utan vi bör
            som första åtgärd pröva att genom ökad information få cyklister
            medvetna om fördelarna med hjälm. Vägverket eller annan lämplig
            myndighet ska få i uppdrag att genom en informations- och upplysningskampanj
            medvetandegöra riskerna med att inte bära hjälm. Detta ska ges
            regeringen till känna.
          </p>
          <p xml:id="i-SSbwbzhnJZWcW3HUEFtbzD">
            Om det dock visar sig att vi inte kan komma till rätta med de
            ökade skallskadorna för cyklister är vi i ett senare skede beredda
            att överväga ett hjälmtvång.
          </p>
          <head xml:id="i-JmTpEFAREFcZaoBAdFi8oJ" type="h1">
            13 Äldres bilkörning
          </head>
          <p xml:id="i-P52Fyew6QH3tFV4J4EDLmw">
            Körkort för äldre är en viktig fråga som har diskuterats på senare
            tid. Det finns de som vill införa obligatoriska läkarkontroller
            för äldre. I Finland har man haft en lag som säger att alla i
            en viss ålder måste testa sin körförmåga. Men nu upphör den lagen,
            eftersom man ansåg att det kostade för mycket i förhållande till
            vinsten med lagen. De flesta kör utmärkt och det var ytterst få
            olämpliga förare som upptäcktes vid de allmänna kontrollerna.
            Därför är obligatoriska läkarkontroller kanske inte rätt väg att
            gå.
          </p>
          <p xml:id="i-7nexXy4d1bTKdJm4VNrScJ">
            Man måste komma ihåg att det faktiskt inte är de äldre som i
            huvudsak kör fel och orsakar olyckor. Den grupp som är överrepresenterad
            i statistiken är faktiskt män i 1826 års ålder. Det är de som
            i hög grad kör ovarsamt och orsakar de allra flesta olyckorna!
          </p>
          <p xml:id="i-MTtYUhzkU1GvELixQ1eSge">
            Vi anser att man bör satsa på fler trafikmedicinska centrum som
            har resurser att göra bra utredningar av äldres problem i trafiken.
            För vissa äldre kan det vara en livsnödvändighet att kunna få
            fortsätta köra bil och en individuell prövning kan här bli lösningen.
          </p>
          <p xml:id="i-BX13nhsmH3siieKu758fz3">
            Trafikmedicinska centrum ska finnas i varje län. Dit ska läkare
            kunna remittera sina patienter när de tror att det är dags för
            en kontroll. Personen behöver inta ha uppnått någon speciell ålder,
            eftersom man kan tappa körförmågan vid olika åldrar. Dit ska man
            även komma om man haft en allvarlig sjukdom som kan ha påverkat
            körförmågan även i unga år. Det finns ytterst få sådana här trafikmedicinska
            centrum i Sverige och de skulle behöva bli fler. De kan gå på
            djupet och testa körförmågan på ett helt annat sätt än vad en
            vanlig läkare kan göra. Regeringen bör utreda hur s.k. trafikmedicinska
            centrum ska kunna byggas upp i varje län. Detta bör ges regeringen
            tillkänna.
          </p>
          <head xml:id="i-6ayykDAhPVukhj1DEU7Kyn" type="h1">
            14 Trafikförsäkring
          </head>
          <p xml:id="i-3d4gV89NrJdwt5PVg3zMbZ">
            Den borgerliga regeringen föreslår att statens kostnader för
            trafikskadades sjukpenning och sjukersättning överförs till trafikskadeförsäkringen.
            Det betyder kraftigt ökade premiehöjningar för bilägarna.
          </p>
          <p xml:id="i-Aht9qQ8XqcAFNqXhCicagr">
            Det finns naturligtvis ett samband mellan trafikolyckor och samhällets
            sjukvårdskostnader. Men vi tycker inte att detta är rätt väg att
            gå för att minska trafikolyckor samt sjukvårdskostnader.
          </p>
          <p xml:id="i-AsBNRDPEySzXUxBujswUJc">
            Den generella välfärden omfattar alla och ska betalas gemensamt
            via skatter i så stor utsträckning som möjligt. Det betyder också
            att vissa människor som konsumerar eller orsakar vissa kostnader
            inte ensamma ska betala dessa. Samhället kan mycket väl verka
            för minskad alkoholkonsumtion, minskad rökning, minskat antal
            döda i trafiken m.m., men det är inte rökarna, alkoholkonsumenterna
            eller trafikanterna som ensamma ska betala för kostnader orsakade
            av rökning, alkohol och bilresor. Det är inte heller så att alla
            bilister är orsak till sjukvårdskostnader.
          </p>
          <p xml:id="i-8ECEsyGwn2cDshotod7xGL">
            Därför avvisar vi regeringens förslag att statens kostnader för
            trafikskadades sjukpenning och sjukersättning ska överförs till
            trafikskadeförsäkringen. I en motion med anledning av budgetpropositionen
            (2006/07:Fi245) reglerar vi därför det på statens intäktssida.
          </p>
        </div>
        <div xml:id="i-UKVwd1ZaxKnuQ7qy4DACbd" type="motSignatures">
          <list xml:id="i-2i1atftbacygPTrsntkV36">
            <item xml:id="i-VJovwbsRQPeUHxJvaukbY2" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-WnLPSamtQBhJovEDcbt9Sj" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-8SDffWBUcjKFHYNyhQ2c88" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-76bBkrCbLQzZC3vvSgTR9t" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-D5dH9xrtPdGC1NN2ZqKKKT" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-T9wEBaUzWTTSCRp3YLYnbb" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
