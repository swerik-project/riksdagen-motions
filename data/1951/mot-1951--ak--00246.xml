<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00246">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__246/mot_1951__ak__246-001.pdf"/>
      <fw xml:id="i-XdYg3ZBD21wWWxzdx5izHp">
        6 Motioner 1 Andra kammaren, nr 246.
      </fw>
      <div xml:id="i-CqcNnR947QvwR1kfBUHTae" type="motHeader">
        <div xml:id="i-GHW9puUHPCg5fmUozhTyqm" type="motTitle"/>
        <div xml:id="i-B9XnpFD4kJDLJ9z6BQGyhm" type="motSubmissionInfo"/>
      </div>
      <div xml:id="i-EAQ2uVFBaSkmwzmFuDYBja" type="motBody">
        <div xml:id="i-NbmjFXiH5ZiQv6VPgCzf5s">
          <p xml:id="i-AkaPt2kyyd9ZbvEcpKDXMy">
            Nr 246.
          </p>
          <p xml:id="i-HsGdzkbLWygXqJ2sMuKp8K">
            Av herr Severin m. fl., om förbättrad löneställning för konservatorn
            hos riksantikvarieämbetet och statens historiska museum G. Olson.
          </p>
          <p xml:id="i-7aRTmB4ifTiJVj1dzPA6E8">
            I årets statsverksproposition (åttonde huvudtiteln, punkt 57)
            behandlas frågan om förbättrad löneställning för konservatorn
            hos riksantikvarieämbetet och statens historiska museum. Vitterhets-,
            historie- och antikvitetsakade- mien har föreslagit en uppflyttning
            av denna tjänst från Ca24 till Ca29. Då detta förslag icke kunnat
            accepteras och det vill synas, att detta kan leda till ödesdigra
            påföljder för landets kulturminnesvård, få vi anföra följande.
            Konservatorn är föreståndare för den konserveringsanstalt, som
            är knuten till nämnda institutioner. Konserveringsanstalten är
            till sin karaktär en cen- tral forskningsanstalt, där kyrkor och
            museala institutioner kunna erhålla sakkunnig behandling av konserveringsfrågor
            rörande byggnader och inven- tarier. Anstalten erhöll sin nuvarande
            organisation år 1938 och anses allt- jämt vara en av Europas modernaste
            i sitt slag. Den fond av kemiska och tekniska kunskaper på detta
            område samt den forskarbegåvning, som den nuvarande konservatorn,
            ingenjören Gillis Olson, besitter, kan betecknas såsom ganska
            enastående och är av största betydelse för konservatorsbefattningen.
            Vitterhetsakademien har under en följd av år sökt bereda konservatorn
            en förbättrad löneställning, eftersom efterfrågan i den allmänna
            marknaden på personer med gedigen kemisk och allmänt teknisk utbildning
            utgör ett latent hot mot denna forsknings- och konserverings-
            anstalts fortsatta existens. En uppflyttning av tjänsten har därför
            begärts. Det förtjänar också framhållas, att statens lönenämnd
            i ett utlåtande den 13 november 1948 med hänsyn till den nuvarande
            tjänsteinnehavarens sär- skilda kvalifikationer ansett sig kunna
            gå med på en viss uppflyttning av tjänsten men därvid tillika
            förutsatt, att vid framdeles uppkommande ledig- het å tjänsten
            frågan om dess lönegradsplacering upptoges till övervägande. Såsom
            framgår av årets statsverksproposition har lönenämnden även denna
            gång visat en viss förståelse för denna angelägenhet. Alla ansträngningar
            att förbättra konservatorns löneställning ha emellertid hittills
            visat sig frukt- lösa. Konserveringsanstalten står nu inför situationen
            att bli utan föreståndare, i det att ingenjör Olson erhållit en
            fördelaktigare anställning hos ett större privatföretags forskningsavdelning
            och för sådant ändamål beviljats tjänst- ledighet från sin tjänst
            1 juli 1950—30 juni 1951. I händelse av Olsons defi- nitiva avgång
            från tjänsten kommer kulturminnesvården i en utomordentligt
          </p>
          <pb facs="riksdagen-motions-pdf/data/1951/mot_1951__ak__246/mot_1951__ak__246-002.pdf"/>
          <fw xml:id="i-68saRM1bmwDPo4q5Yn2w8t">
            Motioner i Andra kammaren, nr 246. 7
          </fw>
          <p xml:id="i-QVVDC34QesQ2cQTApLgcT">
            ogynnsam situation, eftersom konserveringsanstalten i mycket
            hög grad måste anses beroende av Olsons ledning. Framhållas bör
            i detta samman- hang de epokgörande resultat, som Olson i samarbete
            med två andra svenska forskare, professorn J. A. Hedvall och docenten
            R. Jagitsch, uppnått med den av dem utarbetade metoden att råda
            bot på den s. k. glassjukan. Den apparatutrustning, som kräves
            för att rädda landets bestånd av äldre glas, har numera anskaffats
            för ifrågavarande konserveringsanstalt. Om Olson läm- nar statstjänsten,
            finnes ingen som kan ta hand om denna uppgift. Detsamma gäller
            konserveringen av de ömtåliga arkitekturdetaljerna i och på våra
            kyrkor, där de vetenskapliga undersökningar och experiment, som
            Olson under senare år utfört i samarbete med professor Hedvall
            och med under- stöd av bl. a. statens kommitté för byggnadsforskning,
            först skulle nå fram till slutgiltiga praktiska resultat, om Olson
            finge möjlighet att fullfölja arbe- tena på området. Dylika arbeten
            ha hittills utförts bl. a. i ett antal gotländska kyrkor. Det
            kan vidare påpekas, att riksantikvarieimbetet är beroende av fortsatt
            medarbetarskap av Olson för att på ett betryggande sätt kunna
            sköta kalkmålningarna i kyrkorna, där hans speciella vetenskapliga
            kunskaper och arbetsmetoder äro nödvändiga för en reform enligt
            en på senaste tid utom lands utexperimenterad ny konserveringsteknik.
            Denna teknik har bl. a. vunnit tillämpning vid konservering av
            kalkmålningar i Finja kyrka i Skåne och Hackås kyrka i Jämtland.
            Rörande Olsons kompetens och arbeten föreligga bifogade yttranden
            från två personer med internationellt erkänd sakkunskap på ifrågavarande
            område, nämligen professorerna J. A. Hedvall i Göteborg och P.
            Coremans i Bryssel. Ett utlåtande från riksantikvarien Martin
            Olsson närslutes även. Olson har förklarat sig vilja kvarstå vid
            sin statstjänst, därest densamma uppflyttas till Ca 29. Vi finna
            en uppflyttning av omförmälda konservatorstjänst till sistnämnda
            lönegrad med hänsyn till Olsons särskilda kvalifikationer vara
            i hög grad påkallad av statens intresse. På grund härav får vi
            hemställa, att riksdagen måtte dels uppföra den av konservator
            G. Olson innehavda tjänsten i lönegrad Ca 29, därvid vi tillika
            förutsätta, att vid framdeles uppkommande ledighet frågan om dess
            lönegradsplacering upp- tages till övervägande, dels ock anvisa
            härför erforderliga medel.
          </p>
          <p xml:id="i-Si85UG4LBWbsquEaP8AzDG" type="date">
            Stockholm den 26 januari 1951.
          </p>
          <p xml:id="i-EtHmTUvgRjUu2eXehU8Ghw" type="signatureBlock">
            Frans Severin. Manne Ståhl. KlUus Håstad.
          </p>
          <p xml:id="i-B1jsQotBaS9qLBrES9rpon">
            ! Bilagorna här ej avtryckta utan de ha stencilerats och överlämnats
            till vederbörande utskott.
          </p>
        </div>
      </div>
    </body>
  </text>
</TEI>
