<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03432">
  <teiHeader>
    <fileDesc>
      <titleStmt>
        <title>Elområden – en dyr historia för Sydsverige</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3432 av Jonas Jacobsson Gjörtler m.fl. (M)</title>
          <idno type="rdwebb">H5023432</idno>
          <rs type="number">3432</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023432/text</ref>
          <ref type="dokument_url_html">http://data.riksdagen.se/dokument/H5023432</ref>
          <ref type="dokumentstatus_url_xml">http://data.riksdagen.se/dokumentstatus/H5023432</ref>
          <ref type="docx">http://data.riksdagen.se/fil/B374D4C9-E745-48A3-ACE4-9FD3A27A6DAB</ref>
          <ref type="pdf">http://data.riksdagen.se/fil/549E988E-883B-4F43-80BD-2DEF65196230</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WzSMinZGmp2KaV4HTLcwfD" type="signed"/>
        <correspContext corresp="i-WzSMinZGmp2KaV4HTLcwfD">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction type="submitted" xml:id="i-9tRRwGaC5uGWbVRY7Dpidx">
          <date when="2017-10-05"/>
          <time when="13:29:13"/>
        </correspAction>
        <correspAction type="reviewed" xml:id="i-VG4xZkBfaNPm3WVf5vyk8y">
          <date when="2017-10-05"/>
          <time when="14:04:58"/>
        </correspAction>
        <correspAction type="referred" xml:id="i-EZpdoq8Foh1YwN2cJUFy2P">
          <date when="2017-10-13"/>
        </correspAction>
        <correspAction type="assigned" xml:id="i-BNx9xqH4CdRRF386kksGGh">
          <date when="2018-10-26"/>
          <time when="11:03:22"/>
        </correspAction>
        <correspContext corresp="i-BNx9xqH4CdRRF386kksGGh">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-2rFApzEa54aoWSVxCnRVvp"/>
        <correspContext corresp="i-2rFApzEa54aoWSVxCnRVvp">
          <ref type="uppgift">2017/18:NU9</ref>
          <ref type="ref_dok_id">H501NU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU9</ref>
          <ref type="ref_dok_titel">Vissa elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3432 av Jonas Jacobsson Gjörtler m.fl. (M) Elområden – en dyr historia för Sydsverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-KoitKDmyAa6SWfQZL1R1rT">
            Förslag till riksdagsbeslut
          </head>
          <list style="ol">
            <item xml:id="i-KRr41ikuNZADckwMvWqDjY">
              Riksdagen ställer sig bakom det som anförs i motionen om elområdesindelningen
              och dess effekter och tillkännager detta för regeringen.
            </item>
            <item xml:id="i-63wpbDQg6mALYs4LRvBZH3">
              Riksdagen ställer sig bakom det som anförs i motionen om möjliga
              lösningar på de problem som nuvarande elområdesindelning skapar
              och tillkännager detta för regeringen.
            </item>
            <item xml:id="i-B93TiGJLfxg61Mjg9CA1Vn">
              Riksdagen ställer sig bakom det som anförs i motionen om att
              det är viktigt att utbyggnaden av överföringskapacitet inom Sverige,
              som har kunnat accelereras tack vare de kraftigt ökade investeringsbemyndiganden
              riksdagen beviljade under åren med en alliansregering, fortsätter
              och tillkännager detta för regeringen.
            </item>
            <item xml:id="i-DpfgMxKW2LnKoafKyGK9MD">
              Riksdagen ställer sig bakom det som anförs i motionen om att
              regeringen måste säkerställa att den åtskilliga gånger försenade
              Sydvästlänken nu färdigställs och tas i drift, utan ytterligare
              förseningar, och tillkännager detta för regeringen.
            </item>
            <item xml:id="i-6ExbxNMZ4xkv2Uz33JunGy">
              Riksdagen ställer sig bakom det som anförs i motionen om att
              regeringen bör ge Svenska kraftnät i uppdrag att ändra elområdesindelningen
              genom en sammanslagning till två områden i stället för fyra, i
              enlighet med de förslag som ursprungligen presenterades, och tillkännager
              detta för regeringen.
            </item>
            <item xml:id="i-ErU9n9Ynzh7zxNsn6JTfBn">
              Riksdagen ställer sig bakom det som anförs i motionen om att
              uppdra åt Svenska kraftnät att, så länge fyra elområden finns
              i Sverige, införa ett system med garanterad minimikapacitet i
              överföringen mellan elområde tre och elområde fyra i enlighet
              med det förslag som en utredning tagit fram, och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FZDH8rGFXJrLqgLdgA7K3J">
            Motivering
          </head>
          <p xml:id="i-VZCoVuK5Ax77shN9oQMsff">
            Sedan 1 november 2011 är Sverige indelat i fyra så kallade elområden,
            vilket betyder att elpriset kan variera mellan olika delar av
            landet. Indelningen innebär att elen i genomsnitt är dyrare i
            södra Sverige, vilket drabbar sydsvenska konsumenter och påverkar
            konkurrenskraften negativt för sydsvenska företag.
          </p>
          <head type="h2" xml:id="i-CJwFd6Xk7Pdvr5Z1iabVvW">
            Bakgrund till elområdesindelningen
          </head>
          <p xml:id="i-7F2RBz12uvrcDfdZrvkKS6">
            1999 och 2005 stängdes Barsebäcks två reaktorer, med en samlad
            effekt på 1 200 MW, motsvarande ungefär hälften av Skånes elbehov.
            Avvecklingen skapade stor effektbrist i hela södra Sverige. Att
            så blev fallet var ingen överraskning, riskerna och de potentiella
            problemen med en avveckling av Barsebäck har diskuterats åtminstone
            sedan avvecklingsdiskussionerna tog fart på 1980-talet. Trots
            det stora och uppenbara elunderskottet gjorde varken dåvarande
            S-regering, som borde ha tagit sitt ansvar med tanke på att den
            genomdrev Barsebäcksavvecklingen, eller Svenska kraftnät tillräckligt
            för att lösa problemet.
          </p>
          <p xml:id="i-4NnH9phs17SfB28NC8mbu6">
            I stället reglerades problemen med elunderskott i södra Sverige
            genom så kallad mothandel och genom att Svenska kraftnät ibland
            stoppade exporten av el till Danmark. Detta gillades inte av danskarna
            som 2006 anmälde förfarandet till EU-kommissionen. Kommissionen
            gav i sin preliminära bedömning danskarna rätt; det svenska agerandet
            var ett brott mot EU:s konkurrensregler eftersom danska kunder
            diskriminerades i syfte att säkerställa leveransen av el till
            kunder i Sydsverige.
          </p>
          <p xml:id="i-DvaaEMkHWnUhZW9ALJezCj">
            Sverige riskerade därmed att drabbas av skadeståndskrav om inte
            en hållbar lösning kunde presenteras. Svenska kraftnät gjorde
            bedömningen att det fanns risk för att Sverige skulle fällas och
            att det i så fall kunde bli kostsamt. För att lösa problemet föreslogs
            därför en indelning av Sverige i fyra elområden. EU-kommissionen
            godtog denna lösning våren 2010 och det överenskoms att indelningen
            skulle genomföras från 1 november 2011. Sverige ansågs därmed
            ha löst frågan och alla eventuella skadeståndsanspråk bakåt i
            tiden avskrevs.
          </p>
          <head type="h2" xml:id="i-7AoGUKpR9QL54saYCpDv4S">
            Så fungerar elområden
          </head>
          <p xml:id="i-V7GNK88N6R66PtUg4ND5ws">
            El handlas i Norden till allra största delen på den nordiska
            elbörsen, Nord Pool. Det är en marknadsplats där säljare (elproducenter)
            och köpare (elhandlare) möts. Priset sätts för varje timme utifrån
            vanliga marknadsmekanismer, det vill säga genom att utbud och
            efterfrågan möts. Elhandlarna säljer sedan elen vidare till sina
            kunder (privat­konsumenter och företag). Tidigare har hela Sverige
            utgjort ett elområde, vilket betyder att utbud och efterfrågan
            har mötts för hela landet. I Norge finns fem elområden, i Danmark
            två, i Finland ett och i Estland ett.
          </p>
          <p xml:id="i-JTqELYALc8jDPvfjppSxzE">
            Efter indelningen av Sverige i fyra elområden 1 november 2011
            utgör vart och ett av de fyra områdena i stället ett anbudsområde,
            vilket betyder att priserna kan bli olika beroende på hur utbud
            och efterfrågan ser ut i respektive område. Överförings­kapaciteten
            mellan områdena är också en faktor i sammanhanget, och dessutom
            kan el föras både in i och ut ur det nordiska systemet genom import
            eller export. Sammantaget är det alltså flera samverkande faktorer
            som avgör priset i ett elområde, men i ett område där produktionen
            är låg, efterfrågan stor och överföringskapaciteten från andra
            områden begränsad – som i elområde fyra – är risken för högre
            elpris större.
          </p>
          <p xml:id="i-GchbVWLQKNchF8MJ1rrSK6">
            Gränsdragningen mellan områdena följer enligt Svenska kraftnät
            de fysiska flaskhalsar som finns i nätet och är alltså ingen godtyckligt
            påhittad gräns. Den har inte heller med elproduktionen att göra
            utan är kopplad till begränsningar i nätet.
          </p>
          <p xml:id="i-VBexYk2yVb8Y9YAo3TEP74">
            På Svenska kraftnäts hemsida
            <ref target="i-C6LXCFL3TSuGJcSFE5CowD">
              [1]
            </ref>
            kan man se flödet av el mellan områdena, samt se aktuella priser
            i områdena. Extraintäkten (när priset i ett elområde blir högre
            än det så kallade systempriset) tillfaller Svenska kraftnät och
            måste öronmärkas för att användas till nätinvesteringar i syfte
            att bygga bort flaskhalsar i överföringskapaciteten.
          </p>
          <head type="h2" xml:id="i-DL8uvp6APuacbxAC3Na4uB">
            Miljarder i merkostnader för konsumenterna i Sydsverige
          </head>
          <p xml:id="i-6D1oww4hbnETeAH4nRQvMS">
            Elkonsumenterna i södra Sverige (främst elområde fyra) tvingas
            sedan hösten 2011 betala mer för elen. Den utvärdering av elområdesreformen
            som gjordes ett par år efter genomförandet visade att prisskillnader
            mellan elområdena saknades under ungefär 86 procent av tiden,
            men att det under vissa timmar kunde vara stora skillnader.
            <ref target="i-WNedVSeT3ZT9ZcDGCm8a19">
              [2]
            </ref>
            Sedan utvärderingen gjordes har prisskillnaderna ökat både i
            tid och i omfattning. Räkne­exemplen nedan utgår dock från siffrorna
            i utvärderingen, men underskattar således sannolikt kostnaderna,
            både för enskilda och för företag.
          </p>
          <p xml:id="i-DTTZ7WtToKkrtqRBD27xKx">
            För en typkund med en årlig elförbrukning på 20 000 kWh (vilket
            motsvarar en normal villa) var skillnaden 624 kronor (motsvarande
            3,4 procent) på årsbasis 2013.
            <ref target="i-Pek2KxPCx5wZXrM6FHGr77">
              [3]
            </ref>
            Summan i sig kanske inte låter så hög, men principiellt är prisskillnaden
            orättfärdig och totalt sett blir det stora belopp för de sydsvenska
            konsumenterna. Vi har dessutom haft generellt sett låga elpriser
            den senaste tiden, men om priserna ökar igen, till exempel om
            ytterligare kärnkraftsreaktorer avvecklas, är risken stor att
            skillnaderna också ökar.
          </p>
          <p xml:id="i-BaL1hn9D9Fe7WzqEc83kXG">
            Företag och verksamheter som har högre förbrukning drabbas också
            av större merkostnader. Riktigt stora problem får den elintensiva
            industrin som inte köper el på löpande räkning utan handlar upp
            den till fast pris, ofta ett par år i förväg. Det betyder att
            företagen inte tjänar på när elpriserna är ovanligt låga, men
            ändå tvingas betala prisskillnaden mellan elområdena. Detta är
            mycket problematiskt i industriella branscher där marginalerna
            ofta är små. För ett företag med en årlig förbrukning på 30 GWh
            är merkostnaden i elområde 4 nästan en miljon kronor (motsvarande
            ungefär 10 procent).
            <ref target="i-AMVxUjwazMFgXwsU4LWyot">
              [4]
            </ref>
            Det är självklart att en sådan merkostnad är en betydande konkurrensnackdel,
            vilket skapar problem.
          </p>
          <p xml:id="i-THo999XW4zf8jUJyvXjPKx">
            När kostnaderna blir för höga väljer företag till slut att lägga
            ned eller att flytta verksamheten någon annanstans. I det läget
            sker flytten sannolikt inte till norra Sverige utan till helt
            andra delar av världen. Därför är elområdesindelningen inte ett
            problem enbart för södra Sverige utan för hela landet.
          </p>
          <p xml:id="i-Vf5zaHCjs4e69EYuMYCZk">
            Konsumenternas merkostnad när det uppstår prisskillnader mellan
            olika elområden i det nordiska systemet betalas ut till Svenska
            kraftnät i form av så kallade kapacitets­avgifter, vilka alltså
            motsvarar de totala merkostnader som elkonsumenterna har betalt.
            För 2014 var kapacitetsavgifterna 1 172 Mkr och för 2015 hela
            2 068 Mkr.
            <ref target="i-U37RoJaMx6J8zFWuyXMpy1">
              [5]
            </ref>
            En stor del av detta avser merkostnader för elkonsumenterna i
            södra Sverige (och då huvudsakligen i elområde 4) för brister
            i elnätet som borde ha finansierats solidariskt av elkonsumenter
            i hela landet. Kapacitetsavgifterna har ökat väsentligt, bland
            annat beroende på större och mer förekommande prisskillnader inom
            Sverige.
          </p>
          <p xml:id="i-ER5XXHkgYNBSxJ6mNgHJ4a">
            Nuvarande problem är skapade av politiska beslut, samt av frånvaron
            av nödvändiga följdbeslut. Nedläggningen av Barsebäck skapade
            elunderskottet i Sydsverige. Frånvaron av investeringar i överföringskapacitet
            och ny elproduktion i området har gjort att underskottet består
            än idag, mer än 18 år efter stängningen av den första reaktorn.
            Ansvaret faller därför mycket tungt på de socialdemokratiska regeringar
            som låg bakom nedläggningen av Barsebäck, men inte fattade de
            följdbeslut som krävdes för att lösa de åtföljande problemen.
          </p>
          <p xml:id="i-MLznqffDRKvgGuqBwz7Yu6">
            Människorna i södra Sverige har inte valt – och har inte heller
            önskat – att Barsebäck skulle avvecklas. Därför är irritationen
            nu mycket stor över att tvingas betala högre elpriser och således
            straffas för beslut man aldrig ville ha.
          </p>
          <p xml:id="i-845iEidEUc7uiE3HXiyQ5D">
            Situationen riskerar dessutom att allvarligt förvärras när ytterligare
            kärnkrafts­reaktorer avvecklas på det sätt som har aviserats.
            <ref target="i-TyuCwhM4Zsfdhg1YnbsQRB">
              [6]
            </ref>
            Effektbalansen försämras då ytterligare i södra Sverige och såväl
            nivån på prisskillnaderna som antalet timmar med prisskillnad
            riskerar att öka kraftigt.
          </p>
          <head type="h2" xml:id="i-2TU6ijN5F2ptU7JSh88PMu">
            Fanns det alternativa lösningar?
          </head>
          <p xml:id="i-STvuLAf6NpuqpyegLWqNEh">
            Enligt Svenska kraftnät var det nödvändigt att agera gentemot
            EU-kommissionen för att undvika skadeståndskrav. Affärsverkets
            bedömning är att en så kallad marknadsdelning – indelning i elområden
            – var den enda möjliga lösningen. Andra hävdar att det hade varit
            möjligt att agera annorlunda, exempelvis genom att inte direkt
            acceptera EU-kommissionens bedömning utan i stället slåss hårdare
            för Sveriges sak, försöka dra ut på förfarandet och överklaga
            ett eventuellt negativt beslut.
            <ref target="i-LdTASP8nDuPZqu28uMFcdo">
              [7]
            </ref>
          </p>
          <p xml:id="i-HzvgozKL5Qi97HkQyFwory">
            Det är svårt att avgöra huruvida det valda agerandet var rätt
            eller fel och det lär vi aldrig få veta. Hade Svenska kraftnät
            valt att trilskas och Sverige då hade fällts kan vi utgå från
            att affärsverket i så fall hade fått hård kritik för sitt agerande.
            Det är knappast en rimlig hållning av en svensk myndighet att
            medvetet agera i strid mot gällande regler.
          </p>
          <p xml:id="i-XgCPHnZiVFnFVDTBiNWhfM">
            Men det finns också kritik mot den valda lösningen – marknadsdelning
            genom indelning i fyra elområden. Problemet hade alternativt kunnat
            lösas genom fortsatt och utökad mothandel. Enligt Svenska kraftnät
            skulle detta dock kunna bli mycket dyrt, vilket anges som skäl
            till att den modellen valdes bort.
          </p>
          <p xml:id="i-6Ez6Pxfqh7qf7URLVwX6aR">
            Det är möjligt att kritikerna har rätt i att det hade varit möjligt
            att agera annorlunda gentemot EU-kommissionen och att det hade
            gått att välja en annan väg än marknadsdelning. Men det kommer
            vi aldrig att få veta och nu gäller det i stället att agera konstruktivt
            i den gällande situationen.
          </p>
          <head type="h2" xml:id="i-VLjJTpq3moERWepaX8gfn5">
            Lösning: förstärkt överföringskapacitet
          </head>
          <p xml:id="i-TzfoNKcfMXUp5SwAZJuoz8">
            På lång sikt löses problemet med effektbrist genom utbyggnad
            av elproduktionen i söder, främst i elområde fyra, samt genom
            att kraftöverföringskapaciteten norrifrån byggs ut.
          </p>
          <p xml:id="i-8sSqwyuGJcRuxQRDKmcJ8g">
            Riksdagen godkände under alliansregeringen rekordstora investeringsbudgetar
            för Svenska kraftnät – exempelvis femton gånger större för 2014
            (drygt 5,5 mdr) än 2005 – för att långsiktigt lösa problemen.
          </p>
          <p xml:id="i-DATjv9HPaEgxmEtUxrBxih">
            Sydvästlänken är det viktigaste exemplet på pågående utbyggnad
            av kraftöver­föringskapaciteten inom Sverige. När den är färdig
            ökar överföringskapaciteten till elområde fyra med 1 200 MW, det
            vill säga ungefär motsvarande Barsebäcks effekt. Dessvärre har
            drifttagningen försenats åtskilliga gånger och närmast förvandlats
            till en fars, där Svenska kraftnät i nya pressmeddelanden ett
            par gånger årligen berättar att drifttagningen ännu en gång har
            flyttats fram. Förbindelsen skulle ursprungligen ha varit i drift
            i slutet av 2014 men beräknas nu ske först 31 mars 2018,
            <ref target="i-MzjHsi3yzaRQNTKYeSTCdr">
              [8]
            </ref>
            bland annat till följd av leverantörsproblem.
            <ref target="i-GMuciAq4sp52hrAZbPa3n8">
              [9]
            </ref>
            Situationen är oacceptabel och regeringen måste nu säkerställa
            att inga ytterligare förseningar uppkommer utan att förbindelsen
            snarast kan färdigställas och tas i drift.
          </p>
          <p xml:id="i-Vh1AhMuJokfffScoqV6hgR">
            Samtidigt som förbindelsen mellan norra och södra Sverige förstärks
            pågår arbete med andra förbindelser, vilka också påverkar balansen.
            Nordbalt, mellan södra Sverige och Baltikum, har en kapacitet
            på 700 MW och har tagits i drift under 2016. Elen i förbindelsen
            kan förvisso gå i båda riktningarna, men det finns överhängande
            risk att effektbrist i Baltikum leder till ökat flöde ut från
            Sydsverige och att förbindelsen därmed bidrar till att förvärra
            situationen i elområde 4. Nu förs samtal om en ny förbindelse
            till Tyskland, Hansa Power Bridge, som också den kommer att påverka
            effektbalansen.
          </p>
          <head type="h2" xml:id="i-4HKhbfh1fKEskSNjaJ9poT">
            Lösning: alternativ indelning av elområden
          </head>
          <p xml:id="i-AkH5a2Yztbnwwy88prsyer">
            Givet att den av Svenska kraftnät valda lösningen är marknadsdelning,
            det vill säga indelning i olika elområden, skulle det ändå vara
            möjligt att åstadkomma en bättre utformning – nämligen att dela
            in landet i två områden i stället för fyra. Denna lösning är också
            den som förordades i den så kallade Pompeutredningen som presenterades
            2007. Bakom utredningen stod Energimarknadsinspektionen, Svenska
            kraftnät, Svensk Energi och Svenskt Näringsliv.
            <ref target="i-PqmLwas5cpczJUJHYPBh1F">
              [10]
            </ref>
          </p>
          <p xml:id="i-2regug455vUEdfgH3QV36C">
            I utredningen sägs bland annat ”att en prisområdesindelning i
            snitt 4 inte bör komma ifråga”. I stället förordas en gräns enbart
            längs snitt 2. En sådan indelning – i två områden i stället för
            fyra – skulle jämna ut prisskillnaderna avsevärt och dämpa problemen
            i Skåne och resten av södra Sverige. Några hållbara argument för
            att den inriktningen övergavs har inte presenterats.
          </p>
          <head type="h2" xml:id="i-RNuHbCj14SBAu3xv9FeGsK">
            Lösning: garanterad minimikapacitet
          </head>
          <p xml:id="i-PgoiFwezkeDV3Z6RqRg71X">
            Alliansregeringen lät göra en snabbutredning av möjliga lösningar
            på problemen. Utredarens viktigaste förslag handlade om att ge
            Svenska kraftnät i uppdrag att garantera en minimikapacitet i
            överföringen mellan elområde tre och elområde fyra motsvarande
            4 000 MW.
            <ref target="i-CdpuGVBxuiydRxcrRJp2fW">
              [11]
            </ref>
            Nord Pool Spot har gjort beräkningar på hur det skulle påverka
            priserna under de 29 dygn då prisskillnaderna varit som störst.
            Körningen visar att en sådan åtgärd skulle minska prisskillnaden
            drastiskt, framförallt genom lägre pris i elområde fyra, till
            förhållandevis låg mothandelskostnad för Svenska kraftnät. Den
            samlade prissänkningen i exemplet skulle för elkunderna i elområde
            fyra vara drygt 12 miljoner euro.
          </p>
          <head type="h2" xml:id="i-Q98EFkuDZ64wYi4mLtLeK6">
            Slutsatser
          </head>
          <p xml:id="i-F9L7RdysbNbzCiMvYqVTG6">
            Det är viktigt att utbyggnaden av överföringskapacitet inom Sverige,
            som har kunnat accelereras tack vare de kraftigt ökade investeringsbemyndiganden
            riksdagen har beviljat under åren med alliansregering, nu fortsätter.
            Nuvarande regering får inte sänka ambitionerna till den nivå som
            gällde före 2006. Detta bör riksdagen tillkännage för regeringen
            som sin mening.
          </p>
          <p xml:id="i-P53FX5ywFsgrfG37Bv4Smt">
            Regeringen måste säkerställa att den åtskilliga gånger försenade
            Sydvästlänken nu färdigställs och tas i drift, utan ytterligare
            förseningar. Detta bör riksdagen tillkännage för regeringen som
            sin mening.
          </p>
          <p xml:id="i-PkehUHAYCvTZWv8CnZA9oh">
            Regeringen bör ge Svenska kraftnät i uppdrag att ändra elområdesindelningen
            genom en sammanslagning till två områden i stället för fyra, i
            enlighet med de förslag som ursprungligen presenterades. Detta
            bör riksdagen tillkännage för regeringen som sin mening.
          </p>
          <p xml:id="i-AM8uQGJLoppoWrLkXr9yPM">
            Regeringen bör, så länge fyra elområden finns i Sverige, uppdra
            åt Svenska kraftnät att införa ett system med garanterad minimikapacitet
            i överföringen mellan elområde tre och elområde fyra i enlighet
            med det förslag som en utredning tagit fram och som nämns ovan.
            Detta bör riksdagen tillkännage för regeringen som sin mening.
          </p>
          <p xml:id="i-R68HWmPiXX6rh7MCQf9uti">
            Denna motion står samtliga skånska moderata riksdagsledamöter
            bakom.
          </p>
        </div>
        <div type="motSignatures">
          <list>
            <item xml:id="i-AwQ27goeQXNWJyDF7zvjoH">
              Jonas Jacobsson Gjörtler (M)
            </item>
            <item xml:id="i-B2mDchxcFUVd4DfDR5SSnR">
              Tobias Billström (M)
            </item>
            <item xml:id="i-2pu2Rg71Yr7g2bFZB3T4RD">
              Thomas Finnborg (M)
            </item>
            <item xml:id="i-NLTnxEK7QgJSTiEtieQLUp">
              Anders Hansson (M)
            </item>
            <item xml:id="i-J7B9mCFxnePEYHNVpct4QG">
              Olof Lavesson (M)
            </item>
            <item xml:id="i-ADdxiZo7LyLXrGq8RSQkZP">
              Maria Malmer Stenergard (M)
            </item>
            <item xml:id="i-V3N1JkeovMxda6FqeciQZc">
              Ann-Charlotte Hammar Johnsson (M)
            </item>
            <item xml:id="i-WpcoHPKtnZoj5b75Tu3YpA">
              Gunilla Nordgren (M)
            </item>
            <item xml:id="i-RjatLYUu34w4hQte8B57C6">
              Ewa Thalén Finné (M)
            </item>
            <item xml:id="i-JpgZtdFUSUTxD4um3BvuuY">
              Hans Wallmark (M)
            </item>
            <item xml:id="i-5k7D8KMYGasoXQ5ZzicQnJ">
              Boriana Åberg (M)
            </item>
            <item xml:id="i-E1qvP2VN5aat1x2cEFJBr6">
              Anette Åkesson (M)
            </item>
          </list>
        </div>
        <div type="motNotes">
          <noteGrp>
            <note xml:id="i-C6LXCFL3TSuGJcSFE5CowD">
              [1] http://www.svk.se/drift-av-stamnatet/kontrollrummet/.
            </note>
            <note xml:id="i-WNedVSeT3ZT9ZcDGCm8a19">
              [2] ”Utvärdering av effekterna av elområdesindelningen”, Energimarknadsinspektionen,
              mars 2014, sid 7, http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-Pek2KxPCx5wZXrM6FHGr77">
              [3] ”Utvärdering av effekterna av elområdesindelningen”, Energimarknadsinspektionen,
              mars 2014, sid 7 och 56 ff, http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-AMVxUjwazMFgXwsU4LWyot">
              [4] ”Utvärdering av effekterna av elområdesindelningen”, Energimarknadsinspektionen,
              mars 2014, sid 7 och 63 ff, http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-U37RoJaMx6J8zFWuyXMpy1">
              [5] Svenska kraftnäts årsredovisning 2015, http://www.svk.se/siteassets/om-oss/organisation/finansiell-information/svenska-kraftnat-arsredovisning-2015.pdf.
            </note>
            <note xml:id="i-TyuCwhM4Zsfdhg1YnbsQRB">
              [6] Se till exempel http://corporate.vattenfall.se/press-och-media/nyheter/2015/augusti/andrade-investeringsplaner-paverkar-aterstaende-drifttid-for-ringhals-1-och-2/och
              http://www.okg.se/Om-OKG/Framtiden-for-O1-och-O2--vad-hander/.
            </note>
            <note xml:id="i-LdTASP8nDuPZqu28uMFcdo">
              [7] Se till exempel ”Flaskhalsar och undanflykter”, Sydsvenska
              Industri- och Handelskammaren, 2011, http://www.handelskammaren.com/fileadmin/user_upload/Press/Rapporter/Rapport_2.11_final_final.pdf,
              sid 8 ff.
            </note>
            <note xml:id="i-MzjHsi3yzaRQNTKYeSTCdr">
              [8] Svenska kraftnät 2017-08-23, http://www.svk.se/natutveckling/stamnatsprojekt/sydvastlanken/byggnation/nya-drifttagningsdatum-for-likstromsdelen2/.
            </note>
            <note xml:id="i-GMuciAq4sp52hrAZbPa3n8">
              [9] Se även till exempel: ”Försenad länk tas i drift”, http://www.smalanningen.se/article/forsenad-lank-tas-i-drift/.
            </note>
            <note xml:id="i-PqmLwas5cpczJUJHYPBh1F">
              [10] ”Prisområden på elmarknaden (POMPE)”, 2007, http://www.svk.se/PageFiles/43074/POMPE_rapporten.pdf
              sid 9 ff.
            </note>
            <note xml:id="i-CdpuGVBxuiydRxcrRJp2fW">
              [11] ”Analys av möjliga åtgärder för att minska prisområdesproblematiken
              i Sydsverige”, Hagman Energy AB, http://www.regeringen.se/content/1/c6/20/68/15/7bcd1fc4.pdf.
            </note>
          </noteGrp>
        </div>
      </div>
    </body>
  </text>
</TEI>
