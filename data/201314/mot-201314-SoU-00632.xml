<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00632">
  <teiHeader>
    <fileDesc>
      <titleStmt>
        <title>Överklaga beslut från Ersättningsnämnden</title>
        <author corresp="i-TJXJRG7PGZM8NUN9QQ1EdE">av Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Överklaga beslut från Ersättningsnämnden</title>
          <idno type="rdwebb">H102So632</idno>
          <rs type="number">So632</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So632/text</ref>
          <ref type="dokument_url_html">http://data.riksdagen.se/dokument/H102So632</ref>
          <ref type="dokumentstatus_url_xml">http://data.riksdagen.se/dokumentstatus/H102So632</ref>
          <ref type="doc">http://data.riksdagen.se/fil/C287BDB8-E376-4639-8757-B683A275DCEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DwhfeS9JkG79hYGsd1jwE4" type="signed"/>
        <correspContext corresp="i-DwhfeS9JkG79hYGsd1jwE4">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-RgScw7xnA33W9aym11obF3" type="numbering">
          <date when="2013-10-08"/>
        </correspAction>
        <correspAction xml:id="i-Pz9DFGbHWUZmSXkhwhuDy4" type="submission">
          <date when="2013-10-04"/>
        </correspAction>
        <correspAction xml:id="i-5oEBgpSJHiFMjtqLLtuQMh" type="transfer">
          <date when="2013-10-03"/>
        </correspAction>
        <correspAction xml:id="i-FpFhrijyf63R6jxSA118ny" type="assigned"/>
        <correspContext corresp="i-FpFhrijyf63R6jxSA118ny">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8AFbmecricLnqEr3ZiVpoc" type="motHeader"/>
      <div xml:id="i-Q1UjPopX9XyK5mDCUWuAZA" type="motBody">
        <div xml:id="i-PkVFhG4oMvZQ4D7WTLdrbf" type="motProposal" subtype="förslag">
          <head xml:id="i-V7voK5r3EMzXfrM1LMXgqe">
            Förslag till riksdagsbeslut
          </head>
          <list xml:id="i-XSyDCq46GT3NcKjzF7vQyr" style="ol">
            <item xml:id="i-NzW6LCtX5soGSCLErEwagU">
              Riksdagen tillkännager för regeringen som sin mening vad som
              anförs i motionen om att införa en möjlighet att överklaga beslut
              av Ersättningsnämnden.
            </item>
            <item xml:id="i-FK6G1yibftWa9ceFJZZ3b5">
              Riksdagen tillkännager för regeringen som sin mening vad som
              anförs i motionen om att en uppföljning av avslag på ansökan om
              ersättning ska ske.
            </item>
          </list>
        </div>
        <div xml:id="i-Em6z6ng1iF55VvPSpQcvzZ" type="motContent">
          <head xml:id="i-LWmVZYQLKmE3FvrRMt8u4e" type="h1">
            Motivering
          </head>
          <p xml:id="i-2qpSM8cBv8dsN625J6k1AW">
            Riksdagens beslut 2012 att de som vanvårdats av samhället ska
            kunna söka ersättning hos Ersättningsnämnden har i efterhand visat
            tankeväckande brister. Det beslut som togs var enligt min mening
            ett illa genomtänkt förslag som i hast beslutades utan en närmare
            analys. Enbart mycket grov vanvård skulle enligt förslaget ligga
            till grund för ersättning varför Sverigedemokraterna anade att
            många sökande personer riskerade bli utan ersättning. I dagsläget
            har denna farhåga visat sig besannas då ersättning uteblivit om
            den systematiskt psykiska terrorn och våldet varit mer framträdande
            än det fysiska våldet – även om det fysiska våldet gett men för
            livet. Även socialtjänstens svek mot barnen som medvetet tagit
            parti för fosterföräldrarna, trots vetskap om annat, är enligt
            min mening något som ska anses som grov vanvård som är ersättningsberättigande.
            Det spår som finns av fysisk och psykisk misshandel innebär i
            de flesta fall ett livslångt lidande som påverkar förmåga till
            nära relationer, ett fungerande arbetsliv och en söndertrasad
            självbild. Det är ett handikapp som medför ett icke fungerande
            socialt liv till följd av en mängd psykosomatiska sjukdomar.
          </p>
          <p xml:id="i-HV4zKmix7nRCaoTZ7MurMi">
            I dagsläget har framkommit ett flertal fall som blivit nekad
            ersättning då nämndens ledamöter, efter riksdagens riktlinjer,
            inte ansåg misshandeln tillräckligt fysiskt grov. Med andra ord
            anses exempelvis inte grov psykisk misshandel likvärdigt med fysiska
            övergrepp. I dag har vi trots allt kännedom om att den psykiska
            misshandeln till viss del kan skada lika mycket som fysisk bestraffning.
            Vissa som upplevt långvarig grov psykisk misshandel anser även
            detta värre än att fysiskt misshandlas då själslig misshandel
            aldrig syns utanpå.
          </p>
          <p xml:id="i-BuUbyc22z1adyGnkpTPG68">
            Med anledning av att Ersättningsnämnden är den enda i sitt slag,
            endast har propositionen att utgå från, det inte finns någon vägledande
            praxis från högre rätt och att flertalet av nämndens ledamöter
            inte är lagfarna, bör det införas en möjlighet för den person
            som fått avslag att överklaga beslutet till förvaltningsdomstolarna.
            I synnerhet om man tänker sig att möjligheten till ersättning
            förlängs eller att Ersättningsnämndens mandat förlängs, är det
            av vikt att det införs en fast praxis som klargör rättsläget och
            sätter upp riktlinjerna för när och varför ersättning ska utgå.
          </p>
          <p xml:id="i-EVKpDXgo1cqyxCekqNwY4N">
            Slutligen brister lagförslaget i att man inte förstod vikten
            av att söka upp människor som fått avslag från Ersättningsnämnden.
            Denna brist på psykologiska insikter är oroväckande med tanke
            på att en människa som intervjuas i nämnden dels är nervös över
            om man kommer uppfattas som trovärdig och dels att de smärtsamma
            minnen man blottar för främmande människor river upp minnen och
            känslor, vilka man sedan ensam förväntas hantera efter ett eventuellt
            avslag. Ett sådant scenario förefaller återigen bli en repris
            från barndomen av att inte bli trodd eller att vanvården nonchaleras.
            Dessa människor blir därmed utan upprättelse och tenderar att
            bli lurade och svikna av samhället än en gång. Undertecknad anser
            att det är viktigt att de personer som får avslag, utöver de åtgärder
            som föreslås i en annan motion om personlig kontakt vid överlämnandet
            av avslag, även erbjuds obegränsad psykologhjälp och samtalsstöd.
            Vidare bör även, om personen avvisar hjälp, uppföljning ske genom
            personlig kontakt med jämna mellanrum under några år.
          </p>
          <p xml:id="i-NL18MUtFuCqyNE6gnK2BZu">
            Avslutningsvis har människan olika förmågor till att minnas och
            uttrycka sig på så vis att nämnden förstår hur upplevelserna har
            påverkat en i livet. De som därmed har en bra verbal förmåga har
            större chans till ersättning än en person som, av olika omständigheter,
            inte kan uttrycka sig lika tydligt, målande och konkret. Till
            detta ska tilläggas att en stor del av de människor som svettats
            i Ersättningsnämnden kan ha varit påverkad av starka lugnande
            mediciner mot ångest för att överhuvudtaget klara av att blotta
            sig.
          </p>
          <p xml:id="i-V71K3EWGiLfHR4YPTbiBwQ">
            Jag anser därmed att förändringar snarast inleds enligt motionens
            intentioner.
          </p>
        </div>
        <div xml:id="i-X9qzr7BQTyu676gQii2GXN" type="motSignatures">
          <list xml:id="i-BFRy4Psq6BeEHxjJtStZec">
            <item xml:id="i-H4jy3SfunCKzYDHMikLiJ9">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
