<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00372">
  <teiHeader>
    <fileDesc>
      <titleStmt>
        <title>Tillvaratagande av fisketurismen och potentialen i Östersjölaxen</title>
        <author corresp="i-QpWVRM55tMRcHYZCMDFcHW">av Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillvaratagande av fisketurismen och potentialen i Östersjölaxen</title>
          <idno type="rdwebb">H102N372</idno>
          <rs type="number">N372</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N372/text</ref>
          <ref type="dokument_url_html">http://data.riksdagen.se/dokument/H102N372</ref>
          <ref type="dokumentstatus_url_xml">http://data.riksdagen.se/dokumentstatus/H102N372</ref>
          <ref type="doc">http://data.riksdagen.se/fil/B2B3004D-EA73-4B69-9795-EC35FF9A83BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8ZxXVDuuZJQFQwsZsnBjsP" type="signed"/>
        <correspContext corresp="i-8ZxXVDuuZJQFQwsZsnBjsP">
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction xml:id="i-BD5EwPzkAfxd71KiVqzKUy" type="numbering">
          <date when="2013-10-07"/>
        </correspAction>
        <correspAction xml:id="i-Qonf9hqQQMuMqo7wUk94ZB" type="submission">
          <date when="2013-10-04"/>
        </correspAction>
        <correspAction xml:id="i-Ewbr2rV1xwkC55vvbzvjLS" type="transfer">
          <date when="2013-10-03"/>
        </correspAction>
        <correspAction xml:id="i-LgDDUMipukZxu8bVe8r1ph" type="assigned"/>
        <correspContext corresp="i-LgDDUMipukZxu8bVe8r1ph">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9i5zaqJN2Lb1KfRegjWJoG">
            Förslag till riksdagsbeslut
          </head>
          <p xml:id="i-7kaCwfBGqo8jtZiWuhxRcP">
            Riksdagen tillkännager för regeringen som sin mening vad som
            anförs i motionen om att ta vara på fisketurismen och potentialen
            i Östersjölaxen.
          </p>
        </div>
        <div type="motContent">
          <head xml:id="i-RKvhDR3PqFmcaTqwbW21Tj" type="h1">
            Motivering
          </head>
          <p xml:id="i-XAAb1KwiTn8WnMDWswK74m">
            Turismen anses av många som en näringsgren med stor potential
            i hela landet.
          </p>
          <p xml:id="i-4sR3WPbyB6p5Z1kbF2Cveu">
            I norra Sverige finns goda grundförutsättningar med vidsträckta
            skogs- och fjällområden, vilket gör att naturturism är en av de
            turismgrenar som troligen har störst möjlighet att växa i omfattning.
            Naturturismen kan aldrig bli massturism, vilket ställer lite annorlunda
            krav på myndigheter och turismföretagen. Istället för att öka
            antalet besökare måste dessa företag fokusera på ett mindre antal
            besökare med specialintressen som är beredda att betala lite mer
            för sina upplevelser. Detta gör att om naturturismen ska få någon
            betydande påverkan på ekonomi och sysselsättning, måste företagen
            rikta sina produkter mot målgrupper som har både vilja och möjlighet
            att betala relativt stora summor för att få upplevelser inom sina
            specialintressen. En gren med stor potential är fisketurismen
            och särskilt laxfisket i våra åar och älvar.
          </p>
          <p xml:id="i-NEBbcQfc4s8Au1CUWjSv1n">
            Det samhällsekonomiska värdet av fisketurismen i Sverige är okänt,
            men värdet av branschen i nuvarande omfattning är troligen relativt.
            Naturvårdsverket och Fiskeriverket har tidigare i rapporter konstaterat
            att det finns potential till att höja det samhällsekonomiska värdet
            och att detta skulle vara särskilt positivt ur regionalpolitisk
            synvinkel.
          </p>
          <p xml:id="i-WQsQUtT7RDZkih1D1ojLdo">
            Att det samhällsekonomiska värdet kan öka med rätt insatser konstateras
            också av forskare vid Sveriges lantbruksuniversitet (SLU) i en
            studie av ekologiskt anpassad fisketurism vid Kaitumälven i Norrbotten
            (Eriksson et al., 2004). Enligt forskarna finns stora förväntningar
            på att antalet besökande fiskare i Norr- och Västerbotten ska
            öka, vilket i sin tur ger regionalekonomiska effekter. En förutsättning
            för en sådan ökning är dock att fiskets kvalitet upprätthålls
            och förbättras. Som den viktigaste kvalitetsfaktorn ser de chansen
            att få fisk med en hög medelvikt på fångsten. För att öka fångstmöjligheterna
            krävs flera åtgärder, inte minst måste fällor och nätfångst ute
            vid älvmynningarna kraftigt minimeras.
          </p>
          <p xml:id="i-W8gEKuEMxubf83ocbojMmi">
            I takt med ett ökat välstånd i Sverige och i övriga västvärlden
            har, under de senaste decennierna, fisket utvecklats från ett
            renodlat husbehovsfiske, till en fritidssysselsättning och en
            allt viktigare fisketurismnäring som i jämförelse med Skottland
            och Irland i Sverige bara är i sin linda. Den höga potentialen
            när det gäller fisketurism är enkel att konstatera eftersom det
            enbart i Europa bedöms finnas minst 30 miljoner aktiva sportfiskare,
            varav ca 10 procent även gör internationella resor för att fiska.
            En utveckling av besöksnäringen baserad på Norrlands vildlaxälvar
            är därför önskvärd. Det finns därför anledning att satsa på projekt
            för att maximera antalet vildlaxar som återvandrar till sina hemälvar,
            i syfte att säkra vildlaxens fortlevnad och samtidigt stimulera
            sportfisketurism genom ökad tillgång på vuxen lax. Det krävs åtgärder
            så att tillräckligt många lekplatser i alla älvar med vildlaxbestånd
            kan besättas; konkurrens mellan yrkesfiskare och fritidsfiskare
            inklusive fisketurismföretagare kanske är det man först tänker
            på.
          </p>
          <p xml:id="i-AZrREyMxHvUAj2w1edCmSN">
            Ett tydligt exempel på det är laxen som i stor skala fiskas i
            Östersjön med nät och säljs till konsument, trots att dess värde
            är mångdubbelt större om den fiskas av fisketurister med spö i
            älvar och åar där den går upp för att leka (Naturvårdsverket &amp;
            Fiskeriverket, 2005). Ett annat exempel är öring och röding som
            även de fiskas med nät i fjällsjöar trots att fiskerättsinnehavaren
            sannolikt skulle kunna tjäna betydligt mer på upplåtelser till
            fisketurismföretag.
          </p>
          <p xml:id="i-QKhgXukHbQJJAnCSf5VGRY">
            Det finns även ett stort oreglerat husbehovsfiske som i vissa
            fall bedrivs så att inga laxar tar sig upp i älvarna. Stora samhällsekonomiska
            vinster finns i en omreglering av fisket på arter, som är attraktiva
            för sportfisket.
          </p>
          <p xml:id="i-NnaPzMgagfpuAWFGhMU1hn">
            De etablerade fisketurismföretagarna i Norrbotten och Västerbotten
            är förhållandevis positiva till fisketurismens utveckling framöver
            men de ser också ett antal hinder som i olika omfattning begränsar
            denna utveckling. Ett betydande hinder som många fisketurismföretagare
            nämner är motsägelsefulla och krångliga lagar, men den allvarligaste
            begränsningen är att de nyttjade vattnen innehåller för lite fisk.
            Många företagare tror dessutom att fiskbestånden kan bli ytterligare
            decimerade p g a dålig samverkan mellan myndigheter och exempelvis
            påverkan från vindkraft, storskogsbruk och gruvdrift.
          </p>
          <p xml:id="i-KgnX8YYg939rQPUescqVwV">
            Ett system som visat sig fungera bra är licensjakt och regional
            förvaltning på älg. Sverige har tack vare den regionala förvaltningen
            på älg världens bästa älgstam, som ger god ekonomisk avkastning
            men också hög avkastning i form av kött och upplevelser.
          </p>
          <p xml:id="i-6FChErpu3UBxbTKRDBSuaz">
            Branschföreträdare pekar på att Sverige inte tar vara på potentialen
            i Östersjölaxen som motor för utvecklingen av fisketurism i Sverige.
            Vi har världens största Atlantlax, infrastruktur, långa fina sträckor
            i vackra älvar och skickliga guider, så får vi bra med lax i våra
            vatten kommer turismen att växa snabbt.
          </p>
        </div>
        <div type="motSignatures">
          <list>
            <item xml:id="i-SvDTg2a9tNrENEadsncghm">
              Isak From (S)
            </item>
          </list>
        </div>
      </div>
    </body>
  </text>
</TEI>
