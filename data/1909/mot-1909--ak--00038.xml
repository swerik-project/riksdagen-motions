<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00038">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__38/mot_1909__ak__38-001.pdf"/>
      <div xml:id="i-VGJBfaQqmdQwCrDMRRCVtR" type="motHeader">
        <div xml:id="i-SPMdCq44jzUJti7YAkRA2g" type="motTitle"/>
        <div xml:id="i-MRdFRU8KRkkMQ86SrwXSLQ" type="motSubmissionInfo"/>
      </div>
      <div xml:id="i-Rng7wNEjfaG8eU24Ht5wKf" type="motBody">
        <div xml:id="i-Nvdn6Rc86amTzC9E7oVeP9">
          <p xml:id="i-4YqLv8xvjgnZzH12kRbRhx">
            Motioner i Andra Kammaren, N:o 88. 5
          </p>
          <p xml:id="i-X38TsgWpHaTzkBHJbeKYMa">
            N:o 38.
          </p>
          <p xml:id="i-BC1u2XC3DNe71UYcn4pSJm">
            Af herr Rune, om skrifvelse till Kungl. Maj:t, angående inrättande
            af en allmän lånekassa för Sveriges kommuner.
          </p>
          <p xml:id="i-2jN4e7dHMdxUURPjHAJ8T6">
            Uti motion vid 1907 års riksdag föreslog jag, att Riksdagen måtte
            i skrifvelse hos Kungl. Maj:t anhålla, att Kungl. Maj:t täcktes
            låta utreda, huruvida och på hvilket sätt en allmän lånekassa
            för Sveriges kommuner kunde inrättas, och att såvida utredningen
            därtill gåfve anledning vidtaga de åtgärder, som för kassans bringande
            till stånd kunde erfordras. Motionen tillstyrktes af vederbörande
            utskott, men afslogs af Andra Kammaren. Vid riksdagen 1908 framlade
            jag ånyo motionen, uti hvilken då ett tjugutal af kammarens ledamöter
            instämde. Dessutom väcktes vid sist- nämnda riksdag inom båda
            kamrarne flera andra motioner i liknande syfte. Så föreslog herr
            Jeansson i Kalmar med flere uti Andra Kammaren, att Riksdagen
            måtte i skrifvelse hos Kungl. Maj:t anhålla, att Kungl. Maj:t
            måtte låta utreda under hvilka villkor Allmänna Hypotekskassan
            för Sveriges städer skulle kunna af staten erhålla en grundfond
            å exempelvis trettio millioner kronor i af staten utgifna räntebärande
            obligationer för att därigenom sättas i stånd att på fullt tillfredsställande
            sätt tillgodose kommunernas och fastighetsägarnes i städer och
            stadsliknande samhällen lånebehof. Herr O. Trapp hemställde uti
            Första Kammaren, att Riksdagen ville besluta att hos Kungl. Maj:t
            anhålla om utredning i afseende å inrättandet genom statens försorg
            af en kommunal låneanstalt, samt att Kungl. Maj:t ville snarast
            möjligt till Riksdagen inkomma med de yttranden och förslag, hvartill
            utredningen kunde föranleda. Herr G. A. Berg föreslog uti Första
            Kammaren, att Riksdagen ville besluta att i skrifvelse hos Kungl.
            Maj:t anhålla, att Kungl. Maj:t täcktes
          </p>
          <pb facs="riksdagen-motions-pdf/data/1909/mot_1909__ak__38/mot_1909__ak__38-002.pdf"/>
          <p xml:id="i-MvpajZVkdMH33eaceCRJex">
            6 Motioner i Andra Kammaren, N:o 38.
          </p>
          <p xml:id="i-HQDHRLFw4wo79LHcPjvtbN">
            låta utreda dels huruvida och under hvilka villkor Allmänna Hypotekskassan
            för Sveriges städer skulle kunna af staten erhålla uti af staten
            utgifna räntebärande obligationer en grundfond af sådan storlek,
            att hypoteks- kassan därigenom sattes i stånd att på ett tillfredsställande
            sätt tillgodose kommunernas och fastighetsägarnes i städer och
            med dem jämförliga sam- hällen lånebehof, dels ock, om denna utredning
            skulle gifva vid handen, att dessa lånebehof ej lämpligen kunde
            tillgodoses af en för dessa gemen- sam kreditanstalt, huruvida
            och på hvilka villkor staten skulle kunna på nyss angifna sätt
            garantera såväl en lånekassa för rikets kommuner som äfven Allmänna
            Hypotekskassan för Sveriges städer för att sätta dem i stånd att
            på ett fullt effektivt sätt fylla, den förra kommunernas och den
            senare fastighetsägarnes i städer och med dem jämförliga samhällen
            kreditbehof. Slutligen framställde uti Andra Kammaren herr Johansson
            i Jönkö- ping samma förslag som uti Första Kammaren väckts af
            herr G. A. Berg. De uti Andra Kammaren sålunda väckta motionerna
            hänvisades till behandling af kammarens tillfälliga utskott n:o
            5 och de uti Första Kam- maren framlagda öfverlämnades till denna
            kammares tillfälliga utskott n:o 2. Vid behandlingen af dessa
            frågor åvägabragtes emellan dessa båda utskott i viss mån samarbete.
            Utskotten hemställde uti särskilda utlåtanden att kamrarne ville
            besluta, att Riksdagen måtte i skrifvelse till Kungl. Maj:t anhålla,
            att Kungl. Maj:t täcktes låta utreda, huruvida och under hvilka
            villkor en eller flera hypotekskassor med grundfond af statsobliga-
            tioner, tillhandahållna af staten, skulle kunna organiseras i
            ungefärlig öfverensstämmelse med motionärernas förslag eller huruvida
            kreditväsendet för kommuner och fastighetsägare i städer och stadsliknande
            samhällen måtte kunna på annat sätt ordnas under statens medverkan;
            samt att Kungl. Maj:t därefter ville till Riksdagen inkomma med
            det förslag, hvar- till utredningen möjligen kunde föranleda.
            Första Kammaren afslog sitt utskotts ifrågavarande hemställan,
            hvar- emot Andra Kammaren med 136 röster mot 73 biföll hvad dess
            utskott i saken föreslagit. Emellertid hade vid 1908 års riksdag
            uti Första Kammaren herr E. Hägglund hemställt, att Riksdagen
            måtte besluta till Kungl. Maj:t ingå med underdånig skrifvelse
            med begäran om utredning angående upprät- tandet för rikets städer
            och med dem jämförliga samhällen af en hypo- teksbank, ordnad
            efter enahanda grunder som Sveriges Allmänna Hypoteks- bank samt
            i och för denna utrednings verkställande bevilja ett anslag af
            femtusen kronor. På hemställan af statsutskottet blef herr Hägglunds
            motion såtillvida bifallen af båda kamrarne, att Riksdagen hos
            Kungl.
          </p>
          <pb facs="riksdagen-motions-pdf/data/1909/mot_1909__ak__38/mot_1909__ak__38-003.pdf"/>
          <p xml:id="i-XBYpJqdMimgP32XWFvzqP3">
            Motioner i Andra Kammaren, N:o 38. 7
          </p>
          <p xml:id="i-QfSE16DYYZH3gjnBqZ9Emd">
            Maj:t begärde utredning, huru en hypoteksbank, ägnad att på ett
            effektivt och billigt sätt ordna fastighetskrediten i städerna,
            skulle kunna upprättas. Kungl. Maj:t tillsatte med anledning af
            Riksdagens skrifvelse i ämnet en kommitté och denna har bedrifvit
            sitt arbete så, att man under närmaste tiden kan vänta dess utredning
            och förslag, som lär gå ut på inrättandet af en allmän hypoteksbank
            för belåning af fastigheter ej blott i städer utan äfven uti s.
            k. stadsliknande samhällen. En tidsenlig och väl utrustad kreditanstalt
            för fastighetsägare uti städer och stadsliknande samhällen synes
            sålunda inom en snar framtid komma till stånd, men frågan om inrättandet
            af en väl ordnad och af staten understödd låneanstalt för Sveriges
            kommuner är däremot ännu olöst. Då jag fortfarande anser, att
            kommunerna äro i verkligt behof af en sådan låneanstalt och då
            antalet af dem, som hysa samma uppfattning, alltjämt ökas, tvekar
            jag inte att ånyo draga fram frågan under Riksdagens pröfning.
            Därvid hänvisar jag till hvad som anförts uti de här ofvan omnämnda
            motioner och utskottsutlåtanden, hvilka jag af utrymmesskäl icke
            anser mig böra mera än som skett här omnämna. Emellertid har frågan
            om kommunernas upplåning på senare tider äfven från annan synpunkt
            alltmera tillvunnit sig uppmärksamhet. Kungl. Maj:t har under
            nästliden höst infordrat uppgift om våra städers sväfvande skuld
            och af denna uppgift har framgått, att denna skuld utgör något
            öfver 73 millioner kronor, däraf nära 38 millioner upplånade i
            utlandet. Skulle penningförhållandena i utlandet blifva sådana,
            att kommunernas utländska fordringsägare funne för sig fördelaktigt
            att indrifva lånen, inses lätt hvilka svårigheter härigenom skulle
            beredas vår redan af andra an- ledningar svaga penningmarknad.
            Det behöfver knappast särskildt påpekas, att räntefoten för dessa
            lån helt säkert är synnerligen hög. Genom denna utredning har,
            synes det mig, ytterligare framgått huru behöfligt det är, att
            kommunernas upplåning försiggår på annat sätt än hittills. Vid
            de tillfällen, då den nu föreliggande frågan varit under debatt
            såväl inom Riksdagen som uti pressen, har ofta framhållits våra
            kommu- nallagars otillfredsställande bestämmelser rörande kommunernas
            rätt att låna, därvid särskildt framhållits som olämpligt, att
            en kommun äger rätt att utan Kungl. Maj:ts tillstånd på kort tid,
            ej öfverstigande två år, upp- taga lån till huru stort belopp
            som helst. Vidare har anmärkts, att uti gällande lagar saknas
            stadganden angående sättet att af en kommun på exekutiv väg uttaga
            fordran samt rörande viss förmånsrättsordning emellan en kommuns
            olika lån. Med anledning häraf vill jag erinra om att jag redan
            vid 1907 års riksdag uti motionen i ärendet påpekade nödvändig-
            heten af att sådana brister uti kommunallagarna fylldes, och utvecklingen
          </p>
          <pb facs="riksdagen-motions-pdf/data/1909/mot_1909__ak__38/mot_1909__ak__38-004.pdf"/>
          <p xml:id="i-9Y4G96iBFSQdRUvGMn3ygp">
            8 Motioner i Andra Kammaren, N:o 38.
          </p>
          <p xml:id="i-2Wb4miAwSez1W4FbFvVvet">
            synes mig hafva efter den tiden gått i en riktning, som ännu
            mera visar behofvet af sådana lagförbättringar. Med mitt förslag
            i saken åsyftar jag således ej mindre att bereda kommunerna tillgång
            till den billigaste möj- liga upplåning, då sådan är oundgängligen
            nödig, än äfven att ur det allmännas intresse söka få denna upplåning
            så ordnad, att den största möjliga sparsamhet befordras och olämplig
            skuldsättning så mycket som möjligt förebygges. Att framställa
            särskildt förslag uti sistnämnda syfte torde dock icke vara nödigt,
            då Kungl. Maj:t i samband med ett eventuellt framläggande af förslag
            till en lånekassa helt visst icke underlåter att uppmärksamma
            dessa förhållanden.
          </p>
          <p xml:id="i-Lu3S6TczVfrLNmJehv1bn2">
            På grund af hvad jag sålunda anfört tillåter jag mig föreslå,
          </p>
          <p xml:id="i-LiQ4CNb8LEmVHfasYzkrnB">
            att Andra Kammaren för sin del ville besluta, att Riksdagen måtte
            i skrifvelse hos Kungl. Maj:t anhålla, att Kungl. Maj:t täcktes
            låta utreda, huruvida och på hvilket sätt en allmän lånekassa
            för Sveriges kommuner kan inrättas och att såvida utredningen
            därtill gifver anledning vidtaga de åtgärder, som för kassans
            brin- gande till stånd erfordras.
          </p>
          <p xml:id="i-SXo351ZrtMVzUfde89ZFqR" type="date">
            Stockholm den 22 januari 1909.
          </p>
          <p xml:id="i-LMzh9aDUuV5War3XC6prPD" type="signatureBlock">
            Axel Rune.
          </p>
          <p xml:id="i-3WsBJAey1ufEJRCZN9V9eE">
            Stockholm, Ivar Heggströms Boktryckeri A. B., 1909.
          </p>
        </div>
      </div>
    </body>
  </text>
</TEI>
