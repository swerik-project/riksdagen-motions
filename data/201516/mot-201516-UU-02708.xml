<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02708">
  <teiHeader>
    <fileDesc>
      <titleStmt>
        <title>Religionsfrihet</title>
        <author corresp="i-4BTx6VbUNJDqLqfkYqjnsE i-Ybw8JnrmHGCsqpipBke8a7">av Tuve Skånberg och Mikael Oscarsson (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2708 av Tuve Skånberg och Mikael Oscarsson (båda KD)</title>
          <idno type="rdwebb">H3022708</idno>
          <rs type="number">2708</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022708/text</ref>
          <ref type="dokument_url_html">http://data.riksdagen.se/dokument/H3022708</ref>
          <ref type="dokumentstatus_url_xml">http://data.riksdagen.se/dokumentstatus/H3022708</ref>
          <ref type="docx">http://data.riksdagen.se/fil/05B70F26-7DAF-4E65-B6D8-ECAEB85D7CE6</ref>
          <ref type="pdf">http://data.riksdagen.se/fil/19C748E5-08A6-46A0-8A38-A4E9E6907967</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F17m8mkTezv8Xvtphj9rNh" type="signed"/>
        <correspContext corresp="i-F17m8mkTezv8Xvtphj9rNh">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-JQ1hKBNuJyQZXiEc96UiwF" type="submitted">
          <date when="2015-10-06"/>
          <time when="14:31:51"/>
        </correspAction>
        <correspAction xml:id="i-4FftSXENr1TWusvtkJrBfZ" type="reviewed">
          <date when="2015-10-07"/>
          <time when="09:18:00"/>
        </correspAction>
        <correspAction xml:id="i-7erwdd4WA6Sy7uZBRfaQ74" type="referred">
          <date when="2015-10-13"/>
        </correspAction>
        <correspAction xml:id="i-B4Dfr8WWbo7GLMSJ5JGtrs" type="assigned">
          <date when="2018-05-18"/>
          <time when="16:29:57"/>
        </correspAction>
        <correspContext corresp="i-B4Dfr8WWbo7GLMSJ5JGtrs">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Bp6zZ268Nwyt8z8tbeyTLp" type="behandlas_i"/>
        <correspContext corresp="i-Bp6zZ268Nwyt8z8tbeyTLp">
          <ref type="uppgift">2015/16:KrU6</ref>
          <ref type="ref_dok_id">H301KrU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU6</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8HFxzukkdUYTuvLsivANKg" type="behandlas_i"/>
        <correspContext corresp="i-8HFxzukkdUYTuvLsivANKg">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QiCx2vixhy4mixXYWs6Wfo" type="motHeader">
        <div xml:id="i-9b3yde7WoKDABT48M4a75J" type="motTitle">
          Motion till riksdagen 2015/16:2708 av Tuve Skånberg och Mikael
          Oscarsson (båda KD) Religionsfrihet
        </div>
      </div>
      <div xml:id="i-CCHMedHzHEuugsH5sXWVEy" type="motBody">
        <div xml:id="i-JdBxzEyDyc6dC76NSxoHbM" type="motProposal" subtype="förslag">
          <head xml:id="i-TMAYHRttw62wX884ZYztii">
            Förslag till riksdagsbeslut
          </head>
          <list xml:id="i-RSpmNHmHDsy2Crek8rPozM" style="ol">
            <item xml:id="i-J75ENA6YQuezdY1Yfqoiko">
              Riksdagen ställer sig bakom det som anförs i motionen om att
              religionsfrihetsfrågorna ska vara en aktiv del i utrikespolitiken
              och i utvecklingssamarbeten och tillkännager detta för regeringen.
            </item>
            <item xml:id="i-6Rhk62spxGRDnyZ9yoNaCx">
              Riksdagen ställer sig bakom det som anförs i motionen om att
              UD och Sida ska inhämta och fördjupa kunskapen om religionsfrihetens
              roll i demokratisering och utveckling och tillkännager detta för
              regeringen.
            </item>
            <item xml:id="i-BNskioocPqV67stkDeQe1T">
              Riksdagen ställer sig bakom det som anförs i motionen om att
              regeringen bör hålla en regelbunden dialog med trosbaserade rörelser
              och tillkännager detta för regeringen.
            </item>
            <item xml:id="i-AiqAmtD6UGaFsZFZoYpxht">
              Riksdagen ställer sig bakom det som anförs i motionen om att
              UD och svenska ambassader ska bedöma religionsfrihetssituationen
              i länderna som Sverige har bilaterala relationer med och försvara
              religionsfriheten i offentlig diplomati och tillkännager detta
              för regeringen.
            </item>
            <item xml:id="i-NYMeZ4eWkZtYJ9sQ3LEtQm">
              Riksdagen ställer sig bakom det som anförs i motionen om att
              Sverige på EU-nivå bör se till att religionsfrihetsfrågor och
              frågor om diskriminering på grund av religion och tro integreras
              på ett bättre sätt i EU:s utvecklingssamarbete och tillkännager
              detta för regeringen.
            </item>
          </list>
        </div>
        <div xml:id="i-4KA19cDCVXbFLuSjgeimXz" type="motContent">
          <head xml:id="i-DMrgYZgcAQe6JmY7bokyzP" type="h1">
            Motivering
          </head>
          <p xml:id="i-EDvR8JLKAsfzWK4KvchDXN">
            Religionsfriheten är på många sätt en förutsättning för yttrandefrihet
            och demokratiutveckling. Religionsfrihet är en av rättigheterna
            i FN:s förklaring om de mänskliga rättigheterna (paragraferna
            18–20) samt i europeiska konventionen om skydd för de mänskliga
            rättigheterna och friheterna (paragraferna 9–10) som blev svensk
            lag 1995. Ändå har religionsfriheten haft en mycket låg profil
            i Sveriges utrikespolitiska policy och praxis. Genom synen att
            religionen främst är något privat har förståelsen av religionsfrihetens
            innebörd förts till det privata området. I ett internationellt
            perspektiv ser man dock att religion och tro kraftigt påverkar
            både människors relationer och hur stater relaterar till varandra
            och sina medborgare.
          </p>
          <p xml:id="i-HcLYYkC7VHfYWkp7goiujB">
            Religionsfrihet är en grundläggande frihet. Det är något som
            gäller alla och som alla tjänar på eftersom det skapar förutsättningar
            för fred, demokratisering, utveckling och de andra mänskliga rättigheterna.
            Brotten mot religionsfriheten är dock enorma i en internationell
            kontext, och i många länder ser man en ökande trend. Över hälften
            av världens befolkning lever i länder där staten kraftigt begränsar
            eller förbjuder medborgarnas frihet att tro, lära sig om tro och
            utöva tro. Dessa begränsningar har negativ påverkan på människor
            från alla trosuppfattningar och övertygelser (inklusive ateister,
            agnostiker och pacifister). Inte minst den islamistiska terrorgruppen
            Islamiska statens framfart i Syrien och norra Irak har påmint
            oss om att bristen på respekt för andra människors trosuppfattning
            fortfarande är ytterst påtaglig på sina håll.
          </p>
          <p xml:id="i-Pt1i812DjgFB5SwDzZGSJ6">
            Religionsfrihet är en viktig mänsklig rättighet i sig – rätten
            till en identitet, att bilda sig en egen uppfattning om livs-
            och trosfrågor och att själv eller tillsammans med andra utöva
            sin tro eller livsåskådning. Men religionsfrihet är också ett
            bra exempel på de mänskliga rättigheternas odelbarhet. Bristande
            religionsfrihet hotar nämligen människors rätt till liv och privatliv,
            associationsfrihet och yttrandefrihet och till sociala, ekonomiska
            och kulturella rättigheter. Diskriminering på grund av religion
            eller tro förekommer i många länder och får allvarliga konsekvenser
            för miljontals människors möjligheter att tillgodose sina sociala,
            ekonomiska och kulturella rättigheter. Rätten till sjukvård, utbildning,
            bostad eller arbete äventyras. Ibland nekas minoriteter officiellt
            eller i praktiken tillgång till vård och utbildning. Arbetet för
            religionsfrihet, liksom annat arbete mot diskriminering, är ett
            direkt bidrag till fattigdomsbekämpning och bör vara en naturlig
            del av Sveriges arbete med icke-diskriminering.
          </p>
          <p xml:id="i-GmRxx4GxwG7bBCaRk2br2L">
            Bristande religionsfrihet bromsar utveckling och fattigdomsbekämpning
            på ytterligare ett sätt. Det hämmar människors möjligheter att
            bli förändringsaktörer. Mötesplatser för religionsutövare är kanske
            den vanligaste formen av samlingsplats i världen och skapar möjligheter
            för människor på gräsrotsnivå att organisera sig för att lösa
            gemensamma problem. Trosbaserade rörelser och organisationer är
            ett stort och viktigt inslag i det civila samhället på de flesta
            håll och bidrar till både demokratisering och fattigdomsbekämpning.
          </p>
          <p xml:id="i-CMbYykfpbAAjhSxmKs6JZJ">
            Auktoritära stater inser detta, och religionsförtryck används
            som ett sätt att kuva eller förhindra utvecklingen av ett livskraftigt
            civilt samhälle. Trosbaserade rörelser är ofta de sista att ge
            vika under auktoritära regimer. Buddistmunkarnas uppror i Burma
            2007 är ett av många exempel på trosbaserade gruppers roll i demokratiseringsrörelser.
            Trosbaserade rörelser har spelat eller spelar en viktig roll i
            demokratiseringsprocesserna i många länder som Zimbabwe, Sydafrika,
            Polen och Vitryssland. Att främja religionsfrihet är ett sätt
            att bidra till att släppa fram religionens positiva krafter för
            både demokratisering och fattigdomsbekämpning samtidigt som man
            motverkar extremism och konflikter.
          </p>
          <p xml:id="i-P9kFFGRnnn5uA7jCjPgvs7">
            Det finns nämligen ett starkt och statistiskt säkerställt samband
            mellan begränsad religionsfrihet och antalet väpnade konflikter.
            När stater aktivt arbetar för religionsfrihet minskar risken för
            konflikt i samhället. Men alltför ofta är statligt förtryck och
            statlig diskriminering eller statens passivitet inför diskriminering
            en bidragande orsak till våld och konflikt. Bristande religionsfrihet
            ökar polariseringen och misstron mellan religiösa grupper. När
            stater diskriminerar på grund av religion och tro får extrema
            röster större utrymme samtidigt som det blir svårare för moderata
            religiösa krafter att delta i det offentliga samtalet. Dessutom
            ger statlig diskriminering legitimitet till våld utövat av andra
            grupper inom samhället. Under 2000-talet har nationalistiska strömningar
            inom kristendom, hinduism, buddism och islam växt med omfattande
            och ibland våldsamma konsekvenser. Att arbeta för religionsfrihet
            innebär att skydda individer från detta, eftersom religionsfrihet
            är ett skydd för individen och inte för religionen i sig.
          </p>
          <p xml:id="i-DMqzdUP4FuYMZmSjfLYUwK">
            Sverige har som påpekats varit dåligt på att implementera insikten
            av religionsfrihetens vikt i utrikes- och utvecklingspolitiken.
            Alliansregeringen tog emellertid flera steg i rätt riktning. Regeringsförklaringen
            2010 markerade vikten av religionsfrihetens betydelse och Gunilla
            Carlsson uttalade vid flera tillfällen vikten av att Sida ska
            arbeta med detta för ögonen. Även på EU-nivå har framsteg gjorts
            i form av rådsslutsatser och framtagandet av en handlingsplan
            för främjandet av religions- och övertygelsefrihet i yttre förbindelser.
            Stefan Löfvens regering har på många plan hittills utmärkts av
            en otydlighet i utrikesfrågorna.
          </p>
          <p xml:id="i-LYVoJEwK8k9eG4VUxLaMdi">
            Sida saknar en handlingsplan för att konkretisera hur arbetet
            med religions- och religionsfrihetsfrågor ska integreras i utvecklingssamarbetet.
            Och UD har fortfarande inte finansierat några av Organisationen
            för säkerhet och samarbete i Europas, OSSE:s, projekt för att
            främja religionsfrihet. Frågan om religionsfrihet måste upp på
            agendan och i långt högre grad än för närvarande implementeras
            i utrikespolitiken och i utvecklingssamarbeten.
          </p>
        </div>
        <div xml:id="i-JPUFWR92sw1DfL6vLonbgW" type="motSignatures">
          <list xml:id="i-UH5yWsmfvJFcRmdTEBpAa4">
            <item xml:id="i-P3PzH3rNyaSBdxsmpiQ6sp" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-JVWofaMjXS2ssGRYsRbbrP" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
