<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03119">
  <teiHeader>
    <fileDesc>
      <titleStmt>
        <title>En ansvarsfull migrationspolitik</title>
        <author corresp="i-DCyBt1A1WiAhi5tm5k4A7H">av Jimmie Åkesson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3119 av Jimmie Åkesson m.fl. (SD)</title>
          <idno type="rdwebb">H7023119</idno>
          <rs type="number">3119</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023119/text</ref>
          <ref type="dokument_url_html">http://data.riksdagen.se/dokument/H7023119</ref>
          <ref type="dokumentstatus_url_xml">http://data.riksdagen.se/dokumentstatus/H7023119</ref>
          <ref type="docx">http://data.riksdagen.se/fil/F4DD8DA7-6B84-4005-BE00-067697350506</ref>
          <ref type="pdf">http://data.riksdagen.se/fil/EBE30826-EFA8-45A0-81BC-80B201B7D770</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DCyBt1A1WiAhi5tm5k4A7H</idno>
            <name>Jimmie Åkesson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-583sX1moE39US3JQsaHLrE" type="signed"/>
        <correspContext corresp="i-583sX1moE39US3JQsaHLrE">
          <note type="signatory" corresp="i-DCyBt1A1WiAhi5tm5k4A7H"/>
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-TFN8Vv6xv6UeV23V9neP5Q" type="submitted">
          <date when="2019-10-03"/>
          <time when="14:40:55"/>
        </correspAction>
        <correspAction xml:id="i-MN2QJ5rtaJzwnqj5EAFDVj" type="reviewed">
          <date when="2019-10-03"/>
          <time when="17:10:50"/>
        </correspAction>
        <correspAction xml:id="i-HTXu5cz1zRCDHUAwSGmGHx" type="referred">
          <date when="2019-10-11"/>
        </correspAction>
        <correspAction xml:id="i-79NPti7Ara3eaFiZyqYYup" type="assigned">
          <date when="2020-07-21"/>
          <time when="08:32:25"/>
        </correspAction>
        <correspContext corresp="i-79NPti7Ara3eaFiZyqYYup">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-GjU143nZd7PDXuGHn37Yfr" type="behandlas_i"/>
        <correspContext corresp="i-GjU143nZd7PDXuGHn37Yfr">
          <ref type="uppgift">2019/20:SfU16</ref>
          <ref type="ref_dok_id">H701SfU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU16</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FuPvexuvK3AVr5RBZ32foa" type="behandlas_i"/>
        <correspContext corresp="i-FuPvexuvK3AVr5RBZ32foa">
          <ref type="uppgift">2019/20:SfU21</ref>
          <ref type="ref_dok_id">H701SfU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU21</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PyWi642hUpQW43aDTGn2qA" type="behandlas_i"/>
        <correspContext corresp="i-PyWi642hUpQW43aDTGn2qA">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TYJJgqF3akhKh4q2c6pfG9" type="behandlas_i"/>
        <correspContext corresp="i-TYJJgqF3akhKh4q2c6pfG9">
          <ref type="uppgift">2019/20:SfU20</ref>
          <ref type="ref_dok_id">H701SfU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HuhxJUp7BcyWdGZ22LJJAn" type="behandlas_i"/>
        <correspContext corresp="i-HuhxJUp7BcyWdGZ22LJJAn">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3119 av Jimmie Åkesson m.fl. (SD)
          En ansvarsfull migrationspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3q9nFZKXPxy4gw9rVALzQr">
            Förslag till riksdagsbeslut
          </head>
          <list style="ol">
            <item xml:id="i-25GFNTrr4Vq1JyYjPi5skL">
              Riksdagen ställer sig bakom det som anförs i motionen om grundprinciper
              för en ansvarsfull migrationspolitik och tillkännager detta för
              regeringen.
            </item>
            <item xml:id="i-QaHdBhfVtCUesyrQvE4bX7">
              Riksdagen ställer sig bakom det som anförs i motionen om ett
              starkt medborgarskap och tillkännager detta för regeringen.
            </item>
            <item xml:id="i-Xi79WMqe19j2ajGi7quiqX">
              Riksdagen ställer sig bakom det som anförs i motionen om ett
              helhetsgrepp kring utlänningslagstiftningen och tillkännager detta
              för regeringen.
            </item>
            <item xml:id="i-Qc8THSB1xxLsKvUyEj7AGa">
              Riksdagen ställer sig bakom det som anförs i motionen om likvärdighet,
              rättssäkerhet och effektivitet i Migrationsverkets verksamhet
              och tillkännager detta för regeringen.
            </item>
            <item xml:id="i-MgvNgrCKoNGDsWYGzzV4Xd">
              Riksdagen ställer sig bakom det som anförs i motionen om effektivare
              prövningsverksamhet och tillkännager detta för regeringen.
            </item>
            <item xml:id="i-9Gr2sUZgMsxmBZVwfR1syZ">
              Riksdagen ställer sig bakom det som anförs i motionen om förstärkta
              krav på konsekvensanalyser och tillkännager detta för regeringen.
            </item>
            <item xml:id="i-KBJ9C4oPeMGoNUHKddmUho">
              Riksdagen ställer sig bakom det som anförs i motionen om tydlig
              och omfattande statistik för all migration och tillkännager detta
              för regeringen.
            </item>
            <item xml:id="i-G2D8XLJDCs16m8v5CH1Tdv">
              Riksdagen ställer sig bakom det som anförs i motionen om förbättrade
              informationsflöden och samordningsansvar och tillkännager detta
              för regeringen.
            </item>
            <item xml:id="i-Kw3PVPwbgUWEiN1YLqQzfF">
              Riksdagen ställer sig bakom det som anförs i motionen om en tillfällig
              lag om garanterad miniminivå och tillkännager detta för regeringen.
            </item>
            <item xml:id="i-67huQwu4spw6UX5eT8yYi7">
              Riksdagen ställer sig bakom det som anförs i motionen om en förlängd
              eller ny lag om möjlighet till särskilda åtgärder och tillkännager
              detta för regeringen.
            </item>
            <item xml:id="i-8xL68iYUgnTHxGYK6dq9VZ">
              Riksdagen ställer sig bakom det som anförs i motionen om ett
              moratorium för beviljande av medborgarskap och tillkännager detta
              för regeringen.
            </item>
            <item xml:id="i-8n2Qx3kEwTHfBXGnL7zXXw">
              Riksdagen ställer sig bakom det som anförs i motionen om ett
              kommunalt villkorat mottagande av vidarebosatta flyktingar och
              tillkännager detta för regeringen.
            </item>
            <item xml:id="i-BEKjTQH75evSRCJqZJ8Krh">
              Riksdagen ställer sig bakom det som anförs i motionen om tillfälliga
              uppehållstillstånd med tydlig koppling till beviljandegrund och
              tillkännager detta för regeringen.
            </item>
            <item xml:id="i-XERuqxkq7jwqgaKUaRJ4T3">
              Riksdagen ställer sig bakom det som anförs i motionen om vandelsprövning,
              hälsokontroll, villkorskännedom samt avsiktsförklaringar och tillkännager
              detta för regeringen.
            </item>
            <item xml:id="i-5Nv3nS7WxUGaAF6HeNvoYB">
              Riksdagen ställer sig bakom det som anförs i motionen om regelbundna
              och automatiserade kontroller av uppehållsgrunder och tillkännager
              detta för regeringen.
            </item>
            <item xml:id="i-YRUpCMFTou8tLJrUs3wR3E">
              Riksdagen ställer sig bakom det som anförs i motionen om återkallelser
              av uppehållstillstånd och tillkännager detta för regeringen.
            </item>
            <item xml:id="i-BB8PAfAtfhZU6QYRfJL3HH">
              Riksdagen ställer sig bakom det som anförs i motionen om förbättrat
              arbete med verkställandet av avvisningar och utvisningar och tillkännager
              detta för regeringen.
            </item>
            <item xml:id="i-WDb4CvE84yLan4Wyne2XPn">
              Riksdagen ställer sig bakom det som anförs i motionen om sanktioner
              mot andra parter och tillkännager detta för regeringen.
            </item>
            <item xml:id="i-Kcv7rWEMYWVu8qfkDeZ1yp">
              Riksdagen ställer sig bakom det som anförs i motionen om en behovs-
              och kompetensbaserad arbetskraftsinvandring och tillkännager detta
              för regeringen.
            </item>
            <item xml:id="i-NYAtR1p5PBqvP3ANWJE8Ac">
              Riksdagen ställer sig bakom det som anförs i motionen om en hållbar
              och självförsörjande anhöriginvandring och tillkännager detta
              för regeringen.
            </item>
            <item xml:id="i-AgJTpAdn7aJu1c9xgtAWGH">
              Riksdagen ställer sig bakom det som anförs i motionen om en flyktingpolitik
              baserad på effektivitet och närhetsprinciper och tillkännager
              detta för regeringen.
            </item>
            <item xml:id="i-CMkb7uJrYuZ7dzyntE4pJr">
              Riksdagen ställer sig bakom det som anförs i motionen om ett
              förbättrat arbete med återvändande och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-KiSZGQg4GZkwEXrkQtiH3D" type="h1">
            Motivering
          </head>
          <p xml:id="i-BQuAanesBDVv5oKw6veEBQ">
            Sverigedemokraterna är ett socialkonservativt parti som vilar
            på en nationalistisk grundsyn. Våra ställningstaganden bottnar
            i en övertygelse om att ett samhälle byggs på bästa sätt då dess
            invånare känner gemenskap, delaktighet och såväl tillit till som
            ansvar för varandra. Vi ser samtidigt dessa värden som grundläggande
            för den enskilda individens välmående. Vår bild av människan är
            nämligen att hon är en social varelse med behov av mänskliga relationer
            och en känsla av trygghet såväl som samhörighet med det samhälle
            vi lever i.
          </p>
          <p xml:id="i-71iimQAVZG5jv9H49D6n1T">
            Vi ser nationalstaten som den mest lämpade av statsbildningar
            då den vilar på just dessa fundament. För samhällets skull ger
            nationalstaten förutsättningar för gemen­samma åtaganden och framgångar.
            För individens skull skänker den stabilitet och en plats att kalla
            sitt hem. Vår vision för Sverige är ett modernt folkhem där medborgar­skapet
            går hand i hand med samhörighet och tillit och där samhällskontraktet
            står starkt.
          </p>
          <p xml:id="i-WYdqDnuFD2MK6x5r2SSGPu">
            Det faktum att vi tror på nationalstaten betyder dock inte att
            vi motsätter oss att människor rör sig över statsgränser, vare
            sig det handlar om kortare semestrar, längre projektresor och
            utbyten eller en permanent flytt till ett nytt hemland. Däremot
            anser vi att det bör finnas tydliga och rimliga regler för när
            och hur det sker samt under vilka förutsättningar.
          </p>
          <head xml:id="i-8SMpHJFBaVDqtJArvKD5em" type="h3">
            Grundläggande principer för en ansvarsfull migrationspolitik
          </head>
          <p xml:id="i-3cn4RjHg26GQmVQkddz9AM">
            Ett första steg i säkerställandet av en långsiktigt hållbar migrationspolitik
            är att identifiera grundläggande principer som bör vara gällande
            och som kan agera riktlinjer vid vidare utformning av lagstiftning,
            övriga regelverk, system och verksamheter. Sverigedemokraterna
            utgår från de nedan listade principerna och menar att regeringen
            bör göra detsamma.
          </p>
          <p xml:id="i-cqDWx6dvr21PiotE4dMyZ">
            Den som inte har Sverige som hemland men vill vistas här ska
            innan inresa säkerställa sin rätt till vistelse. Denna kan vara
            på förhand given, exempelvis genom medborgarskap i något av länderna
            i Nordiska passunionen. I annat fall ska den enskilde ansöka om
            visum eller uppehållstillstånd. Dessa beviljas om vistelsen är
            motiverad, följer givna regelverk och inte innebär en orimlig
            försörjningsbörda för Sveriges del. I samband med ansökan ska
            också grundläggande villkor för såväl inträde till som vistelse
            i Sverige godkännas av den enskilde. Detta för att säkerställa
            kännedom om svenska lagar och regler. Den som bryter mot svensk
            lag eller mot aktuella villkor bör få uppehållstillståndet återkallat.
          </p>
          <head xml:id="i-5jyTZnTz5vr8Nu6WCBH68P" type="h3">
            Ett stärkt medborgarskap
          </head>
          <p xml:id="i-RSXwxtTCPtFWN7PAdxDxWn">
            Utöver ovan nämnda principer för migration är det för Sverigedemokraterna
            en självklarhet att välfungerande regelverk för rörlighet också
            måste ta hänsyn till, och respektera, bandet mellan medborgare
            och hemland. Alltför länge, och på alltför många sätt, har det
            svenska medborgarskapet försvagats i värde och reducerats till
            ett praktiskt juridiskt dokument snarare än att vara en formalisering
            av den samhörighet, ömsesidiga lojalitet och hemkänsla som det
            i vår mening bör grundas på. För oss är det inte själv­klart att
            all migration med tiden ska leda till ett svenskt medborgarskap.
            Däremot är det en självklarhet att medborgarskapet bör värderas
            högt, att krav på sådant som språk- och samhällskunskap ska ställas
            i medborgarskapsprocessen. Ett medborgarskap ska även på ett tydligt
            sätt kopplas samman med såväl rättigheter som skyldigheter, förmåner
            som plikter.
          </p>
          <head xml:id="i-7PQkrshqitFSh7BTXn3AHw" type="h2">
            Stora behov av strukturförändringar
          </head>
          <head xml:id="i-3sVfaE6PyxKabg1ZakX5zd" type="h3">
            Helhetsgrepp kring utlänningslagstiftningen
          </head>
          <p xml:id="i-FZwhPS1AdVHuxDGkpFKcVM">
            Utlänningslagstiftningen i allmänhet, och utlänningslagen i synnerhet,
            är ett lapptäcke av motstridiga intressen och dåliga formuleringar.
            Lagstiftningen är svår att överblicka, svår att arbeta med och
            svår att implementera i det dagliga arbetet på myndigheterna.
            Ett exempel på otydlighet är de många fakultativa bestämmelser
            som medger exempel­vis att tillstånd får beviljas utan att specificera
            när de ska beviljas, eller att ett uppehålls­tillstånd får nekas
            om det föreligger en säkerhetsrisk i stället för att det ska nekas.
            Inte sällan skiljer det sig dessutom mellan olika delar av lagstiftningen
            huruvida en bestämmelse är fakultativ eller inte, vilket gör lagstiftningen
            än mer otydlig.
          </p>
          <p xml:id="i-XhHgM2HWgZ7ziRWUxiizZf">
            Sverigedemokraterna anser därför att det är hög tid att genomföra
            en ordentlig översyn av utlänningslagstiftningen, för att göra
            den mer lättförståelig, mer ändamålsenlig och mer anpassad till
            dagens migrationssituation.
          </p>
          <head xml:id="i-4vJssRySd3vxmGZCoGsekf" type="h3">
            Likvärdighet och rättssäkerhet i Migrationsverkets verksamhet
          </head>
          <p xml:id="i-RbVF2Xrkprp4tyn73mm5f1">
            På grund av bristerna i lagstiftningens utformning, men också
            som ett resultat av lång tid med otillräckliga resurser kombinerat
            med hastigt ökande av antal ärenden, har Migrationsverkets handläggningstider
            skjutit i höjden. Detta har orsakat stora arbets­miljöproblem,
            som i sin tur lett till en hög omsättning av handläggare. Den
            ständiga stressen, den otydliga lagstiftningen och oerfarna handläggare
            har lett till att olika handläggningsenheter i vissa fall framarbetat
            olika praxis gällande bedömningsgrunder. Dessa skillnader riskerar
            rättssäkerheten och själva förtroendet för svensk utlänningslagstiftning.
          </p>
          <p xml:id="i-UVfZ27EpVkbGxNRTpJJkcc">
            Sverigedemokraterna menar att regeringen snarast bör ta initiativ
            för en tydligare struktur och likvärdiga beslutsprocesser oberoende
            av handläggningsenhet. En viktig faktor i säkerställandet av likvärdiga
            och rättssäkra beslutsprocesser är också att säkerställa uppföljning
            och kontroller av de beslut som fattas.
          </p>
          <head xml:id="i-2enMUKySL6BSx3qyu4wr6H" type="h3">
            Effektivare prövningsverksamhet
          </head>
          <p xml:id="i-36dPnbxL9oVh5HvLnK4UL7">
            Migrationsverkets produktivitet, mätt i antalet avgjorda ärenden
            per årsarbetskraft, har utvecklats mindre bra de senaste åren.
            Krisen 2015 innebar en självklar chock för myndigheten, men redan
            innan dess var det uppenbart att utvecklingen gick åt fel håll.
            Trots satsningar för digitalisering och effektivare processer,
            och trots förbättrade rutiner, låg produktiviteten år 2018 inom
            exempelvis tillståndsärenden på hälften av 2013 års nivå. Migrationsverkets
            prognoser visar heller inte på någon större förbättring framöver,
            trots att 2015 års kris blir alltmer avlägsen. Skulden ligger
            till stor del på regeringens politik med bristfälliga konsekvensanalyser,
            som inneburit att tusentals personer anställts och sagts upp om
            vartannat. Det har lett till en orimlig börda för Migrations­verkets
            anställda, med otydliga mål och stor stress.
          </p>
          <p xml:id="i-4s4b5qkjejtRAhCVDTBtjT">
            Sverigedemokraterna menar att regeringen måste genomföra en ordentlig
            genom­lysning av Migrationsverket för att komma till botten med
            dessa problem och få till en bättre infrastruktur för utlänningsärenden.
            Ineffektiva lösningar måste bort och digitali­seringen genomföras
            fullt ut, så att Migrationsverkets personal får förutsättningar
            att göra ett bra jobb.
          </p>
          <head xml:id="i-UraRJsi33CEmh9ERtGdoj2" type="h3">
            Förstärkta krav på konsekvensanalyser
          </head>
          <p xml:id="i-SYbzCq9sXaWUWkjx8JHijt">
            När Riksrevisionen i slutet av 2017 överlämnade sin rapport om
            konsekvensanalyser inför migrationspolitiska beslut belystes hur
            migrationspolitiken under lång tid formats av beslut som tagits
            utan att erforderliga förarbeten gjorts. Trots förekomsten av
            styrdokument med krav på konsekvensanalyser har dessa sällan uppfyllts,
            ändamåls­enligheten i analyserna har brustit och förslagens påverkan
            på migrationen har många gånger försummats. Mot bakgrund av att
            migrationspolitiken är det politikområde som haft och har överlägset
            starkast påverkan på det svenska samhället är det minst sagt anmärkningsvärt
            att makthavare under lång tid tagit så lätt på uppgiften att analysera
            vilka konsekvenser reformer på området kommer att få.
          </p>
          <p xml:id="i-64E6cjQBJT6F8E1hNsGNkK">
            Mot bakgrund av rapporten menar Sverigedemokraterna att regeringen
            bör ta initiativ till uppdaterade förordningar, handböcker och
            riktlinjer i syfte att säkerställa att konsekvensanalyser alltid
            genomförs på ett ändamålsenligt sätt inför migrationspolitiska
            beslut. Dessa analyser bör särskilt ta fasta på såväl volympåverkan
            som ekonomiska konsekvenser – två områden där prognoser genomgående
            har fallerat.
          </p>
          <head xml:id="i-Jev1d8j1eWHtRpjKs1yWtC" type="h3">
            Tydlig och omfattande statistik för all migration
          </head>
          <p xml:id="i-J4wyG7dowGney2JR7kgDxD">
            För att få till stånd korrekta konsekvensanalyser är ordentlig
            statistik en grundläggande förutsättning. Migrationsverket är
            ansvarig myndighet för den största delen av statistiken gällande
            utlänningsärenden i Sverige, och är därför helt avgörande för
            Sveriges förmåga att förstå och förutse migrationsflöden och relaterade
            problem.
          </p>
          <p xml:id="i-RtoDBSkKmHu9BMwJDNYdju">
            Krisen 2015 visade dock på stora brister i Migrationsverkets
            förmåga och vilja att öppet och tydligt beskriva, redovisa och
            problematisera vad som skett. Bristerna kvarstår än idag. Många
            uppgifter saknas i officiella dokument, medan andra betecknas
            som arbetsmaterial, vilket sätter vanliga svenska krav på offentlighet
            ur spel. I flera fall har det uppdagats att Migrationsverket överhuvudtaget
            inte registrerar, eller inte kan registrera, nödvändig information,
            såsom i fallet rörande anhöriginvandringen som följde på den tillfälliga
            lagens förlängning. Detta är inte acceptabelt, varför regeringen
            måste tydliggöra Migrationsverkets ansvar för att öppet redovisa
            så mycket statistik och information som möjligt, så att desinformation
            och ryktesspridning får ge vika för verklighet och sanning.
          </p>
          <head xml:id="i-6F9oxr13aVomvZz9UtW5Hg" type="h2">
            Hantering av krisen 2015 och förebyggande av ytterligare kriser
          </head>
          <head xml:id="i-RY2io6WEc1DeBsGCqZ5JxM" type="h3">
            Förbättrade informationsflöden och samordningsansvar
          </head>
          <p xml:id="i-zVc8V4asiehmFi4caF9BZ">
            Den situation som uppstod under hösten 2015 föranledde ytterligare
            en rapport från Riksrevisionen, med särskilt syfte att dra lärdomar
            av skeendet. Utöver vissa generella anpassningsbehov gällande
            migrationspolitiken tog Sverigedemokraterna fasta på behovet av
            förbättrade informationsflöden och ett tydligt samordningsansvar.
            Trots att informationen om att antalet asylsökande beräknades
            öka kraftigt vidarebefordrades till berörda enheter i Regeringskansliet
            fördes den inte vidare internt. Riksrevisionens granskning pekade
            dessutom på brister i samordning och olika tolkningar av bl.a.
            ansvarsprincipen såväl som länsstyrelsernas områdesansvar, brister
            som bedömdes ha påverkat hanteringen menligt.
          </p>
          <p xml:id="i-XhoHAwUdPiJMKzCnnS8Vx7">
            För att undvika liknande skeenden framöver är det Sverigedemokraternas
            mening att regeringen bör ta fram tydliga direktiv som säkerställer
            att varje aktivering av kris­beredskap åtföljs av rapportering
            till en högre instans som i sin tur får bära ansvar för att enhetlighet
            råder hos samtliga berörda aktörer samt att samverkan sker där
            så behövs.
          </p>
          <head xml:id="i-NVMt2hyg6sU5eZyerzVred" type="h3">
            Tillfällig lag på garanterad miniminivå
          </head>
          <p xml:id="i-GttRscXJEXTu3ZzcijZnVL">
            En del i regeringens krishantering bestod i att ta fram lagstiftning
            i syfte att minska incitamenten för asylsökande att välja Sverige
            framför andra länder. Denna lagstiftning var av tillfällig karaktär,
            men förlängdes i juli 2019. Trots att den tillfälliga lagen påståtts
            ha placerat svensk asyllagstiftning på en europeisk miniminivå
            är det uppenbart att så inte är fallet. Sedan den tillfälliga
            lagens antagande har lagen dessutom luckrats upp och gjorts mer
            generös, exempelvis med den så kallade gymnasieamnestin och en
            uppluckring av reglerna kring anhöriginvandring och försörjningsplikt.
          </p>
          <p xml:id="i-8Rmg8gUtKELJPVndgjw7ok">
            Sverigedemokraternas mening är att avsikten att inte erbjuda
            bättre möjligheter till asyl än andra länder är korrekt, men att
            utförandet har varit djupt bristfälligt. För att säkerställa en
            långsiktigt hållbar migrationspolitik vill vi dock inte hasta
            fram ny, permanent lagstiftning. I stället menar vi att en ny,
            tillfällig lag bör antas och att denna bör inspireras av den danska
            lagstiftning om utvisningar som kort och gott fastslår att en
            utvisning ska verkställas så länge detta inte uppenbart bryter
            mot internationella åtaganden. Motsvarande resonemang bör kunna
            appliceras på såväl asylprövningar som tillgång till välfärdssystem
            och bör utgöra grunden för en ny, tillfällig lag. Detta garanterar
            att en miniminivå uppnås till dess att ett hållbart lagförslag
            som kan stå för sig självt har arbetats fram.
          </p>
          <head xml:id="i-GP5c52SdUKDRbK2cFdWi1q" type="h3">
            Förlängd eller ny lag om möjlighet till särskilda åtgärder
          </head>
          <p xml:id="i-AN3qrhELoU1J5fZoqGnUAn">
            En annan del av åtgärdspaketet var den tillfälliga lagen om särskilda
            åtgärder vid allvarlig fara för den allmänna ordningen eller den
            inre säkerheten i landet. Lagen antogs den 12 november 2015 och
            löpte ut den 21 december 2018. Denna lag möjlig­gjorde införandet
            av ett transportörsansvar för resor inom Schengenområdet, vilka
            bidrog till att snabbt och kraftigt bromsa inflödet av asylsökande.
          </p>
          <p xml:id="i-nGNqyVMYsxafUq7LS46x8">
            Sverigedemokraterna menar att det givetvis även efter den 21
            december 2018 kan finnas ett behov av åtgärder som exempelvis
            ett utökat transportörsansvar. Av den anledningen föreslår vi
            att lagen om möjlighet till särskilda åtgärder återinförs permanent,
            så att en svensk regering alltid ska ha möjlighet att vidta de
            åtgärder som krävs för att bevara Sveriges säkerhet.
          </p>
          <head xml:id="i-LfUBfjR3DomPWaoQx7iCV5" type="h3">
            Moratorium för beviljande av medborgarskap
          </head>
          <p xml:id="i-BvcXx6EZy8h8UU3RUpuiss">
            Den extrema arbetsbelastningen på Migrationsverket och de följdeffekter
            detta haft på kontrollsystem och bedömningsförmåga påverkar givetvis
            inte bara beviljandet av uppehållstillstånd utan i förlängningen
            också beslut om medborgarskap. Kombinerat med det redan tidigare
            påtalade behovet av insatser för att höja värdet av medborgar­skap
            skapas en situation där Sverigedemokraterna finner det lämpligt
            att tillfälligt stoppa möjligheten att både ansöka om, och beviljas,
            medborgarskap. Ett sådant moratorium bör vara åtminstone fram
            till dess att bättre rutiner gällande uppföljning, kontroll och
            kvalitetssäkring av fattade beslut har kommit på plats, men allra
            helst ända till dess att ny lagstiftning i syfte att stärka medborgarskapets
            värde kommit på plats.
          </p>
          <head xml:id="i-6LkqX9P8Wg3FsokB6LTrDM" type="h3">
            Kommunalt villkorat mottagande av vidarebosatta flyktingar
          </head>
          <p xml:id="i-6L4PpRaYRS456Kw8UcySz5">
            Sverigedemokraterna är i grunden positiva till principen om ett
            kvotflyktingsystem där särskilt utsatta flyktingar i behov av
            ytterligare skydd får möjlighet till vidarebosättning. Samtidigt
            konstaterar vi att den migrationspolitik som historiskt har förts
            i Sverige inneburit stora påfrestningar, inte bara för asylsystemet
            utan även för flertalet viktiga samhällsfunktioner som tillgången
            till bostäder, hälso- och sjukvård, skola och social välfärd.
            Den extrema belastning som följde av krisen 2015 har ännu inte
            kompenserats – faktum är att stora delar av samhället snarare
            står inför ännu en krissituation då de etableringssystem som finns
            byggt på antaganden om en tvåårig etableringsperiod.
          </p>
          <p xml:id="i-FzLoTFfiakmLZccMi9eMs5">
            Med anledning av denna situation är det Sverigedemokraternas
            mening att ett framtida mottagande av kvotflyktingar måste villkoras
            av och dimensioneras efter att kommuner självmant meddelar kapacitet
            och tecknar avtal med Migrationsverket om detta.
          </p>
          <head xml:id="i-2CxEUTHesA7GphhFXK9uR8" type="h2">
            Nyckeldelar i en hållbar migrationspolitik
          </head>
          <head xml:id="i-Kf9pgpsFYgKJjBtGoMGksg" type="h3">
            Tillfälliga uppehållstillstånd med tydlig koppling till beviljandegrund
          </head>
          <p xml:id="i-26gQqwBwSbtznr4p83abgf">
            Sverigedemokraternas grundsyn är att endast svenska medborgare
            bör ha en självklar och permanent rätt att vistas i Sverige. Den
            utlänning som har för avsikt att stanna permanent i Sverige bör
            i vår mening också eftersträva att bli svensk medborgare. Så länge
            en utlänning kvarstår som just utlänning bör detta också avspeglas
            i tydliga regler för vilka omständigheter som ger rätt att vistas
            i landet, varför uppehållstillstånd alltid bör vara tidsbegränsade
            och tydligt kopplade till den grund på vilken de beviljats. Givetvis
            bör det finnas en proportionalitet avseende längden på dessa tidsbegränsningar,
            liksom ett tydligt och enkelt system för förlängning av uppehållstillstånd
            så länge omständigheterna är oförändrade. Denna åtskillnad mellan
            uppehållstillstånd och medborgarskap bidrar till ett stärkt medborgarskap
            samtidigt som risken för missbruk av utlänningslagstiftningen
            minskar.
          </p>
          <head xml:id="i-6cxvrCAxugraskDhWaLMhw" type="h3">
            Vandelsprövning, hälsokontroll, villkorskännedom samt avsiktsförklaringar
          </head>
          <p xml:id="i-AshJr8CjreNsxtuNTCDrns">
            I det moderna folkhemmet råder lag och ordning. För Sverigedemokraterna
            är det en självklarhet att Sverige inte bara har rätt utan också
            en skyldighet att ställa vissa grundläggande krav på den utlänning
            som vill besöka Sverige. Inför eller i samband med en inresa bör
            det till exempel vara möjligt att genomföra en vandelsprövning
            som säkerställer att brottslingar inte kommer till Sverige och
            inte kan fortsätta sin kriminella bana här. Vidare bör det i vissa
            fall säkerställas, genom krav på intyg eller genomförd hälsokontroll,
            att ingen utlänning för med sig allvarliga sjukdomar till landet.
          </p>
          <p xml:id="i-TbbyHf5asMAXPwZPCVMyFA">
            Det är i vår mening också rimligt att utlänningen senast i samband
            med inresan till Sverige bekräftar kännedom om de villkor som
            gäller för vistelsen samt vad som är syftet med besöket. Dessa
            åtgärder bidrar gemensamt och var för sig till såväl säkerhet
            som tydlighet. Regeringen bör därför utreda möjligheten till åtgärder
            av detta slag.
          </p>
          <head xml:id="i-YVHDG1HsaiaRoGvTvpuznZ" type="h3">
            Regelbundna och automatiserade kontroller av uppehållsgrunder
          </head>
          <p xml:id="i-X7R13t5zYr7PAS1ku9w1jx">
            För att säkerställa efterlevnad av upprättade regelverk räcker
            det inte med skärpta krav och kontroller inför det att beslut
            ska fattas. Behov finns också av att kontrollera att de omständigheter
            som gällde, eller förmodades gälla, då beslut togs också kvarstår.
            Detta är viktigt inte minst för att motverka olika former av missbruk
            och skenavtal. Men det är också ett faktum att omständigheter
            kan förändras, och detta bör rimligen leda till en förnyad prövning.
          </p>
          <p xml:id="i-LyAbrrHbAatTftKX1KSm7w">
            Det är Sverigedemokraternas mening att Migrationsverket bör åläggas
            ett ansvar för att regelbundet utföra olika former av kontroller.
            Detta kan med fördel ske automatiserat där så är möjligt, exempelvis
            genom slagningar gentemot Skatteverkets folkbokförings­register,
            kontrolluppgifter om utbetald lön eller utbetalda bidrag och ersättningar
            från myndigheter och kommuner. Dessa automatiska slagningar ska
            vid en träff leda till att en handläggare får undersöka frågan,
            för eventuell åtgärd.
          </p>
          <p xml:id="i-4diBv1d83qUtLDmLT5Ax9y">
            Möjligheter till förenklat utbyte av data på internationell nivå
            bör också utredas, inte minst vad gäller resehandlingar, för att
            exempelvis upptäcka besök i det land från vilket en person säger
            sig vara på flykt.
          </p>
          <head xml:id="i-Mj3er6NcFkfj5xYtkGUbTX" type="h3">
            Återkallelser av uppehållstillstånd
          </head>
          <p xml:id="i-RwNYgdmfqj3xTSQ8Es6HS7">
            I det fall kontroller enligt ovan leder till slutsatsen att grunderna
            för ett beviljat uppehållstillstånd saknas bör uppehållstillståndet
            som regel också återkallas. Viss flexibilitet måste dock finnas
            om det finns särskilda skäl som under en kortare period medfört
            avvikelser, exempelvis kopplat till ett byte av arbetsplats.
          </p>
          <p xml:id="i-JjfJqQfRrnr65QKQkCWDMW">
            Uppehållstillstånd bör dock alltid återkallas om det uppdagas
            att innehavaren farit med osanning eller på annat sätt förvanskat
            omständigheter. Likaså bör uppehålls­tillstånd alltid återkallas
            om innehavaren döms för grövre brott och återkallelse alltid prövas
            i samband med åtal.
          </p>
          <head xml:id="i-RthQqoWqEMDaEw8zEGKqk" type="h3">
            Förbättrat arbete med verkställandet av avvisningar och utvisningar
          </head>
          <p xml:id="i-WajKLpLifHutLQ2uTnirsG">
            Sverige har de senaste åren haft stora problem med verkställandet
            av avvisningar och utvisningar samt med ett växande skuggsamhälle
            bestående av personer som vistas illegalt i landet. Även denna
            situation kräver ett helhetsgrepp med allt från ökade befogenheter
            till polisen och Migrationsverket, fler förvarsplatser, bättre
            system för uppsikt av utlänningar utan uppehållstillstånd och
            faktiska utresor. Här bör också möjligheten till tredjelandsavtal
            utredas noga.
          </p>
          <p xml:id="i-R7M53ZQyTzJp2MzNJTqp8M">
            En viktig komponent i sammanhanget är kraftigt begränsade möjligheter
            för den som vistas illegalt i landet att ta del av välfärdssystem
            för att på så sätt förmå fler personer att självmant lämna det
            land de saknar rätt att vistas i. En annan åtgärd i samma anda
            kan vara att tillfälligt frysa tillgångar till dess att personen
            lämnat Sverige.
          </p>
          <head xml:id="i-W6GPLN3XsvsPC1WYhiXv4u" type="h3">
            Sanktioner mot andra parter
          </head>
          <p xml:id="i-LK7H1WfGKtbjtW9C5iWPrF">
            Fler än migranter kan givetvis utnyttja systemen, varför det
            är viktigt även med tydliga sanktionsmöjligheter mot exempelvis
            den arbetsgivare som anlitar illegal arbetskraft eller den fastighetsägare
            som hyr ut en bostad till personer utan rätt att vistas i landet.
            Framtida lagstiftning bör givetvis beakta huruvida samtliga inblandade
            medvetet brutit mot lagstiftning eller om en part förlett även
            den andra, men samtidigt måste den innefatta tydligt ansvarsutkrävande.
            Att medvetet bidra till en situation då personer som saknar rätt
            att vistas i landet ges möjlighet till just sådan vistelse ska
            vara straffbart. Även på en internationell nivå bör sanktionsmöjligheter
            utredas, i synnerhet gentemot de länder som vägrar ta ansvar för
            sina egna medborgare, såsom när det gäller utvisningsärenden.
          </p>
          <head xml:id="i-VsXXr1HKwyym1g4ChqQQqa" type="h2">
            Riktlinjer för olika sorters migration
          </head>
          <head xml:id="i-YUNci3LMwKncXsDEEuSWNC" type="h3">
            En behovs- och kompetensbaserad arbetskraftsinvandring
          </head>
          <p xml:id="i-FVaDJ3zZj1XdFR59oxaANr">
            En allt vanligare anledning för människor att periodvis flytta
            till ett annat land är för att arbeta. Även om Sverigedemokraterna
            menar att varje arbetsmarknad bör sträva efter en långsiktig intern
            balans välkomnar vi möjligheten att vid behov komplettera den
            svenska arbetsmarknaden med utländsk arbetskraft. Därtill finns,
            särskilt inom vissa branscher med snabb och avancerad teknikutveckling,
            ett värde i fruktsamma utbyten av kompetens och erfarenheter.
          </p>
          <p xml:id="i-XNJzarGPkM9CMFqQKaTagR">
            En hållbar politik på området måste dock bygga på balanserade
            avvägningar där såväl den enskildes villkor som arbetsmarknadens
            stabilitet tas i beaktande. I en värld med stora skillnader avseende
            såväl generella möjligheter till välfärd som villkor på arbetsmarknaden
            är det lätt att alltför svaga regleringar avseende arbetskraftsinvandring
            riskerar både den enskilde arbetstagarens trygghet och hela arbetsmarknadens
            struktur.
          </p>
          <p xml:id="i-VNiqjbYgc1B8fhkCuFQjB1">
            Sverigedemokraterna vill därmed att arbetskraftsinvandringen
            fokuserar på behov och kvalifikation, enligt tre principer: tillfredsställandet
            av arbetsmarknadens behov, möjliggörandet av kompetensutbyte och
            värnandet av arbetstagares villkor.
          </p>
          <head xml:id="i-QFsd3ba8YWaJwTH44XiyrN" type="h3">
            En hållbar och självförsörjande anhöriginvandring
          </head>
          <p xml:id="i-Ei5mQxkcYLqZCMj7D1SEZ7">
            Det finns tillfällen då familjer splittrats eller ny kärlek uppstått
            över nationsgränser. Som ett familjevänligt parti ser Sverigedemokraterna
            det givetvis som önskvärt att var och en får leva nära sina närmaste
            familjemedlemmar. All anhöriginvandring och familjeåterförening
            bör dock omfattas av och följa ett väluppbyggt regelverk. En grundförutsättning
            i detta regelverk är att anhöriginvandringen inte på ett orimligt
            sätt ska belasta svenska skattebetalare eller leda till ett ökat
            utanförskap. En annan är att familjebanden är tillräckligt nära
            och att de kan styrkas. Äktenskap ska endast godkännas om de följer
            svensk lagstiftning och med säkerhet ingåtts frivilligt. Missbruk
            måste beivras.
          </p>
          <head xml:id="i-LxrLCSC4p4uXXbQtLyCjKf" type="h3">
            En flyktingpolitik baserad på effektivitet och närhetsprinciper
          </head>
          <p xml:id="i-AhL1yfwttMjjiaDftLVsSe">
            Inte all migration bygger på en frivillig önskan att lämna sitt
            hemland. Krig, konflikter och naturkatastrofer har i alla tider
            tvingat personer på flykt, såväl inom stater som över statsgränser.
            För Sverigedemokraterna är det en självklarhet att värna rätten
            för enskilda att kunna komma i säkerhet och få möjlighet till
            humanitär hjälp. Målbilden måste här vara att så få som möjligt
            ska behöva fly och att flykten ska ske på ett så säkert sätt som
            möjligt, under så kort tid som möjligt och så kort sträcka som
            möjligt.
          </p>
          <p xml:id="i-4WKwgd4qBwc86ahU4iVxJ8">
            Principen om att asyl ska sökas i första säkra land är i Sverigedemokraternas
            mening grundläggande, vilket innebär att asyl endast bör beviljas
            i Sverige om något av våra grannländer drabbas av en humanitär
            kris. För en sådan eventualitet bör därför en beredskap byggas
            upp, som kan säkerställa ett snabbt organiserat och förhållandevis
            stort mottagande där grundläggande behov avseende boende, mat
            och hälsa tillfreds­ställs. Så länge Sverige inte utgör närområde
            till en kris ska svensk flyktingpolitik i stället fokusera på
            att bistå där flyktingar befinner sig, i krisers närområden. En
            sådan ordning garanterar att hjälp når de mest utsatta så snabbt
            som möjligt, minimerar risken för att flyktingströmmar utnyttjas
            som migrationsvägar av icke-flyktingar och tar bort incitament
            att exempelvis splittra sin familj eller vända sig till skrupellösa
            människosmugglare.
          </p>
          <head xml:id="i-9y4qdQjzBQQKJcvD1pEr6S" type="h3">
            Ett förbättrat arbete med återvändande
          </head>
          <p xml:id="i-XEhpGphBUG7Ct8PeNgPv8Z">
            Den som en gång motvilligt lämnat sitt hemland och som alltjämt
            har en önskan om att återvända bör, när omständigheterna ändras
            så att ett återvändande blir möjligt, ges goda möjligheter till
            detta. Sverigedemokraterna menar att Migrationsverket bör få ett
            tydligt uppdrag att arbeta mer specifikt med återvändandesatsningar,
            såväl genom utbyggda system för återetableringsstöd som genom
            utvecklade former av riktade bistånd, exempelvis i syfte att säkra
            en god återuppbyggnad av krigshärjade samhällen. Andra exempel
            kan vara utbildningsprojekt som tar tillvara tiden i Sverige även
            när ett återvändande står på agendan.
          </p>
        </div>
        <div type="motSignatures">
          <list>
            <item xml:id="i-sRWg4emU7vEQApVFSrCRw" who="i-DCyBt1A1WiAhi5tm5k4A7H">
              Jimmie Åkesson (SD)
            </item>
            <item xml:id="i-7HyGLpqnucwFBixrocM5mf" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-VAD4p29prs6rMiLQK3XFq6" who="i-7H4PDcMCMUzP6iinK28TBh">
              Jonas Andersson i Skellefteå (SD)
            </item>
            <item xml:id="i-S2w5jkeN5GwSaZBGveHpbA" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
