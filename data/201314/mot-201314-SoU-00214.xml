<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00214">
  <teiHeader>
    <fileDesc>
      <titleStmt>
        <title>Apoteket</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Apoteket</title>
          <idno type="rdwebb">H102So214</idno>
          <rs type="number">So214</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So214/text</ref>
          <ref type="dokument_url_html">http://data.riksdagen.se/dokument/H102So214</ref>
          <ref type="dokumentstatus_url_xml">http://data.riksdagen.se/dokumentstatus/H102So214</ref>
          <ref type="doc">http://data.riksdagen.se/fil/F21B1574-0073-45F7-825D-BE38D8FB143E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DZdzEcCUhBg9JuV6emc2RM" type="signed"/>
        <correspContext corresp="i-DZdzEcCUhBg9JuV6emc2RM">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-LgGc8xTffhTsMuD5PLZgjB">
          <date when="2013-09-27"/>
        </correspAction>
        <correspAction type="submission" xml:id="i-AXzhqmroqLuNPCh5PmMbxn">
          <date when="2013-09-25"/>
        </correspAction>
        <correspAction type="transfer" xml:id="i-NsTMpfV7BS2indd79tHjQj">
          <date when="2013-09-25"/>
        </correspAction>
        <correspAction type="assigned" xml:id="i-M2JXF3MBTYv3K8AXnf6d7W"/>
        <correspContext corresp="i-M2JXF3MBTYv3K8AXnf6d7W">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-ELxrdBkozL7to7sznUK9ib">
          <head xml:id="i-HpVWpd2KtZUemomaznweat">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Patientsäkerhet, kompetens och apotekens personal 4
            </item>
            <item>
              5 Receptfria läkemedel i handeln 6
            </item>
            <item>
              5.1 Fel- och överdosering av läkemedel 6
            </item>
            <item>
              5.2 Skärpt kontroll 7
            </item>
            <item>
              5.3 Tillstånd 7
            </item>
            <item>
              6 Apoteket AB 8
            </item>
            <item>
              6.1 Läkemedelspriserna 8
            </item>
            <item>
              6.2 Distribution till öppenvårdsapotek 9
            </item>
            <item>
              7 Insyn i apotekens brister och fel 9
            </item>
            <item>
              8 Apotekens kunder 9
            </item>
            <item>
              8.1 Alla måste kunna hitta sina mediciner 10
            </item>
            <item>
              8.2 Ingen ska behöva avstå medicin av kostnadsskäl 11
            </item>
            <item>
              9 Apoteksverksamhet på landsbygden 11
            </item>
          </list>
        </div>
        <div type="motProposal" subtype="förslag">
          <head xml:id="i-SQEn4fEypu6mgixH5enKLv">
            2 Förslag till riksdagsbeslut
          </head>
          <list style="ol">
            <item xml:id="i-E6q49Q9rRfuX5UyJ6XnmBc">
              Riksdagen tillkännager för regeringen som sin mening vad som
              anförs i motionen om att en nationell kompetensplattform för apotekspersonal
              bör upprättas.
            </item>
            <item xml:id="i-JbSZe8T3wPpFKNn6mZMRMD">
              Riksdagen tillkännager för regeringen som sin mening vad som
              anförs i motionen om att ett krav på att apoteksägarna ska dokumentera
              personalens kompetensutveckling lagfästs och att Läkemedelsverket
              bör få i uppdrag att följa upp att detta sker.
            </item>
            <item xml:id="i-BUP9H9Ygv4Wds8Mw4LzszL">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur verksamheten med recept och rådgivning kan säkras.
            </item>
            <item xml:id="i-A3MVLTEQsXRJZju9FWmiBa">
              Riksdagen tillkännager för regeringen som sin mening vad som
              anförs i motionen om att listan över läkemedel som får säljas
              i butik bör ses över och utvärderas ur ett patientsäkerhetsperspektiv.
            </item>
            <item xml:id="i-KPLieCK7fCDKAWt6vT1HFC">
              Riksdagen tillkännager för regeringen som sin mening vad som
              anförs i motionen om att mindre läkemedelsförpackningar bör införas.
            </item>
            <item xml:id="i-9bhwdNSR28q4DwL6WXxUu7">
              Riksdagen tillkännager för regeringen som sin mening vad som
              anförs i motionen om att det bör införas krav på bassortiment
              av läkemedel.
            </item>
            <item xml:id="i-PSLUtMFhx5SN3GbYgiayop">
              Riksdagen tillkännager för regeringen som sin mening vad som
              anförs i motionen om att staten bör ta över ansvaret för kontrollen
              av försäljningen av icke receptbelagda läkemedel.
            </item>
            <item xml:id="i-7X3vaaunNxTu2R6KHSBVwL">
              Riksdagen tillkännager för regeringen som sin mening vad som
              anförs i motionen om att det bör vara tillståndsplikt för försäljning
              av läkemedel i detaljhandeln.
            </item>
            <item xml:id="i-YUofncb8AudkppJkyq8p9z">
              Riksdagen tillkännager för regeringen som sin mening vad som
              anförs i motionen om att etableringstaket för Apoteket AB bör
              slopas och att Apoteket AB bör få i uppdrag att etablera nya apotek
              där det finns behov hos befolkningen.
            </item>
            <item xml:id="i-YUk7tKKUmswKkNuSGokGfw">
              Riksdagen tillkännager för regeringen som sin mening vad som
              anförs i motionen om att Apoteket AB bör få i uppdrag att utveckla
              ett samarbete med sjukvårdshuvudmännen för att öka tillgängligheten
              av farmaceutisk kompetens i vårdkedjan.
            </item>
            <item xml:id="i-35SmJ5zeijjrDtg1EtByEv">
              Riksdagen tillkännager för regeringen som sin mening vad som
              anförs i motionen om att staten bör ta över ansvaret för all upphandling
              av läkemedel.
            </item>
            <item xml:id="i-Lu5efhKtKSvEaTpmmCd1W6">
              Riksdagen tillkännager för regeringen som sin mening vad som
              anförs i motionen om att staten bör ta över ansvaret för all distribution
              och lagerföring av läkemedel.
            </item>
            <item xml:id="i-XSHURNM8x8FtsFM1t35m6z">
              Riksdagen tillkännager för regeringen som sin mening vad som
              anförs i motionen om att det bör utredas hur offentlighets- och
              sekretesslagen behöver ändras för att tillgodose allmänhetens
              rätt till insyn vad gäller brister i apoteksverksamhet. 1
            </item>
            <item xml:id="i-RmjttMsrdqUqiyU7sZipkH">
              Riksdagen tillkännager för regeringen som sin mening vad som
              anförs i motionen om att regeringen bör inleda en dialog med apoteksmarknadens
              aktörer för att förbättra för konsumenterna.
            </item>
            <item xml:id="i-MFvpJSvXwXFknYZ7rd2E5H">
              Riksdagen tillkännager för regeringen som sin mening vad som
              anförs i motionen om att kravet på högst 24 timmars leveranstid
              vid kundbeställning av receptbelagda läkemedel bör lagfästas.
            </item>
            <item xml:id="i-XynFJ9Q6Y4UQjcvbZ3R58x">
              Riksdagen tillkännager för regeringen som sin mening vad som
              anförs i motionen om att kunden bör erbjudas expressleverans av
              läkemedlet till hemmet om inte 24-timmarsregeln kan hållas.
            </item>
            <item xml:id="i-Mi8p8cH8cHc9rMcUUGzGwD">
              Riksdagen tillkännager för regeringen som sin mening vad som
              anförs i motionen om att regeringen bör se över kreditprövningsvillkoren
              för läkemedel.
            </item>
            <item xml:id="i-5LtesJKhieB3HTja87yWRh">
              Riksdagen tillkännager för regeringen som sin mening vad som
              anförs i motionen om att möjligheten att införa ett gemensamt
              kreditsystem för alla landets apotek bör övervägas.
            </item>
            <item xml:id="i-BfCBSDtpcbux6iXDjJVDCt">
              Riksdagen tillkännager för regeringen som sin mening vad som
              anförs i motionen om att systemet med apoteksombud bör permanentas.
            </item>
            <item xml:id="i-MEQrVvvD2ZzuUaouqKXDcX">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur landsbygden varaktigt ska garanteras tillgång till apoteksverksamhet
              med kompetent personal.
            </item>
          </list>
          <p xml:id="i-ARJMQj7KPNy2ToXBMkBYAk">
            1 Yrkande 13 hänvisat till KU.
          </p>
        </div>
        <div type="motContent">
          <head type="h1" xml:id="i-9RtbPRSLShTxt9baMLu2w">
            3 Inledning
          </head>
          <p xml:id="i-VT9vHgzytYEMRCCJNn6oA5">
            Den svenska läkemedelspolitiken borde utgå från att alla människor
            som vistas i Sverige ska ha rätt till den medicin de behöver och
            information om hur medicinen ska användas på rätt sätt. Detta
            ska vara oberoende av inkomst eller var i landet man bor. Tillgänglighet
            handlar om så mycket mer än antalet apotek per invånare. Möjligheten
            att få tag på de läkemedel man behöver ska aldrig styras av vilket
            landsting man bor i, vilken apoteksägare man har närmast eller
            om varan lagerhålls just där. Alla ska ha rätt till en säker och
            trygg läkemedelsanvändning genom opartisk och högkvalitativ medicinsk
            rådgivning av kompetent personal, oavsett om det gäller förskrivna
            eller receptfria läkemedel.
          </p>
          <p xml:id="i-Y9eBSmvgjNwdEQDyCZsyZm">
            De förändringar som den borgerliga regeringen genomfört inom
            det svenska apotekssystemet de senaste åren har medfört stora
            brister i systemet och negativa effekter för allmänheten, vilket
            också tydligt framgått i debatten runt apoteksprivatiseringarna.
            Förändringarna är rent ideologiska och bygger på den felaktiga
            utgångspunkten att läkemedel i huvudsak är en detaljhandelsfråga
            och inte en del av en väl fungerande hälso- och sjukvård. Apoteket
            AB:s ensamrätt på försäljning av läkemedel har försvunnit, över
            600 av 900 apotek har sålts ut och en mängd privata aktörer har
            dykt upp på den svenska apoteksmarknaden. Ett av huvudskälen sades
            vara att öka tillgängligheten till apotek genom att fler öppnas
            och öppettiderna förlängs. Det finns exempel på att så skett,
            men det är något som Apoteket AB med rätt direktiv självt hade
            kunnat göra eftersom vinstmarginalen var stor. Detta är i stället
            ett svepskäl för ett ideologiskt val som har fått flera negativa
            konsekvenser, som vi ska återkomma till i denna motion.
          </p>
          <p xml:id="i-BuSD38aqiAbKtyWpNDfoL1">
            Norge avreglerade sin apoteksmarknad redan 2001 och det har lett
            till att tre stora affärskedjor helt dominerar den norska marknaden.
            Det är en utveckling som vi nu även ser i Sverige. Riskkapitalbolaget
            Priveq Investment, som sålt apotekskedjan Vårdapoteket till konkurrenten
            Hjärtat gjorde en dubblering av de satsade pengarna på mindre
            än tre år. Riskkapitalbolaget Segulah sålde den andra uppköpta
            apotekskedjan – Medstop, för nästan 1,5 miljarder kronor till
            ägarna av konkurrenten Kronans droghandel. Försäljningssumman
            ger ett genomsnittligt pris på knappt 23 miljoner – per apotek.
            Segulah varken vill eller kan berätta om hur stor vinsten blev
            eftersom regeringen hemligstämplat de enskilda försäljningssiffrorna.
            Samtidigt har de små apoteken svårt att klara konkurrensen med
            de stora kedjorna.
          </p>
          <head type="h1" xml:id="i-KQSsC4g8coABn4bvXU3rJR">
            4 Patientsäkerhet, kompetens och apotekens personal
          </head>
          <p xml:id="i-WiNuNUVrDuTE4Q4bXQERz6">
            Sedan avregleringen av apotekssektorn har Farmaciförbundet varje
            år kartlagt arbetsmiljön genom en enkätundersökning bland sina
            medlemmar. Resultatet publiceras i förbundets Arbetsmiljöbarometer.
            Redan i 2011 års Arbetsmiljöbarometer ser man en kraftigt försämrad
            arbetsmiljö för de anställda och i 2012 års barometer står det
            bl.a. följande:
          </p>
          <p xml:id="i-4JSJtEnthyWSSCoUekVisn">
            Farmaciförbundets arbetsmiljöbarometer för år 2012 visar att
            personalen har fått betala ett mycket högt pris för omregleringen.
            Resultaten stöder också de undersökningar som visar att kundernas
            situation har försämrats på den omreglerade marknaden.
          </p>
          <p xml:id="i-BixGy6S9BytxmGHvqQaZeU">
            Resultaten i Arbetsmiljöbarometern 2013 pekar även den ut en
            rad allvarliga problem i arbetsmiljön. Stressnivån är hög och
            många vittnar om omfattande fysiska besvär och sömnsvårigheter.
            75 procent av de svarande upplever arbetsmiljön som tuffare än
            för ett år sedan. Bara en tredjedel av de anställda skulle rekommendera
            andra att ta arbete i branschen eller hos den egna arbetsgivaren.
          </p>
          <p xml:id="i-W7hLaHCeDKLXVRJkHR3GjM">
            Oron för uppsägningar är också stor bland de anställda och den
            tar sig uttryck på två sätt. Det är dels en individuell oro för
            att inte orka med prestationskraven och därför riskera uppsägning,
            dels en oro för uppsägningar p.g.a. bristande lönsamhet.
          </p>
          <p xml:id="i-NjVAQSoEGx9i27qN1PLkHp">
            Denna oro speglar tyvärr verkligheten. I dag genomför apotekskedjorna
            nedläggningar av apotek och slimmar personalstyrkan på andra enheter.
            Under det senaste året har 55 procent av de svarande varit med
            om nedskärningar av personalstyrkan på sin arbetsplats.
          </p>
          <p xml:id="i-29ErotHtbanc8omL1hruV9">
            Bristerna i arbetsmiljön drabbar inte bara dem som arbetar på
            apotek, utan riskerar också att gå ut över konsumenterna och patientsäkerheten.
            Bland dem som arbetar med att ge råd om läkemedel anger över hälften
            att de inte har tid att ge bra individuell rådgivning.
          </p>
          <p xml:id="i-NtUSCYpEzdaSt9AEe13AwE">
            Många apoteksanställda vittnar också om att det inte längre finns
            tid till att läsa in informationen om nya läkemedel. Eftersom
            personalens kompetens är läkemedelskonsumenternas trygghet bör
            det inrättas en nationell kompetensplattform så att apotekspersonalen
            kan hålla sig à jour inom läkemedelsområdet, med t.ex. Läkemedelsverket,
            ASAB, som huvudman. Detta bör riksdagen som sin mening ge regeringen
            till känna.
          </p>
          <p xml:id="i-6iLV3J3d1ttb44TzmzvURB">
            För att ytterligare stärka kraven på kontinuerlig kompetensutveckling
            bör apoteksägarna få ett lagfäst krav på sig att dokumentera varje
            anställds fortgående kompetensutveckling och Läkemedelsverket
            bör få i uppdrag att följa upp att detta sker. Detta bör riksdagen
            ge regeringen till känna.
          </p>
          <p xml:id="i-5VnqyGVoBKpy9oXSCnXgSM">
            Apotekspersonal berättar om en alltmer stressad situation vid
            recepthantering. Det förekommer t.o.m. att apotekskedjor sätter
            tidsgränser för hur länge varje receptkund får ta eller att personalen
            åläggs att samtidigt marknadsföra egenvårdsprodukter. Hanteringen
            av recept och rådgivning måste prioriteras och hållas objektiv.
            Regeringen bör därför återkomma med ett förslag på hur verksamheten
            med recept och rådgivning ska säkras. Detta bör riksdagen ge regeringen
            till känna.
          </p>
          <head type="h1" xml:id="i-GtmQY7qnzqpNdJJsCsgaLy">
            5 Receptfria läkemedel i handeln
          </head>
          <p xml:id="i-4gqwEEDpPwpwrCW5MQpAwW">
            Det är viktigt att komma ihåg att läkemedel inte är vilken vara
            som helst utan är en del av hälso- och sjukvården. 2009 togs apotekets
            detaljhandelsmonopol bort och marknaden öppnades upp för privata
            företag som utifrån sina vinstintressen började påverka vår läkemedelsanvändning.
            Vänsterpartiet stödde inte förslaget när det behandlades i riksdagen
            och vi anser fortfarande att läkemedel i första hand ska säljas
            på apotek.
          </p>
          <p xml:id="i-5sXS2VHbebSFFfYm1XBewz">
            Ett tungt skäl för detta är att det på apotek finns utbildad
            och kunnig personal som kan ge rådgivning. Apotekspersonalen har
            även möjlighet att reagera när en person verkar överkonsumera
            ett läkemedel och informera om risker och ge råd om alternativ.
            Denna möjlighet till stöd saknas helt i dagligvaruhandeln.
          </p>
          <p xml:id="i-6PxZwL553bES7D4sFP5Brx">
            Bristen på kunnig personal riskerar inte bara att öka missbruket
            av läkemedel utan innebär även risker i form av felaktig dosering
            och farliga läkemedelskombinationer. På apoteken finns farmaceuter
            som man kan ställa frågor till om man inte förstår anvisningarna
            eller diskutera med om vilka andra mediciner man använder. Personalen
            som säljer läkemedel i dagligvaruhandeln får inte ge råd eftersom
            de inte har denna kompetens. Men problemet gäller inte bara avsaknaden
            av rådgivning, utan risken är även stor för direkt felaktig rådgivning.
            I arbetet som serviceinriktad försäljare ingår det både att försöka
            svara på frågor från kunden och att försöka öka försäljningen.
            Detta skapar uppenbara hälsorisker.
          </p>
          <head type="h2" xml:id="i-Htk6tSudTZp1oAAhMs1D9G">
            5.1 Fel- och överdosering av läkemedel
          </head>
          <p xml:id="i-QygSHUizmEajQLhJxALbve">
            När tillgängligheten till läkemedel ökar, ökar även läkemedelskonsumtionen.
            En befolkningsstudie gjord av Statens folkhälsoinstitut visar
            att 1,1 procent eller 65 000 personer mellan 16 och 64 år har
            problem med missbruk av läkemedel i Sverige i dag. I den missbruksutredning
            som kom 2011 slås det fast att antalet patienter med vård under
            diagnosen skadligt bruk/beroende beräknas till 13 000 unika patienter
            per år i hela riket.
          </p>
          <p xml:id="i-NjEaqvZDGj2enemMoXUqWR">
            Missbruk av receptfria läkemedel är vanligt förekommande bland
            både ungdomar och äldre. Inte minst är det flickor och kvinnor
            som hamnar i sådant missbruk och de läkemedel som i första hand
            missbrukas är smärtstillande preparat.
          </p>
          <p xml:id="i-5GWxQB5LVRzgHuktoHzH9L">
            Med läkemedel i dagligvaruhandeln har exponeringen av läkemedel
            ökat. Näringsidkarna har naturligtvis som mål att maximera vinsten
            och använder de medel de får för att öka försäljningen. Läkemedelsreklamens
            syfte är att få människor att konsumera mer läkemedel, något som
            står i direkt konflikt med folkhälsan.
          </p>
          <p xml:id="i-SQwED6RtHZwA6oGyQdkHUD">
            Att det finns en åldersgräns på 18 år i butikerna är bra, men
            vi vet av erfarenhet från försäljning av folköl och tobak att
            detta inte alltid får tillräcklig effekt. Det är troligt att tillgängligheten
            har ökat konsumtionen av läkemedel även bland ungdomar under 18
            år.
          </p>
          <p xml:id="i-85hwW88rTzTaCwLLZkWVuf">
            Vidare sänder själva försäljningsplatsen viktiga signaler om
            vad det är för något man köper. Att gå in på ett apotek och handla
            är förknippat med känslan av att man köper just ett läkemedel,
            vilket i sin tur påverkar vår konsumtion och användning.
          </p>
          <p xml:id="i-SvEvhH4whaDzmcAGvZ5bZ4">
            Läkemedel ska i första hand säljas på apotek. Listan över läkemedel
            som får säljas i butik bör ses över och utvärderas ur ett patientsäkerhetsperspektiv.
            Detta bör riksdagen som sin mening ge regeringen till känna.
          </p>
          <p xml:id="i-LmS28oL3BYbThJioEwEwAK">
            En överkonsumtion av läkemedel kan ge biverkningar och förgiftningar.
            För att komma tillrätta med överdosering bör läkemedel förpackas
            och säljas i mindre paket. Detta bör riksdagen som sin mening
            ge regeringen till känna.
          </p>
          <p xml:id="i-NHkwb9WoN8imcbigadYkgh">
            I dag finns det inget krav på butikerna som säljer receptfria
            läkemedel att de ska inneha ett bassortiment, något som är ett
            måste ur ett patientsäkerhetsperspektiv. Det finns exempelvis
            inget krav på att det måste finnas doser anpassade till både barn
            och vuxna. Detta riskerar att öka den felaktiga doseringen när
            konsumenten blir satt i en situation där man försöker anpassa
            ett läkemedel doserat för en vuxen till att passa ett barn. Det
            behöver därför införas krav på bassortiment av läkemedel. Detta
            bör riksdagen som sin mening ge regeringen till känna.
          </p>
          <head type="h2" xml:id="i-ACNAHFj5uM6aPVffuxJ2Yv">
            5.2 Skärpt kontroll
          </head>
          <p xml:id="i-LC3v75CT9XvCHuBN1vcQwG">
            I dag har kommunerna ansvar för att kontrollera efterlevnaden
            av regelverket men det fungerar inte bra. Missbruket av icke receptbelagda
            läkemedel har ökat, felrådgivning i butikerna förekommer och en
            stor andel av försäljningen är olaglig i meningen att butiken
            inte sökt tillstånd för att sälja läkemedel.
          </p>
          <p xml:id="i-4qfVcLaQpvwjwRXAkxDtAg">
            Vänsterpartiet anser att det är bättre att tillsynen helt sköts
            av staten, dvs. av Läkemedelsverket, som redan är den övergripande
            tillsynsmyndigheten. Den avgift som i dag tas ut från butikerna
            och går till kommunerna för denna kontrollverksamhet överförs
            då i stället till staten, vilket gör att detta inte behöver innebära
            någon ökad kostnad. Med Vänsterpartiets modell blir det bättre
            tillsyn och kontroll, vilket minskar risken för överkonsumtion
            och felaktig rådgivning vid inköp.
          </p>
          <p xml:id="i-9aeTTosgCZuqxSJuvuH1tY">
            Med anledning av detta bör staten ta över ansvaret för kontroll
            av försäljningen av icke receptbelagda läkemedel. Detta bör riksdagen
            som sin mening ge regeringen till känna.
          </p>
          <head type="h2" xml:id="i-4WLgMwQaUsegrGhrhwoGRg">
            5.3 Tillstånd
          </head>
          <p xml:id="i-YbYKaEvteXL1C9jUY3GpST">
            Receptfria läkemedel ute i handeln bör inte få säljas utan tillståndsprövning.
            I dag finns det enbart anmälningsplikt för de näringsidkare som
            säljer läkemedel. En fördel med ett krav på tillstånd vore att
            tillsynsmyndigheten redan innan försäljningen påbörjas ges tillfälle
            att göra en bedömning av näringsidkarens lämplighet att sälja
            läkemedel. Det skulle även bli möjligt att återkalla tillståndet
            om näringsidkaren inte följer reglerna, en åtgärd som inte är
            möjlig i dag. Det bör därför vara tillståndsplikt för att sälja
            läkemedel i detaljhandel. Detta bör riksdagen som sin mening ge
            regeringen till känna.
          </p>
          <head type="h1" xml:id="i-3wAKRvz1Xfew4PoCZJ8prf">
            6 Apoteket AB
          </head>
          <p xml:id="i-3hn7MTcnm8iuH4wkYwqUCc">
            Vänsterpartiet sade nej till avregleringen av Apoteket. Detta
            eftersom den innebar att man av marknadsideologiska skäl slog
            sönder ett välfungerade system med internationellt sett hög kostnadseffektivitet,
            säkerhet och kundnöjdhet.
          </p>
          <p xml:id="i-49Jc73UfbhGkiJLGuQadDZ">
            För att gynna framväxten av de privata apoteken lade regeringen
            i samband med avregleringen en rad begränsningar på Apoteket AB.
            En begränsning är att bolaget inte får öppna fler apotek så länge
            deras marknadsandel är högre än 36 procent, vilket i praktiken
            innebär etableringsstopp.
          </p>
          <p xml:id="i-N5X4XnNHDuJLF6q8HVCzpi">
            Vänsterpartiet vill att staten även fortsättningsvis ska behålla
            och utveckla Apoteket AB samt ge företaget nya samhällsuppdrag.
            Vi anser att det nuvarande etableringstaket på 36 procent bör
            slopas och att Apoteket AB bör få i uppdrag att etablera nya apotek
            där det finns behov hos befolkningen. Detta bör riksdagen som
            sin mening ge regeringen till känna.
          </p>
          <p xml:id="i-427BS3DKcq8FHEKKjudLGn">
            Vänsterpartiet anser också att Apoteket AB bör få i uppdrag att
            utveckla ett samarbete med sjukvårdshuvudmännen för att öka tillgängligheten
            av farmaceutisk kompetens i vårdkedjan. Samarbetet ska syfta till
            att införa rutiner för läkemedelsgenomgång av patienter med många
            läkemedel inom särskilt boende, i hemtjänsten, på vårdcentraler
            och inom slutenvården. Detta bör riksdagen som sin mening ge regeringen
            till känna.
          </p>
          <head type="h2" xml:id="i-QnHVtJYFHHEaFEhon9NN6y">
            6.1 Läkemedelspriserna
          </head>
          <p xml:id="i-7dVr1FxppW4wVr277QWtRR">
            Sverige byggde från 1970-talet upp ett av världens mest moderna,
            kostnadseffektiva och säkra apotekssystem. Eftersom staten upphandlade
            alla läkemedel centralt så hölls kostnaderna nere genom att inga
            mellanhänder kunde profitera på att förse apoteken med läkemedel.
            Systemet ledde därför till relativt låga priser på läkemedel för
            apotekens kunder, samtidigt som producenterna fick bra betalt.
            Det premierade produktion och utveckling av nya och allt bättre
            läkemedel.
          </p>
          <p xml:id="i-G8iNvZw1tzkZmdNQ6iTHHd">
            Den borgerliga regeringen har i samband med avregleringen i praktiken
            betalat apotekskedjorna för att de ska öppna fler apotek. Detta
            genom att staten gav ägarna rätt att själva förhandla om inköpspriser
            för originalläkemedel (inklusive parallellimport). En stor del
            av läkemedelsmarknaden – ca två tredjedelar – har därmed försvunnit
            från det transparenta och kostnadseffektiva traditionella svenska
            prisregleringssystemet. Detta innebär att inköpsrabatten på dessa
            läkemedel – ca 500 miljoner kronor per år – nu tillfaller ägarna
            till apoteken och inte skattebetalarna. Resultatet har blivit
            högre priser för dessa läkemedel, något som staten får betala
            eftersom läkemedlen är subventionerade.
          </p>
          <p xml:id="i-T6ySEaAkF6EdP2cbXuL3qh">
            Vänsterpartiet vill återinföra den tidigare kostnadseffektiva
            modellen. I stället för att subventionera grossistkedjorna på
            apotekskundernas och skattebetalarnas bekostnad anser vi att staten
            bör ta över ansvaret för all upphandling av läkemedel. Detta bör
            riksdagen som sin mening ge regeringen till känna.
          </p>
          <head type="h2" xml:id="i-6RoxzUzPCscSCVcXm7zy9T">
            6.2 Distribution till öppenvårdsapotek
          </head>
          <p xml:id="i-579uJovRYPD1SWPosovzt7">
            Apoteksmarknaden kännetecknas av tydliga stordriftsfördelar vad
            gäller lagerföring, distribution, rabattförhandlingar med grossister
            och läkemedelsföretag samt it-kostnader. Dessa kostnader stiger
            nu efter hand som omregleringen vinner mark och i slutändan kommer
            detta att påverka prisnivån på läkemedel i landet. Det finns redan
            en statlig infrastrukturhållare inom läkemedelsområdet – Apotekets
            Service AB – som tillsammans med TLV kan handla upp dessa distributions-
            och lagertjänster från befintliga företag. Riksdagen röstade i
            år igenom ett förslag som innebär att Apoteket Service AB från
            1 januari 2014 ombildas till en myndighet.
          </p>
          <p xml:id="i-J1dZdGy5eV4Bu4r7B5shf9">
            För att återta stordriftsfördelarna och minska leveransproblemen
            bör staten, genom den nya myndigheten, ta över ansvaret för all
            distribution och lagerföring av läkemedel till, i första hand,
            öppenvårdsapoteken. På sikt vill vi att även upphandlingar till
            landstingen ska skötas gemensamt. Detta bör riksdagen som sin
            mening ge regeringen till känna.
          </p>
          <head type="h1" xml:id="i-7bhteNAgqm4mw7xbKoVY87">
            7 Insyn i apotekens brister och fel
          </head>
          <p xml:id="i-Tu27BZd7vePorzgBysSKPq">
            Sveriges television genomförde förra året en granskning av Sveriges
            nya apoteksmarknad. En del av granskningen handlade om de inspektioner
            som Läkemedelsverket gör ute på apoteken. När SVT bad att få titta
            på inspektionsrapporterna fick man ut dokument där all information
            rörande felaktigheter och brister var sekretessbelagd och överstruken.
          </p>
          <p xml:id="i-LfbVsy9NTf9UGuvHqv3K8Z">
            Det är förstås av stort allmänintresse att veta om en så viktig
            samhällsfunktion som apoteken fungerar väl och om det finns aktörer
            på marknaden som i stor omfattning missköter denna uppgift. Patientsäkerheten
            måste gå före företagens intresse av att inte förlora kunder.
            Det bör därför utredas hur offentlighets- och sekretesslagen behöver
            ändras för att tillgodose allmänhetens rätt till insyn vad gäller
            brister i apoteksverksamhet. Detta bör riksdagen som sin mening
            ge regeringen till känna.
          </p>
          <head type="h1" xml:id="i-6gptCwtuASjyroTcm2HEAF">
            8 Apotekens kunder
          </head>
          <p xml:id="i-B6zMdJmogt7sQNgPyQNTTX">
            Det är ytterst viktigt att konsumenterna har högt förtroende
            för apoteket och känner sig trygga när de handlar läkemedel. Konsumentverket
            fick i uppdrag av regeringen att följa och analysera vilka konsekvenserna
            av omregleringen blev för apoteksmarknaden. Slutredovisningen,
            som kom 2011, visar att konsumenternas känsla av trygghet när
            det gäller apoteksmarknaden generellt har försämrats efter omregleringen.
            Andelen som instämmer i påståenden om förtroende och trygghet
            är signifikant lägre 2011 än motsvarande andel vid 2008 års undersökning.
          </p>
          <p xml:id="i-Cx4kHSbXN7w3ZbE6Ji1MjU">
            Apotekskunderna upplever flera försämringar på apoteksmarknaden
            efter omregleringen, och försämringarna har skett inom de områden
            som konsumenterna tycker är allra viktigast. Antalet konsumenter
            som ger apoteken ett positivt betyg har sjunkit från 95 procent
            före omregleringen till 77 procent. Konsumenter som uppger att
            de får vänta mer än 24 timmar för att få läkemedel de har fått
            på recept har ökat från 4 till 11 procent. Dessutom har konsumenterna
            fått lägre tilltro till både den information apoteken ger inför
            köp av läkemedel och apotekspersonalens kunnande. Konsumenternas
            syn på apotekslokalerna överlag har också blivit mer negativ.
          </p>
          <p xml:id="i-LZw6ya48F35DywaMDBJnS1">
            Konsumentverket rekommenderar regeringen att inleda en dialog
            med apoteksmarknadens aktörer för att få till nödvändiga förbättringar
            för konsumenterna. De anser att dialogen bör innefatta förbättrad
            tillgång till personal med farmaceutisk kompetens, förköpsinformation
            och rådgivning inför köp av läkemedel samt tillgänglighet i och
            i anslutning till apotekslokalerna. Förslaget är bra, och därför
            bör regeringen snarast inleda en sådan dialog. Detta bör riksdagen
            som sin mening ge regeringen till känna.
          </p>
          <head type="h2" xml:id="i-7G3a7Rf9gdSCYmMbHoSFCY">
            8.1 Alla måste kunna hitta sina mediciner
          </head>
          <p xml:id="i-BpYH6DS1xjjv6CRrWzLf5R">
            Det har blivit allt vanligare att apotekets kunder får beskedet
            att det läkemedel som de ska hämta ut inte finns i lager, detta
            trots att det i dag finns fler apotek och fler försäljningsställen
            än tidigare. Den största orsaken till detta är att apoteken har
            mindre varulager. I Läkemedels- och apoteksutredningens delbetänkande
            (SOU 2012:75) föreslås flera åtgärder som gäller lagerhållning,
            reglering av leverans vid akuta behov, informationsskyldighet
            för apotekspersonal om läkemedel hos andra apotek och krav på
            gemensamma söksystem för alla apotek. Detta är frågor som Vänsterpartiet
            har uppmärksammat allt sedan avregleringen men som regeringen
            har blundat för.
          </p>
          <p xml:id="i-2a56qa4keTt9cE8Nc1W98u">
            Att det finns allt mindre lager av mediciner på apoteken ställer
            till stora problem för många människor. Vid socialutskottets hearing
            om apoteksmarknaden vittnade patient- och pensionärsorganisationer
            om hur deras medlemmar har drabbats hårt av denna försämrade tillgänglighet.
            När Apoteket AB drev samtliga apotek var det enkelt att ta fram
            information om vilket apotek som hade varan inne och hänvisa patienten
            dit. Efter avregleringen försvann den servicen eftersom apoteken
            av konkurrensskäl inte har tillgång till information om varandras
            lagerhållning.
          </p>
          <p xml:id="i-PWTV7NQTwZubx6kKtaADhX">
            För att komma till rätta med problemet har apoteksbranschen valt
            att tillsammans med LIF (branschorganisationen för de läkemedelsföretag
            i Sverige som forskar och bedriver utveckling av läkemedel) upprätta
            en sökfunktion för att kunna se vilka apotek som har vilka mediciner.
          </p>
          <p xml:id="i-UVDonssS2YYh2TRSEcJiiV">
            Även regeringen har nu uppmärksammat denna problematik och meddelar
            att arbetet med ett gemensamt söksystem för alla apotek ska påbörjas
            och planeras vara på plats under första halvåret 2014. För att
            se om systemet verkligen lever upp till kundernas behov är det
            dock viktigt att arbetet följs upp och utvärderas.
          </p>
          <p xml:id="i-5GXRksX4bySA6ERWbdzABJ">
            Ett annat problem som lett till försämrad tillgänglighet till
            rätt läkemedel är att apoteken alltför ofta inte klarar 24-timmarsregeln.
            Apotekets skyldigheter gentemot kunden regleras i dag bl.a. i
            en förordning som säger att kunden ska få sitt läkemedel inom
            24 timmar efter att det efterfrågas. Undersökningar gjorda i början
            av 2011 visar att inget av de sju största apoteksföretagen vid
            alla tillfällen klarar 24-timmarsregeln. Det räcker emellertid
            inte att rikta kravet enbart mot apoteken då de är beroende av
            leveranser från grossisterna.
          </p>
          <p xml:id="i-4GX21uRgoAnuGEchvb3MPN">
            För att komma till rätta med problemet anser Vänsterpartiet att
            kravet på högst 24 timmars leveranstid vid kundbeställning av
            receptbelagda läkemedel bör lagfästas. Detta bör riksdagen som
            sin mening ge regeringen till känna.
          </p>
          <p xml:id="i-WnsEr2yQrRwM6aymEiKa17">
            Vänsterpartiet anser också att apoteket ska erbjuda kunden expressleverans
            av läkemedlet till hemmet om inte 24-timmarsregeln kan hållas,
            med kostnadsansvaret hos den aktör som orsakat förseningen. Detta
            bör riksdagen som sin mening ge regeringen till känna.
          </p>
          <head type="h2" xml:id="i-Ng3XGPy4mctjzAPYBkvL46">
            8.2 Ingen ska behöva avstå medicin av kostnadsskäl
          </head>
          <p xml:id="i-J5TAzkEAYnrx4wZBrWezou">
            Ingen ska behöva avstå från läkemedel de behöver för att de inte
            har råd. För några år sedan var det ca 80 000 personer i Sverige
            som inte hade möjlighet att ta ut sina läkemedel och mörkertalet
            kan vara stort. Vänsterpartiet ser läkemedel som en del av hälso-
            och sjukvården och därmed också en rättighet. Regeringen bör se
            över kreditprövningsvillkoren för läkemedel så att ingen ska behöva
            avstå från sina mediciner av ekonomiska skäl. Detta bör riksdagen
            som sin mening ge regeringen till känna.
          </p>
          <p xml:id="i-3iv43hcjG1oZbVCy4Bp6Ej">
            I dag har varje företag på apoteksmarknaden ett eget kreditsystem.
            Detta innebär att läkemedelskonsumenten måste gå igenom en ny
            kreditprövning vid inköp hos olika apotekskedjor. Detta ställer
            till stora problem för många människor, inte minst för många äldre
            med låg pension och stort läkemedelsbehov. För att underlätta
            för kunden att få sin medicin så snabbt som möjligt bör möjligheten
            att införa ett gemensamt kreditsystem för alla landets apotek
            övervägas. Detta bör riksdagen som sin mening ge regeringen till
            känna.
          </p>
          <head type="h1" xml:id="i-SGwu6QEVXwBCBzUmcLqnGD">
            9 Apoteksverksamhet på landsbygden
          </head>
          <p xml:id="i-8mXmd3dXcirbDT6wF3xHWc">
            Tidigare hade Apoteket AB ett rikstäckande ansvar, men det försvann
            i och med avregleringen. Apoteket AB gavs endast ett tillfälligt
            åtagande att upprätthålla verksamhet med runt 750 apoteksombud
            runtom i landet, alltså service i exempelvis livsmedelsbutiker.
            Förra året förlängde regeringen detta åtagande till 1 juli 2015.
          </p>
          <p xml:id="i-YCRLfyCSfRP8cBint7YqB1">
            Apoteken och apoteksombuden på små orter spelar en mycket viktig
            roll för tillgängligheten till läkemedel i hela landet. Avreglering
            har inneburit att servicen på landsbygden har försämrats. För
            att på lång sikt garantera en bra service även på landsbygden
            bör Apoteket AB få i uppdrag att permanenta systemet med apoteksombud.
            Detta bör riksdagen som sin mening ge regeringen till känna.
          </p>
          <p xml:id="i-8nHXpK79KDrFTaoxDfMZ2b">
            Vid avregleringen slöts också avtal gällande 110 apotek på landsbygden
            som köptes upp av vinstdrivande apotekskedjor. I avtalet ingick
            det att dessa apotek inte fick läggas ned före utgången av mars
            i år. För att uppmuntra kedjorna att fortsätta bedriva verksamhet
            på landsbygden även efter mars månads slut införde regeringen
            ett branschstöd på 20 miljoner kronor.
          </p>
          <p xml:id="i-AaZqV9qyt71Prxho76cHyM">
            Vänsterpartiet anser inte att detta är en långsiktig och hållbar
            lösning. Vi föreslår i stället en modell liknande det glesbygdsstöd
            som finns i Norge, där man tar ut en liten avgift (under en procent)
            av alla apotek som sedan fördelas till apotek i glesbygd som har
            lönsamhetsproblem. Ett sådant stöd ger ingen ökad kostnad för
            staten.
          </p>
          <p xml:id="i-JyKooADnRaKr2aXZM5K91y">
            Regeringen bör därför återkomma till riksdagen med ett förslag
            på hur landsbygden varaktigt ska garanteras tillgång till apoteksverksamhet
            med kompetent personal. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-8UqCKZSV377KZBng2ugc6C">
              Eva Olofsson (V)
            </item>
            <item xml:id="i-UpcmdPb5PfSKsUGZcKtLZe">
              Bengt Berg (V)
            </item>
            <item xml:id="i-Btq6pzVVm7NG8DQ6Jf9FjF">
              Marianne Berg (V)
            </item>
            <item xml:id="i-Yoa5czQCo1g1419kMnbvc">
              Amineh Kakabaveh (V)
            </item>
            <item xml:id="i-Puk4R8bnzEYpEbkuBPbbsr">
              Lars Ohly (V)
            </item>
            <item xml:id="i-Wh3CHEPFghvh1bLFcCLJVM">
              Lena Olsson (V)
            </item>
            <item xml:id="i-JxPnw4UjmNBn8sC93sTca">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
