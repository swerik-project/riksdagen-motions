<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00081">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__81/mot_1959__ak__81-001.pdf"/>
      <fw xml:id="i-BakU41ZE8oRuv8bttBceDo">
        Nr 81—389 Motioner i Andra kammaren, nr 81 år 1959 1
      </fw>
      <div xml:id="i-dU9nG1ZvZj7b4wtP5LnYS" type="motHeader">
        <div xml:id="i-3fdwDuMjuQSjrG5sct9TQR" type="motTitle"/>
        <div xml:id="i-NqNQHL3EByMPBZHbqgrhy7" type="motSubmissionInfo"/>
      </div>
      <div xml:id="i-RGTTcU8k2hdcc9aU5Eq5bu" type="motBody">
        <div xml:id="i-2oMEdDSpS3bUe59emo3dJv">
          <p xml:id="i-9wCzzDrLVMgXD8oZzCWPcd">
            Nr 81
          </p>
          <p xml:id="i-UtFJkt8Z8UyGgixNqgYA4p">
            Av herrar Bengtsson i Varberg och Asp, om obligatorisk till-
            läggssjukpenningförsäkring för företagare.
          </p>
          <p xml:id="i-Kd7XuihQzQsgxhuVH372tQ">
            Praktiskt taget alla förvärvsarbetande personer som har en årsinkomst
            av 1 200 kronor är tillförsäkrade sjukförsäkringens grundsjukpenning
            om tre kronor per dag. Den obligatoriska tilläggssjukpenningen
            utgår där- emot endast till personer som har en årsinkomst av
            tjänst om minst 1800 kronor. Den som inte är arbetstagare är sålunda
            vid sjukdom obligatoriskt skyddad för sitt inkomstbortfall endast
            med tre kronor om dagen. Genom att teckna en frivillig tilläggssjukpenning
            hos den allmänna sjukkassan kan denna grupp förbättra sitt skydd.
            Enligt senast tillgängliga uppgifter från riksförsäkringsanstalten
            hade vid utgången av år 1957 endast 82 191 av landets cirka 518
            000 företagare utnyttjat möjligheten att frivilligt för- säkra
            sig. De frivilligt försäkrade företagarna utgör alltså mindre
            än en sjättedel av samtliga. Visserligen kan det förekomma att
            en företagare inte behöver vidkännas något inkomstbortfall genom
            sin sjukdom, men att mer än fem sjättedelar skulle vara i den
            situationen är uppenbarligen omöjligt. De allra flesta självständiga
            företagare — småbrukare, handlande, hant- verkare m. fl. — har
            ofta lika stort behov som arbetstagarna av en till- läggssjukpenning.
            Statsmakterna har på olika sätt sökt stimulera de själv- ständiga
            företagarna att utnyttja möjligheten att teckna sig för en frivil-
            lig tilläggssjukpenning hos den allmänna sjukkassan. Således har
            den fri- villiga försäkringen förbilligats genom att statsbidrag
            lämnas till denna försäkringsform. Dessutom har sjukkassorna genom
            organiserad propa- ganda försökt att få till stånd ökad anslutning
            till den frivilliga försäk- ringen. Trots de stimulerande åtgärder
            som sålunda vidtagits, har endast en bråkdel av dem som behöver
            ett försäkringsmässigt skydd vid sjukdom kommit sig för att ansluta
            sig till försäkringen. Först när vederbörande drabbas av en sjukdom
            upptäcker han sitt bristfälliga skydd, men då är det för sent
            att göra något åt saken. Det är tydligt att en frivillig försäkring,
            avseende ekonomiskt skydd vid sjukdom, inte får den anslutning
            som ur vare sig de enskildas eller samhällets synpunkter kan betecknas
            som tillfredsställande. När sjukförsäkringslagen behandlades år
            1953 var föredragande departe- mentschefen inte främmande för
            tanken att ytterligare utvidga kretsen av obligatoriskt försäkrade
            personer. Utvecklingen har sedermera visat att ett sådant beslut
            är av behovet påkallat.
          </p>
          <p xml:id="i-NQyZVQvdu3P7AT6NLFzLYk">
            Bihang till riksdagens protokoll 1959. 4 saml. Nr 81—89
          </p>
          <pb facs="riksdagen-motions-pdf/data/1959/mot_1959__ak__81/mot_1959__ak__81-002.pdf"/>
          <fw xml:id="i-YJhvXk6CkXZGDULTQoncKj">
            2 Motioner i Andra kammaren, nr 81 år 1959
          </fw>
          <p xml:id="i-YFm5VdwGdFDqbswHtu6Wxr">
            I princip bör den obligatoriska försäkringen för tilläggssjukpenning
            ut- sträckas till att gälla även samtliga företagare. Detta bör
            emellertid inte hindra att man för de säkerligen sällsynta fall,
            där ett dylikt försäkrings- skydd till äventyrs icke är behövligt,
            öppnar möjlighet till utträde ur sjuk- försäkringen i fråga om
            tilläggssjukpenningen. Med stöd av ovanstående anhåller vi, att
            riksdagen måtte besluta hemställa till Kungl. Maj:t att föranstalta
            om en utredning angående obligatorisk till- läggssjukpenning till
            alla personer som har inkomst av för- värvsarbete.
          </p>
          <p xml:id="i-KKaDe5qW7RBRdH3i3zQSzx" type="date">
            Stockholm den 23 januari 1959
          </p>
          <p xml:id="i-JVkb5gkNTke4gW6iwxTEjF">
            Ingemund Bengtsson Einar Asp i Varberg
          </p>
        </div>
      </div>
    </body>
  </text>
</TEI>
