<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-01521">
  <teiHeader>
    <fileDesc>
      <titleStmt>
        <title>Ett robust och modernt va-system</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1521 av Katarina Luhr m.fl. (MP)</title>
          <idno type="rdwebb">HB021521</idno>
          <rs type="number">1521</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB021521/text</ref>
          <ref type="dokument_url_html">https://data.riksdagen.se/dokument/HB021521</ref>
          <ref type="dokumentstatus_url_xml">https://data.riksdagen.se/dokumentstatus/HB021521</ref>
          <ref type="pdf">https://data.riksdagen.se/fil/F6E5A72E-E81A-42CF-8F7B-C543109DCBDF</ref>
          <ref type="docx">https://data.riksdagen.se/fil/4537EA18-DFB2-4FDB-A132-DE978B05A363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VG5xJDsghYfSQCPtTZZiDf" type="signed"/>
        <correspContext corresp="i-VG5xJDsghYfSQCPtTZZiDf">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-DAzwuDmrMCAk4CXBrm86y5"/>
        </correspContext>
        <correspAction xml:id="i-XTXCFgr8R9kKMLXJ5w77kf" type="submitted">
          <date when="2023-10-04"/>
          <time when="14:38:51"/>
        </correspAction>
        <correspAction xml:id="i-X9PTM6ptooroe2YpJXPAs5" type="reviewed">
          <date when="2023-10-04"/>
          <time when="17:59:49"/>
        </correspAction>
        <correspAction xml:id="i-GH17Rjo7LFKCkTpMd8Mpma" type="referred">
          <date when="2023-10-17"/>
        </correspAction>
        <correspAction xml:id="i-DqGf66zrV8Vq1jSiY1GHxS" type="assigned">
          <date when="2024-05-02"/>
          <time when="15:55:31"/>
        </correspAction>
        <correspContext corresp="i-DqGf66zrV8Vq1jSiY1GHxS">
          <ref type="assignedTo">Civilutskottet</ref>
        </correspContext>
        <correspAction xml:id="i-GBaoUMgEEbrC7Vp5bTJKwe" type="behandlas_i"/>
        <correspContext corresp="i-GBaoUMgEEbrC7Vp5bTJKwe">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NQLL2MVnek6FLEK4v3Ttbi" type="behandlas_i"/>
        <correspContext corresp="i-NQLL2MVnek6FLEK4v3Ttbi">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TCstgbovqNota6FDWfVvRB" type="behandlas_i"/>
        <correspContext corresp="i-TCstgbovqNota6FDWfVvRB">
          <ref type="uppgift">2023/24:MJU17</ref>
          <ref type="ref_dok_id">HB01MJU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär och giftfri ekonomi och Riksrevisionens rapport om hantering av uttjänta solcellspaneler och vindturbinblad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7p98QRoaWgW5C5TjaW5SaH" type="behandlas_i"/>
        <correspContext corresp="i-7p98QRoaWgW5C5TjaW5SaH">
          <ref type="uppgift">2023/24:MJU6</ref>
          <ref type="ref_dok_id">HB01MJU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU6</ref>
          <ref type="ref_dok_titel">Genomförande av EU:s nya dricksvattendirektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pdsam929BDemGnR7xL4b5Y" type="motHeader">
        <div xml:id="i-Wk6LEEppLsGhFTdLxLqM62" type="motTitle">
          Motion till riksdagen 2023/24:1521 av Katarina Luhr m.fl. (MP)
          Ett robust och modernt va-system
        </div>
      </div>
      <div xml:id="i-MHvJcM3Gejv3Ytui1yJsbo" type="motBody">
        <div xml:id="i-7iCsh39yvP1B2Jw3cxvNcF" type="motProposal" subtype="förslag">
          <head xml:id="i-Lm66Riwanai9B42aG26rSD">
            Förslag till riksdagsbeslut
          </head>
          <list xml:id="i-8Byuw7jDV6g72w7y1qVN87">
            <item xml:id="i-FaMSMRxLGx1GsVutjVFcp9" sortKey="Yrkande 1">
              Riksdagen ställer sig bakom det som anförs i motionen om att
              säkra tillgången till dricksvatten och avloppsrening i hela landet
              genom att bistå kommuner med att säkra invånarnas vattenförsörjning
              och vattenrening, hindra att vatten förorenas och öka den vattenhållande
              förmågan genom olika klimatanpassningsåtgärder, t.ex. genom att
              anlägga våtmarker, och tillkännager detta för regeringen.
            </item>
          </list>
          <list xml:id="i-LQo5UvC8wAJy6Y4W4FncvE">
            <item xml:id="i-QYcRLs5ohNRmtZQnTFTj6D" sortKey="Yrkande 2">
              Riksdagen ställer sig bakom det som anförs i motionen om lagkrav
              på kommunerna att inrikta förnyelsetakt och utbyggnad av va-nätet
              så att det inte äventyrar kvaliteten på dricksvatten och avloppsrening
              och inte heller lägger för stor skuld hos framtidens kommuninvånare,
              och detta tillkännager riksdagen för regeringen.
            </item>
          </list>
          <list xml:id="i-CeH9C5KbmjPaN6tAFw4SsQ">
            <item xml:id="i-EZtez6zFj4R3DNjdxyyjtp" sortKey="Yrkande 3">
              Riksdagen ställer sig bakom det som anförs i motionen om vilka
              krav som ska ställas på va-huvudmannens servicenivå och tillkännager
              detta för regeringen.
            </item>
          </list>
          <list xml:id="i-MXfGq1hAxS6F3FVK9swRBg">
            <item xml:id="i-NWYUieWE6Vpr4vJZsDGAin" sortKey="Yrkande 4">
              Riksdagen ställer sig bakom det som anförs i motionen om att
              förstärka vatten- och avloppsnäten så att skador eller elavbrott
              inte leder till längre avbrott i vattenförsörjningen och tillkännager
              detta för regeringen.
            </item>
          </list>
          <list xml:id="i-RQPDWJqJxoUQC3d8YjXApG">
            <item xml:id="i-KfuqCLBU2uA6qvJCsKeTa2" sortKey="Yrkande 5">
              Riksdagen ställer sig bakom det som anförs i motionen om att
              stärka katastrofberedskapen i kommunerna för akuta vattenrelaterade
              kriser och tillkännager detta för regeringen.
            </item>
          </list>
          <list xml:id="i-NYRbsKHS1BxfuzwW9TCHnt">
            <item xml:id="i-2s9fpjcUkX8uxKrnHf5ghk" sortKey="Yrkande 6">
              Riksdagen ställer sig bakom det som anförs i motionen om att
              se över reglerna i lagen om allmänna vattentjänster och möjliggöra
              för kommuner att använda va-avgiften både för reinvesteringar
              och för att fondera för kommande investeringsbehov i befintliga
              anläggningar, och detta tillkännager riksdagen för regeringen.
            </item>
          </list>
          <list xml:id="i-YKHLmkb2V9u2bQ1J9mWF3v">
            <item xml:id="i-Q4ScEjvcJcZakEQUAFMNkZ" sortKey="Yrkande 7">
              Riksdagen ställer sig bakom det som anförs i motionen om att
              utreda möjligheten att införa en obligatorisk kommunal dagvattentaxa
              och tillkännager detta för regeringen.
            </item>
          </list>
          <list xml:id="i-WnEoz89aVcJEJT7zMnB3Mv">
            <item xml:id="i-Hg6MBoWoCKpGZtdTMq5pXg" sortKey="Yrkande 8">
              Riksdagen ställer sig bakom det som anförs i motionen om att
              utreda lånemöjligheterna, t.ex. genom statliga lån eller lånegarantier,
              för människor som har svårt att finansiera en godkänd avloppsanläggning
              eller anslutning till kommunalt va, och detta tillkännager riksdagen
              för regeringen.
            </item>
          </list>
          <list xml:id="i-JKHYLPydzLMnVKbaySzPxg">
            <item xml:id="i-FZgAhizan24BGmX95hhWrA" sortKey="Yrkande 9">
              Riksdagen ställer sig bakom det som anförs i motionen om att
              utreda om ett nationellt stöd till va-åtgärder skulle kunna utformas
              med hjälp av en återförd moms från va-taxan och tillkännager detta
              för regeringen.
            </item>
          </list>
          <list xml:id="i-JC22ZbHtTmBG7xCZK37eMV">
            <item xml:id="i-G6NGNMXGQnFEgLpiY4yFio" sortKey="Yrkande 10">
              Riksdagen ställer sig bakom det som anförs i motionen om att
              verka för ökad samverkan och delad va-kompetens mellan kommuner
              och tillkännager detta för regeringen.
            </item>
          </list>
          <list xml:id="i-QHjfPkafvu2vRdVs5rbvtn">
            <item xml:id="i-KEuArtaHcuv2zXMeF4zznN" sortKey="Yrkande 11">
              Riksdagen ställer sig bakom det som anförs i motionen om att
              verka för lagstiftning som gör det möjligt att ställa krav på
              fastighetsägare att ta hand om en viss del av dagvattnet inom
              fastigheten och tillkännager detta för regeringen.
            </item>
          </list>
          <list xml:id="i-MBUYxxmeXQxJAT2krpCNap">
            <item xml:id="i-EZHzn1rvJWAqmBUycgAvdk" sortKey="Yrkande 12">
              Riksdagen ställer sig bakom det som anförs i motionen om att
              göra grönytefaktor till ett krav i all nyproduktion och tillkännager
              detta för regeringen.
            </item>
          </list>
          <list xml:id="i-CUaDh5vSmRTzwAb1Ng4qtX">
            <item xml:id="i-4ZEHzKiZyJa3n7GVZWhcYb" sortKey="Yrkande 13">
              Riksdagen ställer sig bakom det som anförs i motionen om att
              utreda möjligheten att införa en faktor för att reglera andel
              hårdgjord yta inom tomtmark, kvartersmark och allmän platsmark
              och tillkännager detta för regeringen.
            </item>
          </list>
          <list xml:id="i-LQQYfn3AkuxjaSnjpfUMGM">
            <item xml:id="i-VyMesk2Gu3AfX8JE2g2gr1" sortKey="Yrkande 14">
              Riksdagen ställer sig bakom det som anförs i motionen om att
              alla nya byggprojekt ska ha en plan för att minimera vattenförbrukningen
              under byggnadens livscykel och tillkännager detta för regeringen.
            </item>
          </list>
          <list xml:id="i-2gczi9BDFAJgcEXFQLoYQu">
            <item xml:id="i-4U6L16wLTuzDrBbHtPh4R6" sortKey="Yrkande 15">
              Riksdagen ställer sig bakom det som anförs i motionen om att
              ställa krav på vattensparande blandare och snålspolande toaletter
              vid renoveringar av hyreslägenheter och tillkännager detta för
              regeringen.
            </item>
          </list>
          <list xml:id="i-W5i71KdkkmubnxHg1iny5T">
            <item xml:id="i-KHScmZkEyRwZqWsxNbma6Q" sortKey="Yrkande 16">
              Riksdagen ställer sig bakom det som anförs i motionen om att
              verka för att vattenförbrukning under produkters livscykel ska
              inkluderas i EU:s ekodesigndirektiv och tillkännager detta för
              regeringen.
            </item>
          </list>
          <list xml:id="i-U3mG9whQDejsg7dYiCDV2W">
            <item xml:id="i-HLdw94ijYHrzdEohXLo6BC" sortKey="Yrkande 17">
              Riksdagen ställer sig bakom det som anförs i motionen om att
              innovativa vattensparande lösningar ska uppmuntras vid nybyggnation,
              såsom att återanvända tvättvatten, använda regnvattenuppsamlare
              eller installera urinseparation vid nybyggnation, och tillkännager
              detta för regeringen.
            </item>
          </list>
          <list xml:id="i-FkTdHmaMjts9XVzLqz25of">
            <item xml:id="i-NQDEAoBvgzJ5V9VuGL9mfY" sortKey="Yrkande 18">
              Riksdagen ställer sig bakom det som anförs i motionen om att
              se över möjligheterna att ställa krav på hushållen att mäta sin
              vattenförbrukning, exempelvis vid omfattande renoveringar eller
              nybyggnation, och tillkännager detta för regeringen.
            </item>
          </list>
          <list xml:id="i-Hu34e6qEMaPKXzu5DUa17o">
            <item xml:id="i-XdVFzM7tdGXG4ekqBLJ6sf" sortKey="Yrkande 19">
              Riksdagen ställer sig bakom det som anförs i motionen om att
              regeringen bör tillsätta en utredning för att tillåta differentierad
              taxa avseende vattenförbrukning och tillkännager detta för regeringen.
            </item>
          </list>
        </div>
        <div xml:id="i-STiCPJuoGqnfmzvDBLmNMN" type="motContent">
          <head xml:id="i-CbSzPXwNa3gEqsjEZspnC1" type="h1">
            Motivering
          </head>
          <p xml:id="i-WmRLVdZm2HRgf1g6YWJpgv">
            Ett välfungerande system för dricksvatten och avloppsrening (va)
            lägger grunden för ett fungerande och hälsosamt samhälle. Dock
            byggdes mycket av dagens va-system på 1950- och 60-talet och behovet
            av att förnya va-system är stort runt om i landet. Utöver detta
            växer många städer och fler människor behöver försörjas med vatten
            och avlopp, och systemen behöver klimatanpassas samtidigt som
            nya vattenrelaterade direktiv från EU (till exempel för bättre
            rening och högre säkerhet) kräver förbättringar av både vatten­reningsverk
            och avloppsreningsverk. Dock har många åtgärder skjutits på fram­tiden
            under lång tid, vilket nu riskerar att hamna i knät på nuvarande
            och kommande genera­tioner som kan stå med stora upprustningsbehov,
            otillräcklig dricksvattenförsörjning och en stor investeringsskuld.
          </p>
          <p xml:id="i-Saz9XBsHioJzgmdkgS5GyK">
            Sveriges infrastruktur för dricksvatten och avlopp beräknas idag
            ha ett årligt investeringsbehov på runt 31 miljarder, enligt siffror
            från Svenskt vatten. Samtidigt ligger den årliga investeringstakten
            på ca 20 miljarder, vilket leder till en risk för försämrade va-system
            och en ökande investeringsskuld. Att skjuta upp åtgärder på vatten-
            och avloppsledningsnät kan bli dyrt, både ekonomiskt men även
            miljö- och hälsomässigt. Eftersatt underhåll kan få mycket allvarliga
            konsekvenser. Om avlopps­vatten skulle tränga in i dricksvattnet
            kan sjukdomar och parasiter spridas. Under­dimen­sionerade rör
            kan vid skyfall leda till översvämningar och återkommande läckor
            leder till avbrott i vattenförsörjningen. Det finns flera exempel
            på när brist på tillräcklig rening har lett till sjukdomsfall
            både när det gäller dricksvatten och efter utsläpp av avloppsvatten.
            I nuläget ser vi även i klimatförändringarnas spår ett ökat antal
            över­svämningar och har därför ett ökande behov av att anpassa
            va-nätet till ett förändrat klimat.
          </p>
          <p xml:id="i-UKJYv4G6KwnMaeSbTe4E1c">
            Att investeringar dröjer beror på flera olika faktorer, allt
            från politisk styrning mot låg kostnad för va, brist på resurser
            och expertis, otydliga direktiv och ansvars­förhåll­anden till
            höga investeringskostnader som gör att man inte kan genomföra
            önskade åtgärder eller att man avvaktar med genomförandebeslut.
          </p>
          <p xml:id="i-7r8WZJy35y8QB25sowzSZL">
            Ansvaret ligger främst på kommunerna och olika kommuner har kommit
            olika långt i arbetet med sin va-infrastruktur. I snitt ligger
            förnyelsetakten (om man med dagens takt ska hinna byta ut hela
            ledningssystemet) på 200 år sett till Sveriges alla kommuner,
            men den varierar stort mellan olika kommuner, som själva kan göra
            valet att vänta med nyinvesteringar. Vi anser att det behövs ett
            nationellt större ansvar för att säkra till­gången till dricksvatten
            och avloppsrening i hela landet genom att man bistår kommuner
            i fråga om att säkra invånarnas vattenförsörjning och vattenrening,
            hindra att vatten förorenas och öka takten i arbetet med klimatanpassningsåtgärder.
            Genom att kommun­erna ges tydligare ramar för sitt ansvar, till
            exempel genom att man lagstiftar om att kommunen ska besluta om
            en inriktning på förnyelsetakt och utbyggnad av va‑nätet som inte
            äventyrar vattenkvaliteten på sikt och inte heller bygger upp
            en stor skuld för framtiden, kan va-frågan sättas på kartan hos
            fler kommuner. Vi anser också att man behöver specificera vilka
            krav som ska ställas på en kommunal va-huvudman och vilken servicenivå
            som ska krävas.
          </p>
          <p xml:id="i-X4C9aZXRoBNaP7L8Swc6z">
            Då avbrott i dricksvattenförsörjningen kan leda till enorma konsekvenser
            ser vi också ett behov av ett progressivt arbete för att säkerställa
            säkrare vattenleveranser, i detta arbete behövs katastrofberedskap
            i kommunerna för att kunna hantera akuta vattenrelaterade kriser.
          </p>
          <p xml:id="i-7rGs3Hr6v9KZvDdHQFvaaT">
            Vi anser att reglerna i lagen om allmänna vattentjänster behöver
            ses över för att möjliggöra för kommuner att använda va-avgiften
            både för reinvesteringar och för att fondera för kommande investeringsbehov
            i befintliga anläggningar, något som dagens va-lagstiftning inte
            tillåter i tillräcklig utsträckning. För att bättre kunna hantera
            regn och häftiga skyfall, något som kommer att drabba oss oftare
            med klimatförändringar, anser vi att det kan behövas en specifik
            kommunal dagvattentaxa som ska finansiera arbetet med det vatten
            som behöver hanteras utanför systemet med dricksvatten och avlopp.
            I dagsläget är ansvaret för regnvatten otydligt men många åtgärder
            behöver utföras genom markåtgärder, exempelvis genomsläppliga
            ytor, dagvattendammar och vattenmagasin utanför det ordinarie
            va-systemet. Vi anser därför att man ska utreda möjligheten att
            införa en separat obligatorisk kommunal dagvattentaxa för detta
            arbete, som samtidigt skulle kunna knytas till åtgärder för klimatanpassning
            och där väghållare skulle kunna ta en mer rättvis fördelning av
            kostnaderna.
          </p>
          <p xml:id="i-A6r8yQA7sCohfy76d8hq17">
            Det är inte bara kommunala va-bolag som kan ha svårt att finansiera
            sina åtgärder, även privatpersoner som behöver uppgradera sin
            avloppsanläggning eller ansluta till kommunalt vatten kan ha svårt
            att hitta finansiering för detta, inte minst om man bor i glesbygd
            med låg värdering av sin fastighet och eventuellt svåra anslutnings­förhåll­an­den.
            Vi vill därför se en utredning om lånemöjligheterna, t ex genom
            statliga lån eller lånegarantier, för människor som har svårt
            att finansiera en godkänd avloppsanläggning eller anslutning till
            kommunalt va. Va-taxan varierar stort mellan kommuner och för
            kommuner med stora avstånd mellan anslutningspunkter eller stora
            investeringsbehov kan det vara än mer utmanande att göra de investeringar
            som behövs. Vi anser att det kan behövas stöd för vissa åtgärder
            och vill utreda om ett nationellt stöd till omfattande va-åtgärder
            skulle kunna utformas med hjälp av en återförd moms från va-taxan.
            Kost­nadsbesparingar skulle också kunna ske genom ökad samverkan
            och delad va-kompetens mellan kommuner, och vi vill verka för
            att förenkla va-samarbeten mellan olika kommuner.
          </p>
          <p xml:id="i-JTmjDa9vs12MPrFweCs9kT">
            Att hantera en ökande befolkning eller ett ökande antal skyfall
            genom att enbart bygga ut va-systemen är inte resurseffektivt;
            det finns ett flertal åtgärder att vidta för att minska kostnaderna
            för va-kollektivet genom vattenbesparande åtgärder och genom att
            man hanterar stora regnmängder innan de når och kanske översvämmar
            ledningsnät och avloppsreningsverk.
          </p>
          <p xml:id="i-SVGWYsinnBDKpTsXZA1mES">
            Att hantera dagvatten i marken istället för i avloppsledningarna
            är en helt avgörande åtgärd för att skydda vårt avloppsnät och
            minska utbyggnadsbehovet av fler och större ledningar. I många
            fall är dessa åtgärder även enklare och billigare men kräver att
            den berörda markägaren kan vidta åtgärder, oavsett om det är mark
            som ägs av kommunen eller av en privat fastighetsägare, vilket
            i många fall kan ställa till problem när det gäller ansvar för
            dagvattenhanteringen. Vi vill därför verka för lagstiftning som
            gör det möjligt att ställa krav på fastighetsägare att ta hand
            om en viss del av dagvattnet inom fastigheten. För att öka andelen
            genomsläpplig mark som kan hantera dagvatten lokalt vill vi göra
            grönytefaktor (ett system för att få in mer natur vid byggnation)
            till ett krav i all nyproduktion och ytterligare utreda möjligheten
            att reglera hur stor del av den totala markytan av tomtmark, kvartersmark
            och allmän platsmark som ska vara genomsläpplig för vatten.
          </p>
          <p xml:id="i-Ah8A9FknGb2L6qZQwTB2e8">
            När vi minskar vattenförbrukningen minskar också behovet av nya
            vattentäkter, vattenbrist och utbyggnad av nya vattenreningsverk
            och avloppsreningsverk. Vi anser att det behövs ett brett arbete
            med att minska onödig vattenanvändning. Vi anser därför att vi
            ska ta fram krav på att alla nya byggprojekt ska ha en plan för
            att minimera vatten­förbrukningen under byggnadens livscykel,
            att ställa krav på vattensparande blandare och snålspolande toaletter
            vid renoveringar av hyreslägenheter och att verka för att vattenförbrukning
            under produkters livscykel ska inkluderas i EUs ekodesigndirektiv.
          </p>
          <p xml:id="i-8XBd27rVva3qr2XvTv3XXD">
            På detta följer att innovativa vattensparande lösningar behöver
            uppmuntras vid nybyggnation, såsom att återvända tvättvatten,
            använda regnvattenuppsamlare eller installera urinseparation vid
            nybyggnation, och incitament för detta behöver tas fram.
          </p>
          <p xml:id="i-2wf58KM4oYeTztmgxaafLa">
            För att de boende själva ska kunna påverka sin vattenanvändning
            och kostnaden för sin vattenanvändning vill vi se över möjligheterna
            att ställa krav på hushållen att mäta sin vattenförbrukning, exempelvis
            vid installation av mätare vid omfattande renoveringar eller nybyggnation.
            Vi vill också undersöka möjligheten att införa en differentierad
            vattentaxa, där man betalar en lägre avgift upp till ett visst
            vattenuttag och därefter en högre avgift per kubikmeter. Detta
            kan säkerställa att högförbrukare, som poolägare och de som vattnar
            en stor trädgård eller på andra sätt har en hög vattenanvändning
            som kan bli kostsam för invånare och va-bolag, bidrar till den
            ökade kostnaden för va-utbyggnad.
          </p>
          <p xml:id="i-HKzFBgh8rpNZF3AfVYPP85">
            Få politiker vinner val på att höja va-taxan. Vår dricksvattenförsörjning
            och avlopps­hantering är osynlig för de flesta tills det blir
            problem med vatten eller avlopp, och risken är därför stor att
            man skjuter upp åtgärder tills det blir akut. Men när problemen
            kommer blir de stora och svårhanterliga. Att ta hand om och uppgradera
            dessa system är dock ett ansvar som säkerställer god livskvalitet,
            inte bara för oss utan även för dem som kommer efter oss. Låt
            oss därför ta ett gemensamt ansvar och se till att vi har till­gång
            till rent vatten och en modern och väl fungerande avloppsrening
            även i framtiden.
          </p>
        </div>
        <div xml:id="i-AX8kyzhZT9VAcUZGoifDoV" type="signatureBlock">
          <list xml:id="i-GWYFr3PxLESUHyqXhuP9R">
            <item xml:id="i-QJsaJG8zNy8ULhaFfnd4wv" who="i-9N94VnavhL9irJidF3qceM" type="signature">
              Katarina Luhr (MP)
            </item>
            <item xml:id="i-MgMEuhUpuwqejWcV29Hdyw" who="i-KTmTMYsoqjqixxDSAwcrPb" type="signature">
              Emma Berginger (MP)
            </item>
            <item xml:id="i-BF5oTmLVE9HVeqsqRXdQ29" who="i-FDkKvDMncsBnE8nzn8d1Re" type="signature">
              Emma Nohrén (MP)
            </item>
            <item xml:id="i-3XrVgP17rErcrwUcCvHXMW" who="i-DAzwuDmrMCAk4CXBrm86y5" type="signature">
              Elin Söderberg (MP)
            </item>
          </list>
        </div>
      </div>
    </body>
  </text>
</TEI>
