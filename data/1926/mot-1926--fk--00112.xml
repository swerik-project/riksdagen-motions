<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__fk__112/mot_1926__fk__112-001.pdf"/>
      <fw xml:id="i-H517iBHDoJ6Pg1oWHsfDQX">
        Motioner i Första kammaren, Nr 112. T
      </fw>
      <div type="motHeader" xml:id="i-NQnqawnwZXU7bmTbDMdH1h">
        <div type="motTitle" xml:id="i-7n7PHJ1ze7EeztHByV5rGk"/>
        <div type="motSubmissionInfo" xml:id="i-PjWtBN9AsQBcKbpzdcM8kE"/>
      </div>
      <div type="motBody" xml:id="i-MpHXyTtxY4ueAUNmEFoNTF">
        <div xml:id="i-R24HcnpDTxxgnrDSSjiKAf">
          <p xml:id="i-32KcpTd1BmP4hbET7V8zdC">
            Nr 112.
          </p>
          <p xml:id="i-87kb8uGt57uPYAUFbarQns">
            Av fröken Hesselgren, om understöd till deltagande i vid folk-
            högskolor anordnade kortare kurser, huvudsakligen av- sedda för
            industriarbetande ungdom.
          </p>
          <p xml:id="i-6RLRLFnxHS4tTfcW3zY7Xi">
            Folkhögskolornas betydelse för landsbygdens ungdom torde nu vara
            allmänt erkänd och staten har även visat sig uppskatta dessa bildningsanstalter
            genom att tilldela såväl skolor som elever anslag av allmänna
            medel. Det finns emellertid en stor grupp av unga män och kvinnor,
            som kanske: mer än alla andra skulle behöva den utbildning, som
            folkhögskolan kan ge, nämligen den industriarbetande ungdomen.
            Med undantag av ett par folk- högskolor, som huvudsakligast varit
            till för industriungdomen, har denna en- dast i enstaka fall sökt
            sig till folkhögskolorna. Detta av olika skäl. Så torde de ekonomiska
            svårigheterna vara för dem större än för t. ex. bondeungdomen,
            då de i regel mycket tidigt bli helt självförsörjande och ofta
            deras egen och i viss grad deras anhörigas utkomst är avhängig
            av deras dagliga arbete, som dessutom är i hög grad osäkert, beroende
            som det är på oberäkneliga konjunk- turer. Även torde städernas
            och de stora industrisamhällenas lockande nöjes- liv vara en bidragande
            orsak till att förståelsen för folkhögskolan senare vak- nat hos
            denna ungdom. Men största orsaken till att intresset för folkhögskolan
            ei trängt igenom torde vara obekantskapen med denna skolforms
            mål och arbetssätt. Denna ungdom, som så tidigt utsättes för alla
            de svårigheter, som vår tids initiativfattiga, enformiga och mekaniserade
            industriarbete medför, försättes genom vistelsen vid en folkhögskola
            i en helt annan omgivning, som lär dem känna livet från en annan
            och rikare sida samt vidgar och fördjupar deras syn på tingen.
            Där möter dem även kamratlivet i andra och friskare former än
            på arbetsplatsen. Under de sista åren ha en hel del försök gjorts
            med att sända ut fabriks- ungdom till folkhögskolor på längre
            eller kortare kurser och resultaten ha va- rit synnerligen goda.
            De folkhögskolor, som mottagit dem som elever, ha ut- talat sitt
            stora intresse för saken och önska ett fortsatt arbete på denna
            väg. Omdömena från arbetsplatserna ha också varit gynnsamma, 1
            stället för att draga de unga från arbetet har det ofta gjort
            dem vaknare och dugligare i sin gärning. Ungdomen själv har ej
            ord nog för att uttrycka sin glädje och
          </p>
          <pb facs="riksdagen-motions-pdf/data/1926/mot_1926__fk__112/mot_1926__fk__112-002.pdf"/>
          <fw xml:id="i-t42muEaTEhPTU4rk8Uas6">
            8 Motioner i Första kammaren, Nr 112.
          </fw>
          <p xml:id="i-9dQhNuzJ4oL9DNbduLBiiF">
            tillfredsställelse med sin vistelse på folkhögskolan, och man
            ser hos dem inte blott ett vaknat intresse för arbetet utan också
            en större ansvarskänsla för kamraterna och förhållandena på arbetsplatsen.
            Frånräknat dem, som varit vid de ovan omnämnda särskilda arbetarfolk-
            högskolorna, har t. ex. från en enda arbetsplats i Stockholm ett
            70-tal under längre eller kortare tid varit vid folkhögskola,
            från Norrköpings fabriker har också ett 70-tal varit ute. Dessa
            försök ha möjliggjorts genom på privat väg eller från fackföreningar
            och Arbetarnes Bildningsförbund insamlade stipen- dier. I allmänhet
            ha de unge ej kunnat deltaga i någon av de längre kurser- na,
            dels på grund av ekonomiska svårigheter, dels därför att det varit
            svårt att utan att mista sin anställning vara så länge borta från
            arbetsplatsen. Om än en del arbetsgivare börjat inse betydelsen
            av en tids vistelse vid folkhögskola, måste man dock räkna med,
            att för dem såväl som för ungdomen själv förstå- elsen härför
            måste växa fram gradvis. För dem, som sysselsatt sig med denna
            fråga, har det därför blivit alltmera klart, att vägen härtill
            vore möjligheten att ordna korta kurser på 1—3 veckor på härför
            lämpade folkhögskolor, helst under pågående längre kurs, så att
            ungdom från olika arbetsområden finge råkas och industriungdomen
            även under denna korta kurs finge lära känna »folkhögskoleandan».
            Sådana kurser få ej göras så långa, att eleverna tycka sig därmed
            ha »genomgått folkhögskola», detta skulle kunna bli ett hinder
            för folkhögskolans strävan att fördjupa bildningsarbetet. En längd
            av 3 veckor skulle hålla kursen inom ramen för en propagandakurs,
            som kunde sprida för- ståelse och intresse för denna utbildnings
            betydelse bland industriens folk, såväl arbetare som arbetsgivare,
            och bana väg för de längre kurserna. Den, som förstår vad en tids
            vistelse vid folkhögskola är, kan nog sedan stimuleras att samla
            för en längre kurs för att med hjälp av de vanliga statsstipendierna
            kunna genomgå densamma. Men om dessa korta kurser skola kunna
            få någon anslutning, måste man även för dem kunna räkna med stipendier.
            Detta vore ej heller någon oförsökt nyhet, 1 det att understöd
            redan nu lämnas för korta småbrukarkurser, där elev av an- slaget
            »till understöd åt elever vid lägre lantbruksundervisning» kan
            erhålla kr. 1.50 per dag. Med en kurs på 3 veckor skulle det betyda
            ett stipendium på c:a 30 kr., som givetvis skulle vara till hjälp.
            En summa av t. ex. 5,000 kr. skulle möjliggöra dylik hjälp till
            ett par tusen industriungdomar. Tanken på korta fokhögskolekurser
            utanför folkhögskolan har ju upptagits i Sakkunni- ges förslag:
            »angående det fria och frivilliga folkbildningsarbetet» och även
            på sina håll praktiserats. Här skulle dylika kurser förläggas
            inom folkhög- skolans egen ram, i ännu intimare samarbete med
            folkhögskolan själv. Alla folkshögskolor lämpa sig naturligtvis
            ej härför. De böra ligga lämp- ligt i förhållande till olika industriorter.
            Utrymmesförhållandena böra helst vara sådana, att kursen kan samordnas
            med någon av de längre kurserna, och ledningen bör naturligtvis
            vara särskilt för saken intresserad. Anordnandet av sådana kurser
            bör givetvis ske i samråd med samtliga för saken intresserade
            parter och bör såsom hittills skett kunna anordnas även av andra
            föreningar och folkbildningsföretag än folkhögskolorna själva.
          </p>
          <pb facs="riksdagen-motions-pdf/data/1926/mot_1926__fk__112/mot_1926__fk__112-003.pdf"/>
          <fw xml:id="i-6jxXVEEBY756TQvka8uiSf">
            Motioner i Första kammaren, Nr 112. 9
          </fw>
          <p xml:id="i-3FMfcRkzdZhEnMNq9dy5Ep">
            Här föreslagna anordning skulle säkerligen bidraga till förståelsen
            för folk- högskolans betydelse för industriungdomen och för denna
            bli en verklig hjälp 1 att övervinna de svårigheter, som det industriella
            arbetet medfört icke minst för det uppväxande släktet. På grund
            av vad som ovan anförts, får jag vördsamt hemställa,
          </p>
          <p xml:id="i-6JsirJnBhe7z6HCti4bdfT">
            att riksdagen ville hos Kungl. Maj:t anhålla, att understöd ur
            anslaget till understöd åt folkhögskoleelever till viss del måtte
            kunna utgå till deltagare i vid folkhögskolor anordnade kortare
            kurser, huvudsakligen avsedda för industriarbetande ungdom.
          </p>
          <p xml:id="i-AS7dHwG1YZTiaDZwGY8ERK">
            Stockholm den 21 januari 1926.
          </p>
          <p xml:id="i-W2rhJhB8yNeXjeaGQ48qny">
            Kerstin Hesselgren. I motionens syfte instämma: Anders Örne.
            G. H. von Koch. And. Pers. Sigfrid Hansson.
          </p>
        </div>
      </div>
    </body>
  </text>
</TEI>
