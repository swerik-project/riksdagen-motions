<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_496/mot_200506_MJ_496-0001.pdf"/>
      <div type="motHeader" xml:id="i-UV1hRJkDjt7xUaDTpBA9KS">
        <div type="motTitle" xml:id="i-AshfmsrPpUx1kPyPoxg7By"/>
        <div type="motSubmissionInfo" xml:id="i-5v3BStPzLvpcBVUrqtXEjo"/>
      </div>
      <div type="motBody" xml:id="i-L4Ae4eTMY5i3jx2QLAM52e">
        <div xml:id="i-9tCBVVbbmRr5dkKttMEb3o">
          <p xml:id="i-UfGSaShxmANmLMmbvRt1XF">
            2005/06 mnr: MJ496 pnr: v376
          </p>
          <p xml:id="i-UPXbnL4XFAmLfaEPi4rua1">
            Motion till riksdagen 2005/06:MJ496
          </p>
          <p xml:id="i-Lz2BjnhA3imYH1qJgsuzHz">
            av Sven-Erik Sjöstrand (v)
          </p>
          <p xml:id="i-Qa25fpMKDkCnkKiuYsNxSH">
            Nöjesjakt
          </p>
          <p xml:id="i-GoGR7RFBCoawpNtTnBLGt1">
            Förslag till riksdagsbeslut
          </p>
          <p xml:id="i-D8S19YrFoFt1BM69ckuKNJ">
            Riksdagen tillkännager för regeringen som sin mening vad i motionen
            anförs om ett förbud mot att föda upp och utplantera djur för
            nöjesjakt.
          </p>
          <p xml:id="i-PVJXVDkhBpX4vxRMUeLcNR">
            Motivering
          </p>
          <p xml:id="i-Qa7bdSNVSnAam4mCZjF13k">
            Över en miljon djur skjuts årligen till döds i Sverige. Ett okänt
            antal skadeskjuts och går en plågsam död till mötes. Djurskyddslagen
            omfattar djur i fångenskap och vilda djur som använts i djurförsök.
            Men alla de djur som människan genom jakten utnyttjar för sina
            intressen skyddas alltså inte av vår djurskyddslag. Inom jakten
            förekommer det särskilt oetiska jaktformer. Dit hör godsjakten
            som innebär jakt på uppfödda fåglar. Det är huvudsakligen i södra
            Sverige som man tillämpar uppfödning och utsättning av fåglar
            som rapphöns, gräsänder och fasaner i syfte att skapa fler jakttillfällen.
            Olika företag eller organisationer betalar för att, som ett rekreationstillfälle
            och ett sätt att skapa sociala band, komma till godset och skjuta
            de utplanterade fåglarna. Kritiken har vuxit sig stark mot denna
            form av nöjesjakt. Jakt på gräsänder påbörjas i mitten av augusti.
            Jakt på rapphöns börjar en månad senare och fasanjakt ytterligare
            en månad därefter. Jakten går till så att 500-600 fåglar sätts
            ut i ett område som kallas remis. För att verkligen skapa fler
            jakttillfällen krävs att utplanteringen sker strax innan jakten
            börjar. Jägarna står placerade i form av en solfjäder och med
            hjälp av hundar drivs fåglarna upp från marken och möts av skottsalvor.
            Priset för nöjesjakten varierar bl.a. beroende på antalet skjutna
            fåglar. Vissa former av jakt inom den kommersiella jakten saknar
            förankring i den svenska jakttraditionen och ifrågasätts av såväl
            jägare som andra naturintresserade grupper i samhället och det
            gäller bl.a. jakt på uppfödda och utsatta fåglar. Av djuretiska
            aspekter vill jag ha ett förbud mot att föda upp
          </p>
          <pb facs="riksdagen-motions-pdf/data/200506/mot_200506_MJ_496/mot_200506_MJ_496-0002.pdf"/>
          <p xml:id="i-b7SFxmEHRque6dPQWgBhJ">
            2005/06:MJ496
          </p>
          <p xml:id="i-7tFUwvSE3FUEuUiUoUMQYb">
            och utplantera djur för jaktens skull. Detta bör riksdagen som
            sin mening ge regeringen till känna.
          </p>
          <p xml:id="i-PWoiUuwc1HBZTUe1R5EqpV">
            Stockholm den 5 oktober 2005
          </p>
          <p xml:id="i-WXduWp2osS9PG5hGEs2CkM">
            Sven-Erik Sjöstrand (v)
          </p>
        </div>
      </div>
    </body>
  </text>
</TEI>
