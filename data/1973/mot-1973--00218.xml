<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00218">
  <teiHeader>
    <fileDesc>
      <titleStmt>
        <title>angående de privata bevakningsföretagens ställning och funktioner.</title>
        <author>av herr Björk i Göteborg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående de privata bevakningsföretagens ställning och funktioner.</title>
          <idno type="rdwebb">FW02218</idno>
          <rs type="number">218</rs>
          <ref type="dokument_url_text">http://data.riksdagen.se/dokument/FW02218/text</ref>
          <ref type="dokument_url_html">http://data.riksdagen.se/dokument/FW02218</ref>
          <ref type="dokumentstatus_url_xml">http://data.riksdagen.se/dokumentstatus/FW02218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeXvsK7yXnvLwkvhiu6BrW</idno>
            <name>KAJ BJÖRK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2cLoxXq5VAxu3RYfzsD3qx</idno>
            <name>THURE DAHLBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-GCJVTREcJGRyYmFdeMbNaN</idno>
            <name>OSKAR LINDKVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6F6EzuUmA2Krjgvp95Ubd2" type="signed"/>
        <correspContext corresp="i-6F6EzuUmA2Krjgvp95Ubd2">
          <note type="signatory" corresp="i-MeXvsK7yXnvLwkvhiu6BrW"/>
          <note type="signatory" corresp="i-2cLoxXq5VAxu3RYfzsD3qx"/>
          <note type="signatory" corresp="i-GCJVTREcJGRyYmFdeMbNaN"/>
          <note type="signatory" corresp="i-SxMRyNpuf1AM958dzVwm5b"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__218/mot_1973__218-001.pdf"/>
      <fw xml:id="i-RmA924ZVvGN6aP3TUnwT8t">
        Mot. 1973:218 15
      </fw>
      <div xml:id="i-4YGsxLei8z9BvVKp8GooaQ" type="motHeader">
        <div xml:id="i-SHXqZW8iFLFxCqdYK3JZoz" type="motTitle"/>
        <div xml:id="i-SPkicWyxxAfKLaD54Hppb1" type="motSubmissionInfo"/>
      </div>
      <div xml:id="i-Xz2hXPyJSvuUJDbKzBuRzv" type="motBody">
        <div xml:id="i-BYyi1FHZ8GtuaftPt6yXki">
          <p xml:id="i-P3XQV3QLVsBCmQvHwENqKR">
            Nr 218
          </p>
          <p xml:id="i-LpM316NtaDQT15ZFEaog5h">
            av herr Björk i Göteborg m. fl. angående de privata bevakningsföretagens
            ställning och funktioner.
          </p>
          <p xml:id="i-R9neaeW54UCsnFQhwVBE5J">
            Enligt nu gällande bestämmelser kan var och en fritt starta och
            driva ett bevakningsföretag på samma villkor som för vilket annat
            företag som helst. Ett bevakningsföretag kan auktoriseras av länsstyrelsen,
            som kontrollerar företaget med avseende på organisation och planläggning
            av verksamheten samt om det finns anställd föreståndare som kan
            godkän- nas. Denna auktorisation är inte obligatorisk. Sedan auktorisationen
            trätt i kraft kontrolleras anställd personal av den lokala polismyndigheten
            enligt den ordning som gäller vid rekrytering av polispersonal.
            Nyanställd personal kontrolleras därefter fortlöpande på samma
            sätt. Formella krav på utbildning av bevakningsföretagens personal
            förelig- ger endast i de fall den skall tjänstgöra som ordningsvakter.
            För ronderan- de vakter, portvakter och andra finns alltså inga
            krav på någon speciell ut- bildning. För den som skall tjänstgöra
            som ordningsvakt gäller dock att han eller hon har att genomgå
            en av den lokala polismyndigheten (eller länspolisen) anordnad
            utbildning. Den som genomgått denna utbildning förordnas sedan
            av den lokala polismyndigheten, länsstyrelsen eller riks- polisstyrelsen
            (beroende på tjänstgöringsområde) som ordningsvakt. För närvarande
            finns i landet omkring 18 700 personer med ett sådant förord-
            nande. Det är dock att märka att samtliga dessa inte är anställda
            i bevak- ningsföretag, då även andra kan genomgå utbildningen
            och få förordnande. Inte heller torde samtliga dessa förordnade
            ordningsvakter utnyttja sitt förordnande. Det totala antalet aktivt
            tjänstgörande ordningsvakter torde alltså vara mindre än vad den
            ovan redovisade siffran ger vid handen. På rikspolisstyrelsen
            beräknar man att det i dag i Sverige finns omkring 107 auktoriserade
            bevakningsföretag. Fördelningen av dessa företag på olika storleksgrupper
            framgår av följande sammanställning.
          </p>
          <p xml:id="i-DRaVCP3ensEar5E7yNHJMP">
            Antal sysselsatta Antal företag - 10 31 11 —2S 13 26 — 50 Okänt
            13 Totalt 107
          </p>
          <p xml:id="i-L9mWjMXYR5rDX3CcrdHcjx">
            Någon tillförlitlig statistik som anger antalet icke auktoriserade
            bevakningsföretag finns ej tillgänglig. Den arbetsgrupp med deltagare
            från justitiedepartementet, rikspolisstyrelsen och försvarsstaben
            som bland annat ser över reglerna för ordningsvakter har dock
            mycket approxima- tivt uppskattat antalet till omkring 100 företag.
            I sammanhanget kan
          </p>
          <pb facs="riksdagen-motions-pdf/data/1973/mot_1973__218/mot_1973__218-002.pdf"/>
          <fw xml:id="i-Mv8w8eRWzVPtZnUmU6C3Mc">
            Mot. 1973:218 16
          </fw>
          <p xml:id="i-7XE2RuEaUf44Pyy1MNzsou">
            även nämnas att Transportarbetareförbundets avdelning i Göteborg
            uppger att det i Göteborg finns omkring 35 bevakningsföretag,
            varav ungefär hälften icke är auktoriserade. Om detta är ett förhållande
            som är gällande i hela landet, skulle det alltså tyda på att arbetsgruppens
            uppskattning är rimlig. Av de svenska bevakningsföretagen är det
            privata Bevaknings AB Securitas (Securitas) och det statliga Allmänna
            bevaknings AB (ABAB) de två största. Dessa två företag torde svara
            för omkring 60 respektive 15 procent av den svenska marknaden.
            Tillsammans med Sydvakt AB och Nordvakt AB i Borås är de också
            de enda som av Försäkringsbolagens riksförbund har ”godkänts”
            på så sätt att anlitande av dessa företag ger lägre försäkringspremier
            för vissa typer av försäkringar. Då bevakningsföretagen inte har
            någon gemensam bransch- eller intresseorganisation är det svårt
            att få en mera samlad bild av branschen som helhet. Vissa gemensamma
            drag tycks dock ändå gå att urskilja. Företagen är huvudsakligen
            i enskild ägo med undantag av ABAB. Frånsett Securitas och ABAB
            rör det sig om förhållandevis små företag. Dessa företag har mestadels
            också ett begränsat lokalt verksamhetsom- råde. För att något
            ytterligare söka belysa bevakningsföretagen lämnas i det följande
            en något mer ingående beskrivning av företagen Securitas, Sydvakt
            AB och Nordvakt AB. Bevaknings AB Securitas har omkring 5 000
            hel- och deltidsanställda, vilket motsvarar 4 000 årsanställda.
            Omsättningen beräknas år 1972 komma att uppgå till omkring 165
            miljoner kronor. Företaget bedriver en egen intern utbildning
            vid Securitasskolan. Utbildningen består av minst en veckas grundutbildning,
            och därefter sker även viss fortbildning under hela anställningstiden.
            Företaget ägs helt av en privatperson, konsul Philip-Sörensen
            i Malmö. Det har även några utländska dotterföre- tag. Företaget
            bedriver egen tillverkning och utveckling av olika tekniska hjälpmedel
            för bevakningsuppgifter. Bland de hjälpmedel man har till sitt
            förfogande kan nämnas TV-kameror, olika automatiska alarmsystem,
            automatiska personkontroller, kommunikationsradioapparater m.
            m. Fö- retaget torde för övrigt vara det med de största resurserna
            på det tekniska området. Det statliga ABAB köper en del av sin
            materiel från Securitas. Aktiemajoriteten i de bägge företagen
            Sydvakt AB och Nordvakt AB innehas av en och samma person, direktör
            Stjernström i Borås. Företagen har tillsammans 625 hel- och deltidsanställda,
            motsvarande omkring 300 årsanställda. Uppgifter om företagens
            omsättning har ej kunnat erhållas. Samtliga anställda skall inom
            en viss anställningstid erhålla minst en veckas utbildning. Man
            bedriver även därefter en viss fortbildning av sina anställda.
            De här beskrivna företagen torde ha kommit längst i fråga om både
            tekniska hjälpmedel och personalens utbildning. De mindre företagen
            har ofta sämre ekonomiska resurser och därmed svårare att hålla
            samma standard på dessa områden. Något särskilt samarbetsavtal
            mellan polis och bevakningsföretag har
          </p>
          <pb facs="riksdagen-motions-pdf/data/1973/mot_1973__218/mot_1973__218-003.pdf"/>
          <fw xml:id="i-7FC24NspqwryZE9L6CnvjC">
            Mot. 1973:218 17
          </fw>
          <p xml:id="i-4eiBMPNqaidJuq5YBVXqSD">
            ej träffats. Detta hindrar dock inte att samarbete mellan polis
            och ifrågavarande företag förekommer i många fall. Problem kring
            de privata bevakningsföretagens ställning har uppmärk- sammats
            av riksdagen främst i samband med tillkomsten av det statliga
            Allmänna bevakningsaktiebolaget genom proposition 1964. Bakgrunden
            till förslaget om detta bolags tillkomst var att från säkerhetssynpunkt
            vissa brister ansågs föreligga i den befintliga bevakningsorganisationen,
            främst genom att enskilda vaktföretag hade en väsentlig insyn
            i militära anläggningar, att vaktpersonalen var av ojämn kvalitet
            och i många fall hade bristfällig utbildning samt att bevakningen
            saknade enhetlig ledning. Kritik mot Allmänna bevakningsaktiebolaget
            förekom vid 1966 års riksdag i samband med bolagets behov av ökat
            kapitaltillskott. Vissa principiella motsättningar har i riksdagsdebatterna
            kunnat spåras i frågan om bevakningen av statliga skyddsföremål
            borde ske i statlig eller privat regi. Med anledning av motion
            av herr Bergqvist (s) vid 1972 års riksdag om förslag till obligatorisk
            auktorisation av bevakningsföretag hänvisade näringsutskottet
            till att en arbetsgrupp med deltagare från justitiedepar- tementet,
            rikspolisstyrelsen och försvarsstaben bildats för att under våren
            1972 se över bl.a. reglerna om ordningsvakter. Vid denna översyn
            väntades man även ta upp frågor som hänger samman med bestämmel-
            serna om bevakningsföretag, däribland frågan om eventuell obligatorisk
            auktorisation av sådana företag. Med hänsyn härtill avstyrktes
            motionen, vilket även blev riksdagens beslut. Uppgifter om arbetsgruppens
            slutsatser föreligger ej. Mot bakgrund av här ovan lämnade uppgifter
            om de privata bevakningsföretagen kan det ifrågasättas om inte
            deras ställning och funktioner motiverar betydligt radikalare
            åtgärder än t. o. m. förslaget om obligatorisk auktorisation.
            Det är för det första synnerligen otillfreds- ställande att samhället
            saknar en säker bild av den privata bevaknings- verksamhetens
            omfattning. I avvaktan på en lösning av auktorisations- problemet
            synes en obligatorisk registrering av alla sådana företag önskvärd.
            I den nämnda motionen av herr Bergqvist erinras om att ett införande
            av auktorisationstvång kompliceras av vissa gränsproblem, t. ex.
            frågan om vilka företag som skall betraktas som bevakningsföretag
            och vilka som skall anses stå utanför denna företagstyp. Sådana
            problem kan bland annat bli aktuella för olika slag av privatdetektivverksamhet.
            Med hänsyn härtill förefaller ett extensivt registreringstvång
            motiverat. Det synes inte finnas övertygande skäl för att privata
            detektivbyråer skulle vara undandragna registreringsplikt, även
            om deras ställning delvis är en annan än de egentliga bevakningsföretagens.
            Medan de privata bevakningsföretagens verksamhet inte tilldrog
            sig större uppmärksamhet, så länge den bedrevs i mera traditionella
            former, har den snabba tekniska utvecklingen på detta område skapat
            nya problem. Det utnyttjande av modern, synnerligen kvalificerad
            bevak- ningsapparatur, som utmärker de dominerande bevakningsföretagens
          </p>
          <pb facs="riksdagen-motions-pdf/data/1973/mot_1973__218/mot_1973__218-004.pdf"/>
          <fw xml:id="i-WfYcffGZjxA5Rs4dZNMQnK">
            Mot. 1973:218 18
          </fw>
          <p xml:id="i-PwwwEdMBGbZbSfMvztFtut">
            verksamhet, medför ett väsentligt ökat ansvar för att sådan apparatur
            inte utnyttjas i integritetskränkande syfte. Integritetsproblemen
            i samband med bevakning har alltmer uppmärksammats i den offentliga
            debatten och är föremål för integritetsskyddskommitténs arbete.
            Den lagstiftning på detta område, som så småningom kan väntas,
            förutsätter för att bli fullt effektiv att innehavare av bevakningsapparatur
            utnyttjar denna under betryggande insyn och kontroll från samhällets
            sida. Det kan ifrågasättas om detta blir möjligt med den privata
            bevakningsverksam- hetens nuvarande organisation. Utbildningsfrågorna
            är väsentliga med hänsyn till bevakningsuppgif- ternas ömtåliga
            karaktär. Möjligen kan dessa få en tillfredsställande lösning
            i samband med en obligatorisk auktorisation. Det verkar emellertid
            otillfredsställande att en utbildningsverksamhet av detta slag
            skall ske i privat regi. Frestelsen kan ligga nära att endast
            nödtorftigt uppfylla elementära utbildningskrav i syfte att hålla
            nere företagens kostnader. Betänkligheter kan anföras mot sammankopplingen
            av å ena sidan tillverkning, utveckling och försäljning av olika
            tekniska hjälpmedel för bevakningsuppgifter, å andra sidan bevakningsverksamhet
            i vilken sådana hjälpmedel utnyttjas. Från det enskilda företagets
            synpunkter kan naturligtvis en sådan sammankoppling erbjuda betydande
            fördelar. Den skapar emellertid också ett intresse hos företaget
            att söka övertyga en växande kundkrets om vikten av att utnyttja
            sådana hjälpmedel för olika skyddsuppgifter. Detta kan vara till
            allmän fördel, i den mån det gäller väsentliga skyddsintressen.
            Samtidigt framstår det emellertid som ange- läget att de hjälpmedel
            varom det här är fråga inte kommer till användning i så stor utsträckning
            att det påverkar medborgarnas allmänna trivsel och behov av integritet.
            Man kan inte utesluta möjligheten av att det enskilda vinstintresset
            driver fram en överbetoning av olika slags risker i bevakningssammanhang
            och därigenom bidrar till ett otillräckligt motiverat resursutnyttjande
            i fråga om både personal och tekniska hjälpmedel. Mycket talar
            för att bedömningen av olika tekniska hjälpmedels användbarhet
            bör ske hos instanser, som inte själva har intresse av deras försäljning.
            Mycket påfallande är den starka privata maktkoncentrationen inom
            den dominerande delen av bevakningsbranschen. En sådan koncentration
            kan skapa olika problem, som inte utan vidare låter sig lösas
            genom nya bestämmelser om samhällelig kontroll och insyn. Det
            är naturligt om samhället hittills skyggat för direkt engagemang
            på det svåröverskådliga och varierade bevakningsområdet, om man
            bortser från de speciella skäl som låg bakom tillkomsten av Allmänna
            bevakningsaktiebolaget. Kon- kurrens- och effektivitetssynpunkter
            kan naturligtvis anföras mot en samhällelig monopolisering av
            sådan verksamhet. Med hänsyn till den snabba och otillräckligt
            reglerade expansion som synes förekomma på detta område kan emellertid
            mera direkta statliga och kommunala insatser visa sig angelägna.
            Med hänsyn till att det här är fråga om en verksamhet, som tangerar
            samhällets allmänna skyddsuppgifter, kan man
          </p>
          <pb facs="riksdagen-motions-pdf/data/1973/mot_1973__218/mot_1973__218-005.pdf"/>
          <fw xml:id="i-3zdsos8FEU7LZjCnJSrSeP">
            Mot. 1973:218 19
          </fw>
          <p xml:id="i-TBrMSzJCAAun1Uzzx5tkGu">
            t. ex. överväga om inte halvstatliga eller halvkommunala bolag
            skulle vara en lämpligare företagsform än de helprivata företag
            som nu dominerar branschen. En mera genomgripande belysning av
            de privata bevakningsföretagens ställning och uppgifter synes
            önskvärd. Av allt att döma har den tidigare nämnda arbetsgruppen
            inte tillräckligt omfattande direktiv för en sådan uppgift. Viss
            parlamentarisk medverkan i utredningsarbetet kan också vara motiverad.
            En fyllig information om de faktiskt rådande förhållan- dena inom
            bevakningsbranschen och därmed sammanhängande problem skulle behövas
            som underlag för den offentliga debatten och för förslag om mera
            preciserade åtgärder. Med hänvisning till det anförda hemställes
            att riksdagen hos Kungl. Maj:t måtte anhålla om en genomgri- pande
            översyn under parlamentarisk medverkan av de privata bevakningsföretagens
            ställning och funktioner.
          </p>
          <p xml:id="i-PFkimaqPMzyCKuLMFu4ZAV" type="date">
            Stockholm den 18 januari 1973
          </p>
          <p xml:id="i-LjnJEQW8e8BM66vwNVCtFN" type="signatureBlock">
            KAJ BJÖRK (s) i Göteborg
          </p>
          <p xml:id="i-Bs9WTrhVZjCzsynhZci7iM">
            THURE DAHLBERG (s) OSKAR LINDKVIST (s) JAN BERGQVIST (s)
          </p>
          <pb facs="riksdagen-motions-pdf/data/1973/mot_1973__218/mot_1973__218-006.pdf"/>
          <p xml:id="i-Pk5rxZ6dqxD1iHw8hZFLtb">
            GOTAB 73 31118 Stockholm 1973
          </p>
        </div>
      </div>
    </body>
  </text>
</TEI>
