<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00466">
  <teiHeader>
    <fileDesc>
      <titleStmt>
        <title>Infrastruktur för tillväxt i Kalmar län</title>
        <author corresp="i-122QwSSpyGJQiTJjmrUJCM">av Krister Örnfjäder m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur för tillväxt i Kalmar län</title>
          <idno type="rdwebb">H102T466</idno>
          <rs type="number">T466</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T466/text</ref>
          <ref type="dokument_url_html">http://data.riksdagen.se/dokument/H102T466</ref>
          <ref type="dokumentstatus_url_xml">http://data.riksdagen.se/dokumentstatus/H102T466</ref>
          <ref type="doc">http://data.riksdagen.se/fil/C081B5FE-A89B-49F1-AD67-829350EF0ABC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UojdP4mF9dqkxf3QQ9oPFe</idno>
            <name>Håkan Juholt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G3Dgch9Ev9GTCwzZVaXVcW" type="signed"/>
        <correspContext corresp="i-G3Dgch9Ev9GTCwzZVaXVcW">
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-XGshyFMh8wg9ExkBGYPjsr"/>
          <note type="signatory" corresp="i-UojdP4mF9dqkxf3QQ9oPFe"/>
          <note type="signatory" corresp="i-HxcQkHC9fDSzkJWgvdhDEF"/>
        </correspContext>
        <correspAction type="numbering" xml:id="i-TSWwQDtcZUQbjYhcoGkVLb">
          <date when="2013-10-07"/>
        </correspAction>
        <correspAction type="submission" xml:id="i-CXQGwNBhoQ1L7MqB6BLVoE">
          <date when="2013-10-04"/>
        </correspAction>
        <correspAction type="transfer" xml:id="i-Xni7RbwME1TZcJprmADi3R">
          <date when="2013-10-03"/>
        </correspAction>
        <correspAction type="assigned" xml:id="i-M3We7yQTvVoQS7GGxr2fUL"/>
        <correspContext corresp="i-M3We7yQTvVoQS7GGxr2fUL">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9Go5qc8Aj2Fo9KAphe23Z3">
            Förslag till riksdagsbeslut
          </head>
          <p xml:id="i-FGgJBxEYSojqUMvL3e2Hxo">
            Riksdagen tillkännager för regeringen som sin mening vad som
            anförs i motionen om att säkra konkurrenskraft, vidga arbetsmarknadsregioner
            och att i infrastrukturplaneringen studera förutsättningarna för
            att förbättra kommunikationerna i Kalmar län.
          </p>
        </div>
        <div type="motContent">
          <head type="h1" xml:id="i-Ms97NfUQq9rhusQzqLzUuk">
            Motivering
          </head>
          <p xml:id="i-4YdvEJbxpYUG8hmQvgAuXF">
            God tillgänglighet är en förutsättning för att Kalmar län ska
            kunna växa och utvecklas. Det ger en ökad rörlighet på arbetsmarknaden,
            bättre service, utvecklar företagandet och ger bättre möjlighet
            för studier, boende och upplevelser. Har vi det så ökar också
            våra möjligheter att bättre kunna möta den globala konkurrensens
            krav på kunskapsdriven tillväxt. I stället för att främja tillväxt
            är det ett faktum att infrastrukturen idag begränsar sydöstra
            Sveriges möjligheter. Jämfört med standarden i Sverige i övrigt
            finns stora luckor i infrastrukturen. Begränsningarna minskar
            möjligheterna att dra fördel av läget nära Europa och påverkar
            också den interna dynamiken inom regionen.
          </p>
          <p xml:id="i-WgeWrNhHX2PtVCCbVQvoL4">
            Transportsystemet i Kalmar län ska också vara hållbart ur ett
            miljöperspektiv. Därför ska andelen resor med kollektivtrafik
            öka liksom användningen av alternativa fordonsbränslen. Den mest
            effektiva och rationella kollektivtrafiken är järnvägen. Idag
            är järnvägsnätet både glest och av låg kvalitet och skillnaderna
            i järnvägstillgänglighet i Kalmar län jämfört med övriga Sverige
            är oroande. I såväl norra som södra länet är universitetsorterna
            viktiga motorer för utvecklingen. Det förutsätter en bra kontakt
            med Linköping i norr och mellan Kalmar, Växjö och Karlskrona i
            söder. Järnvägarna i östra Småland måste ha en sådan standard
            att det går att förena snabba persontåg med både pendeltågstrafik
            och godstrafik. Att arbeta på tåget samtidigt som man snabbt förflyttar
            sig i ett län med stora geografiska avstånd är en förutsättning
            för att kunna bo och verka länsövergripande. Inte minst Linnéuniversitetet,
            med campus både i Kalmar och i Växjö, ställer krav på korta restider.
          </p>
          <p xml:id="i-vqcwS8qS2kC1jzE51Wtmh">
            Att korta restiden Kalmar–Linköping med Kust-till-kust-banan
            från dagens 3 timmar till 2 timmar är både möjligt och realistiskt
            men framför allt nödvändigt. Det är inte rimligt att den främsta
            förbindelsen genom länets kommuner är en oelektrifierad bana med
            en restid som helt saknar förutsättningar att konkurrera med bilen.
            Kust-till-kust-banan är regeringens ansvar och ingår i den nationella
            transportplanen. Det gör även satsningar på E22 och järnvägarna
            Tjustbanan och Stångådalsbanan som har stor betydelse för att
            förstora arbetsmarknadsregionerna och med det öka förutsättningarna
            till sysselsättning.
          </p>
          <p xml:id="i-LFTwupdogyr1ocjkxQJGEu">
            Det saknas i den befintliga infrastrukturplanen ett krafttag
            för att möta en infrastrukturmässigt eftersatt del av landet till
            en, med nationella mått mätt, hanterbar kostnad. Då återstår för
            länet att bekosta nödvändiga insatser med det länsanslag som är
            tänkt att gå till den icke-statliga infrastrukturen. Detta är
            förstås en omöjlighet, särskilt med tanke på att Kalmar län är
            ett skogs- och landsbygdslän där många transporter måste ske på
            små vägar. För jord- och skogsbruksnäringarna är det väsentligt
            att länet upprätthåller ett tillräckligt bra vägnät för tunga
            transporter av till exempel timmer. E22 är livsnerven i Kalmar
            län som binder samman trafiksystemen i sydöstra och södra Sverige
            samt östra Europa. Standarden på E22 är, jämfört med Sverige i
            övrigt, mycket låg med många flaskhalsar och tvåfiliga sträckor
            som ger låga hastigheter. Vägen har hastigheter mellan 30 km/tim
            och 110 km/tim och löper rakt igenom flera samhällen eller delar
            dem mitt itu. E22 måste i hela sin sträckning, Trelleborg–Norrköping,
            ha en standard som medger säker 110-trafik. Insatserna på E22
            genom Kalmar län behöver prioriteras för att öka framkomligheten
            och trafiksäkerheten, i första hand genom åtgärder i Bergkvara,
            Mönsterås och Verkebäck.
          </p>
          <p xml:id="i-SNwCyfW5PQqAJLYpKybauc">
            Flygtrafiken från Kalmar och Oskarshamn är oerhört viktig för
            det lokala näringslivet. Att snabbt kunna nå Stockholm och Köpenhamn,
            men i lika stor utsträckning att besökare ska kunna nå vårt län,
            är avgörande för det lokala och regionala näringslivets utveckling.
            Det finns även behov av dagliga förbindelser med kontinenten för
            regionens företag och anställda. Staten borde i större utsträckning
            medverka till att ta ansvar för denna förutsättning för Kalmar
            läns fortsatta tillväxt och utveckling.
          </p>
          <p xml:id="i-YZXjoqo2E5rTipqveWkedU">
            Den ekonomiska tillväxten är i allt högre grad beroende av it.
            För att klara regeringens mål om 90 % täckning med 100 Mbit till
            år 2020, krävs att Kalmar län får ta del av statens satsningar
            på it-infrastruktur. Eftersom fiberförbindelse är en förutsättning
            för att nå målen ligger länet sämst till i Sverige. Samtidigt
            är mobiltäckning och trådlös kommunikation i snabb förändring.
            Redan idag är det mer data än telefoni i mobilnäten och på många
            håll i vårt län finns stora klagomål på dålig täckning och bristande
            kapacitet. Digital samhällsutveckling handlar också om regional
            utveckling. Det handlar om arbetstillfällen genom att ge företag
            bra möjligheter att etablera sig och växa även utanför storstäderna,
            vilket är grundförutsättningen för en levande landsbygd.
          </p>
          <p xml:id="i-MkjGVePLpNfo8NA8bb2nEt">
            Kalmar län är en del av landet med en synnerligen eftersatt infrastruktur.
            Genom särskilt avsatta medel, vars syfte är att säkra konkurrenskraft,
            vidga arbetsmarknadsregioner och förbättra kommunikationerna kan
            situationen förändras till det bättre.
          </p>
        </div>
        <div type="motSignatures">
          <list>
            <item xml:id="i-T9rSmPe334RnATmCcZNwT">
              Krister Örnfjäder (S)
            </item>
            <item xml:id="i-ArcqXBsCfkfM5Q35Zw441V">
              Désirée Liljevall (S)
            </item>
            <item xml:id="i-RKxVsRL8ofbTXqEkDYFfu">
              Håkan Juholt (S)
            </item>
            <item xml:id="i-4Y5KFUSmWgvkKSdXLdH5Ak">
              Lena Hallengren (S)
            </item>
          </list>
        </div>
      </div>
    </body>
  </text>
</TEI>
