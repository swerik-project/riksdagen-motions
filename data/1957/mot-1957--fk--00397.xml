<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00397">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__397/mot_1957__fk__397-001.pdf"/>
      <fw xml:id="i-EUBBe4x2kUeV87eLtYuQJG">
        Motioner i Första kammaren, nr 397 år 1957 11
      </fw>
      <div xml:id="i-USdm81GWAM5eQ2ySys47J2" type="motHeader">
        <div xml:id="i-Fc4cM78rhu7PGCoJqLNfQH" type="motTitle"/>
        <div xml:id="i-LP3G9vtVLXT4gJ3yjJcZ6F" type="motSubmissionInfo"/>
      </div>
      <div xml:id="i-SKwnNV43bQMrJcacZoFGp2" type="motBody">
        <div xml:id="i-3gbVJSKs7keQJzrMQAwGS9">
          <p xml:id="i-U3bjX9qG3Fm6QYcescCFyi">
            Nr 397
          </p>
          <p xml:id="i-AyavaD4dMtxBQnCLtwhJQA">
            Av herr Osvald m. fl., i anledning av Kungl. Maj:ts proposition
            angående vattenvårdens organisation m.m.
          </p>
          <p xml:id="i-ANjPGa68npm2e7QV9pdwyL">
            I Kungl. Maj:ts proposition nr 49 år 1957 framlägges ett principförslag
            till omorganisation av administrationen på vattenvårdens område,
            avsedd att genomföras den 1 juli 1958. Beträffande den centrala
            organisationen innebär förslaget, att fiskeristy- relsens tillsynsavdelning
            (numera statens vatteninspektion) och väg- och vattenbyggnadsstyrelsens
            vatten- och avloppsbyrå skall överföras till bygg- nadsstyrelsen
            samt att denna skall vara statens vatteninspektion. Chefen för
            byggnadsstyrelsen skulle vara självskriven ordförande i en till
            styrel- sen knuten rådgivande vattenvårdsnämnd med, förutom ordföranden,
            åtta ledamöter representerande skilda, av vattenvården berörda
            intressen. Av skäl som nedan närmare redovisas kan enligt vår
            uppfattning en i överensstämmelse med propositionens principförslag
            utformad vattenvårds- organisation icke komma att få den effektivitet,
            som är oundgängligen er- forderlig, vare sig i fråga om centralorganisationen
            eller lokal-(regional-)or- ganisationen. Vattenvårdskommittén
            föreslog i sitt den 1 december 1954 avgivna be- tänkande (SOU
            1955:6) att vattenvårdsärendena skulle omhänderhas av en helt
            fristående vattenvårdsmyndighet. I samband härmed framhölls bl.
            a. (bet. s. 58—560; prop. s. 18), att förevarande organisationsfråga
            i främsta rummet borde bedömas med hänsyn till hur de krav, som
            bör ställas på en tillfredsställande vattenvård, bäst kan tillgodoses.
            Det hade också varit kom- mitténs strävan att söka utforma ett
            organ för vattenvården på ett sådant sätt, att det med auktoritet
            och sakkunskap kunde företräda berättigade anspråk på att våra
            vattentillgångar bevaras i gott skick och att förore- ningen hålles
            inom snäva gränser. Vattenvårdskommittén framhöll fortsättningsvis,
            att ett ämbetsverk, som företräder endast något enstaka eller
            ett par av de många skilda intressen, som beröres av vattenvården
            — hygien, fiske, naturskydd och andra fri- luftsintressen, vattnets
            användbarhet som intagsvatten för vattenverk och industrier, som
            dryck åt betande djur, för bevattning m. m. — icke bör fungera
            som tillsynsmyndighet mot vattenförorening. Ytterligare under-
            ströks av kommittén att vattenvårdsfrågan numera vore en samhällsange-
            lägenhet av sådan betydelse, att det redan härigenom är befogat
            att hit- hörande ärenden handlägges av en särskild myndighet.
            För att tillgodose önskemålet om bättre administrativ samordning
            av vat-
          </p>
          <pb facs="riksdagen-motions-pdf/data/1957/mot_1957__fk__397/mot_1957__fk__397-002.pdf"/>
          <fw xml:id="i-MYjM2oiqaDBbV7tsAqj9Yu">
            12 Motioner i Första kammaren, nr 397 år 1957
          </fw>
          <p xml:id="i-14ZPmGkddapLVBpAbTaD55">
            tenfrågorna inom vatteninspektionen borde enligt vattenvårdskommittén
            vattentillsynen och planeringsverksamheten på vatten- och avloppsområ-
            det sammanföras. Vatteninspektionen skulle sålunda bestå av tillsynsav-
            delningen i fiskeristyrelsen (d.v.s. numera statens vatteninspektion)
            och den nuvarande vatten- och avloppsbyrån i väg- och vattenbyggnadsstyrelsen.
            Några avsevärda merkostnader behövde enligt vattenvårdskommitténs
            me- ning icke uppkomma genom anförda arrangemang. Med detta förslag
            åsyftade vattenvårdskommittén att ställa även vatten- och avloppsplaneringen
            under en vattenvårdsvänlig ledning, inriktad på att förebygga
            skador och olägenheter genom avloppsbyggandet. I det övervägande
            flertalet remissyttranden över vattenvårdskommitténs betänkande
            uttalas en principiell anslutning till förslaget att vattentillsynen
            bör utövas av ett självständigt ämbetsverk, direkt lydande under
            ett depar- tement. I propositionen har emellertid detta förslag
            icke ens upptagits till när- mare behandling. Föredragande statsrådet
            har endast konstaterat, att han efter ingående överväganden funnit,
            att vattenvårdsorganisationen borde inordnas i ett redan befintligt
            ämbetsverk, och han har stannat för att låta den ingå i byggnadsstyrelsen.
            Emot vatten- och avloppssakkunnigas år 1951 avgivna förslag att
            ställa den centrala vattenvårdsorganisationen under byggnadsstyrelsen,
            anförde vattenvårdskommittén (bet. s. 57—58; prop. s. 17), att
            en samordning av vattenvårdsmyndighetens verksamhet med den, som
            utövades av organen för bebyggelse- och bostadsplanering, visserligen
            vore erforderlig, men att detta ej finge ske på sådant sätt, att
            vattenvårdsintresset sattes i efterhand. Tillsynsverksamheten
            hade enligt kommittén så självständiga arbets- uppgifter, att
            den icke kunde inordnas i ett ämbetsverk med helt artskild verksamhet.
            En med limnologisk, bakteriologisk och vattenteknisk sakkun- skap
            utrustad tillsynsmyndighet måste komma att utöva en verksamhet,
            som till större delen låg vid sidan om planeringsorganens. Tillsynen
            över industri- ella avlopp vore likaledes en från nämnda organ
            fristående arbetsuppgift, som krävde särskild sakkunskap. Vatten-
            och avloppssakkunniga bedömde frå- gan om vattenvårdens organisationsproblem
            huvudsakligen med hänsyn till vatten- och avloppsfrågornas betydelse
            för bebyggelseplaneringen. Såg man frågan som ett allmänt vattenvårdsproblem,
            kunde det icke anses vara lämp- ligt att administrativt anknyta
            vattenvårdsfrågorna till byggnadsstyrelsen. Vi vill i detta sammanhang
            tillfoga att tillsynsmyndigheten utöver den av vattenvårdskommittén
            angivna expertisen även bör inrymma medicinsk och allmänbiologisk
            sakkunskap. För inrättandet av ett helt fristående centralt vattenvårdsorgan
            uttalade sig även tredje lagutskottet i sitt av riksdagen godkända
            utlåtande nr 27 år 1956, s. 50 rörande vattenvårdslagstiftningen.
            Utskottet framhöll bl. a., att
          </p>
          <pb facs="riksdagen-motions-pdf/data/1957/mot_1957__fk__397/mot_1957__fk__397-003.pdf"/>
          <fw xml:id="i-FiRik5yYNet84sXaHQGfwB">
            Motioner i Första kammaren, nr 397 år 1957 13
          </fw>
          <p xml:id="i-Xq7mb7E4GJXQfXWoPes2ES">
            det ej vore tillräckligt med en god lagstiftning, det behövdes
            också en med tillräcklig sakkunskap utrustad tillsynsmyndighet,
            vatteninspektion, för kontroll av efterlevnaden. Beträffande den
            lokala organisationen innebär förslaget bl. a., att ansva- ret
            för vattenvården inom länen skall åvila länsstyrelserna, vilka
            i vat- tenvårdsfrågor skall samråda med av vattenvården berörda
            lokala statliga organ såsom t.ex. förste provinsialläkarna och
            distriktsingenjörerna för vatten och avlopp. Enligt förslaget
            skall distriktsingenjörsorganisationen samtidigt med omorganisationen
            av den centrala vattenvårdsadministratio- nen utbrytas ur väg-
            och vattenbyggnadsverkets lokala organisation och underställas
            byggnadsstyrelsen. Innebörden härav är, att föredragande statsrådet
            i dessa avseenden an- sluter sig till det förslag som vattenvårdskommittén
            framlagt i sitt betänkan- de, utom så till vida att kommittén
            velat lägga distriktsingenjörsorganisa- tionen under den fristående
            vatteninspektionen. Vattenvårdskommittén konstaterade, att de
            kommunala organen i all- mänhet icke besitter tillräcklig sakkunskap
            för att själva utöva effektiv tillsyn. I ett förslag till utvidgad
            lokal organisation, som framlagts av vat- tenvårdskommitténs limnologiske
            expert, underströks vikten av att den lokala vattentillsynen effektiviseras.
            Dennes förslag innebär, att vattenin- spektörer skulle vara verksamma
            icke endast vid det centrala organet utan även permanent inom
            bestämda distrikt ute i landet. Dessa vatteninspek- törer skulle
            vara underställda det centrala organet, från vilket samordnan-
            de direktiv och instruktioner i övrigt erhölles. Enär problemen
            inom vatten- vårdsverksamheten merendels vore av sådan natur,
            att de stod i direkt sam- band med livsföreteelserna i sjöar,
            åar och andra vattendrag — d. v. s. föll inom limnologiens område
            — måste det krävas, att vatteninspektörerna besutte tillfredsställande
            limnologisk kompetens. I propositionen berör föredragande statsrådet
            även frågan om behovet av regionalt placerad limnologisk expertis
            men framhåller anmärknings- värt nog, att en enhetlig bedömning
            av föroreningsförhållandena skulle bli svår att uppnå, om sådan
            personal förlades till skilda orter utan kontinuerlig kontakt
            med det centrala vattenvårdsorganet. Såsom av det ovanstående
            framgått är emellertid intim kontinuerlig kontakt mellan den centrala
            och den lokala organisationen förutsatt. Tredje lagutskottet har
            i sitt nyssnämnda utlåtande (s. 49) ansett det vara av särskild
            vikt, att det klart kommit till uttryck i den föreslagna nya lydelsen
            av 8 kap. 23 $ vattenlagen, att speciell betydelse bör tillmätas
            re- cipientens beskaffenhet vid bedömandet av vilka reningsåtgärder
            som skall krävas. Härav framgår klart hur viktigt det är med limnologisk
            sakkunskap. Vidare framhåller utskottet som en förutsättning för
            godtagande av propo- sitionen, att bestämmelsernas efterlevnad
            måste bevakas av en tillsynsor-
          </p>
          <pb facs="riksdagen-motions-pdf/data/1957/mot_1957__fk__397/mot_1957__fk__397-004.pdf"/>
          <fw xml:id="i-MxuL2LfbZhUD88kd8HUWK2">
            14 Motioner i Första kammaren, nr 397 år 1957
          </fw>
          <p xml:id="i-G91ah7zUYZRwsLLKsBXQPW">
            ganisation, som äger möjlighet att med hänsyn till förhållandena
            inom samtliga berörda områden, bl. a. hygienen, naturskyddet,
            fisket, jordbru- ket och industrien, bedöma frågor om erforderliga
            behandlingsåtgärder och på grundval därav utöva rådgivande, konstruktiv
            verksamhet. Uppenbar- ligen åsyftas med ovanstående uttalande
            även behovet av en för sådana upp- gifter uppbyggd organisation
            på det lokala planet. Utskottet fortsatte (s. 50): »Det ligger
            enligt utskottets mening stor vikt på att limnologisk sakkunskap
            blir företrädd såväl i centralorganet som ute på fältet. Det är
            nämligen nödvändigt för uppnåendet av en god vattenvård, att kunskap
            vinnes om de biologiska betingelserna för att ett ytvatten skall
            kunna mottaga avloppsvatten av olika slag utan att ytvattnet därigenom
            blir olämpligt ur hygienisk eller annan samhälleligt betydelse-
            full synpunkt. Kravet på limnologisk expertis inom de vattenvårdande
            or- ganen är därför synnerligen väl motiverat, såväl när det gäller
            den cen- trala bedömningen av principiella frågor och utformandet
            av direktiv för vattenövervakningen som även för det perifert
            bedrivna övervaknings- och rådgivningsarbetet. Limnologisk sakkunskap
            bör med hänsyn härtill an- litas i större utsträckning än vad
            vattenvårdskommittén föreslagit.» Utskottet underströk vidare
            vikten av en planmässig inventering av samt- liga ytvattentillgångar
            för en uppdelning av dem för olika ändamål. Även för sådana uppgifter
            krävs uppenbarligen att den lokala organisationen inrymmer limnologisk
            expertis. I detta sammanhang är det även av betydelse att framhålla,
            att medi- cinalstyrelsen i sitt remissyttrande över vattenvårdskommitténs
            betänkande uttalat sig på enahanda sätt om behovet av central
            och lokal limnologisk sakkunskap och därvid anslutit sig till
            kravet på limnologisk sakkunskap i den lokala organisationen i
            enlighet med det av den limnologiska experten utformade förslaget
            (se prop. s. 44). Föredragande statsrådets uppfattning att limnologisk
            expertis ej behövs i den lokala organisationen står i klar motsats
            till tredje lagutskottets av riksdagen sistlidna höst godkända
            uttalande till förmån för en lokal orga- nisation, som är försedd
            med sådan sakkunskap. Detta står också i klar motsats till medicinalstyrelsens
            nyss angivna mening. Beträffande samord- ningen torde i vattenvårdsorganisationen
            ej större svårigheter behöva upp- stå än i varje annan organisation
            med central och lokal uppdelning. På det lokala planet bör i första
            hand en intim samverkan äga rum mellan den limnologiskt utbildade
            vatteninspektören och den vattentek- niskt sakkunnige (distriktsingenjören)
            samt den medicinska sakkunskapen, representerad av förste provinsialläkaren
            och länsveterinären. Vad beträffar vården av kustvattnen gäller
            i princip vad som här sagts om sötvattnen, varvid sålunda thalassologiskt
            kompetenta vatteninspektörer kommer i fråga.
          </p>
          <pb facs="riksdagen-motions-pdf/data/1957/mot_1957__fk__397/mot_1957__fk__397-005.pdf"/>
          <fw xml:id="i-6dwCAWiBfhwLPLEKGrZDQ8">
            Motioner i Första kammaren, nr 397 år 1957 15
          </fw>
          <p xml:id="i-KekgwwUynavv2c7wj12uRa">
            Såsom ett hinder för förverkligandet av den lokala vattenvårdsorganisa-
            tionens utbyggnad med limnologiskt utbildade vatteninspektörer
            anför fö- redraganden svårigheten att finna kvalificerad personal
            i tillräcklig omfatt- ning (prop. s. 53). Emellertid framhåller
            föredraganden, att möjlighet tor- de finnas att — ehuru endast
            där särskilda omständigheter föreligger — genom vattenvårdsförbund
            anställa limnologiskt utbildad personal. Här- till kan invändas,
            att man ej vet något om vattenvårdsförbundens framtid och deras
            ekonomiska ställning. Vår vattensituation är nu sådan, att limno-
            logiskt kompetenta vatteninspektörer i tillfredsställande antal
            behöver in- sättas omedelbart. Angående möjligheterna till rekrytering
            av vattenin- spektörer har från våra limnologiska universitetsinstitutioner
            uppgivits, att där under senare år avlagts ett stort antal tentamina
            i limnologi enbart för högre betyg (d.v.s. 2—3 betyg = ABA) i
            fil. kand.-, fil. mag.- och fil. lic.-examen. Ifrågavarande personer
            är nu i allmänhet verksamma som läroverkslärare. Vad beträffar
            tillsynsverksamhetens personella och materiella resurser i såväl
            den centrala som den lokala organisationen anser vi det vara av
            synnerlig vikt, att en kraftig upprustning äger rum och att organisatio-
            nen får en utformning som står i överensstämmelse med tredje lagutskot-
            tets av riksdagen godkända principuttalanden. I såväl vattenvårdskommitténs
            betänkande (s. 75—78) som tredje lag- utskottets utlåtande (s.
            50) påtalas vikten av en intensifierad forskning rörande vattenförsörjnings-
            och föroreningsfrågor. Det framhålles sålunda i betänkandet att
            en på aktuella målforskningsproblem inriktad forskning högst väsentligt
            torde kunna bidraga till att motverka olägenheterna av vat- tenföroreningen
            och att förbilliga de motåtgärder, som måste vidtagas. Ehuru en
            del arbete i form av såväl grundforskning som målforskning utföres
            på olika håll i landet, föreligger betydande brister på detta
            område. Huvudorsaken till denna omständighet ligger i det förhållandet
            att ekono- miska medel icke stått till förfogande för uppgifter
            av denna art vid lan- dets medicinska, limnologiska, kemiska,
            vattentekniska och övriga ifråga- kommande institutioner. För
            effektuerandet av de krav, som kommer att ställas på den vattenvårdande
            myndigheten, måste denna ha tillgång till resultat, som erhållits
            vid en starkt utvidgad forskningsverksamhet vid sådana vetenskapliga
            institutioner. Medel för en dylik forskning måste av statsmakterna
            oundgängligen ställas till berörda institutioners förfogan- de,
            enär nämnda forskningsuppgifter icke kan upptagas till behandling
            i erforderlig omfattning inom ramen för dessa institutioners ordinarie
            anslags- medel. På grund av det anförda hemställes, att riksdagen
            måtte besluta, 1) dels att inrätta en helt fristående vattenvårdsmyndig-
          </p>
          <pb facs="riksdagen-motions-pdf/data/1957/mot_1957__fk__397/mot_1957__fk__397-006.pdf"/>
          <p xml:id="i-2YVibTXTUpKowohvvpYFEk">
            16
          </p>
          <fw xml:id="i-Av7JrpVzxZiARzijKB6HYf">
            Motioner i Första kammaren, nr 397 år 1957
          </fw>
          <p xml:id="i-AdVS2xfbqPuH2zUAuyHsTf">
            het, vilken skall bestå av både central- och lokalorganisa- tion
            med den principiella utformning och utrustad med er- forderliga
            resurser för de uppgifter som ovan angivits; 2) dels att i skrivelse
            till Kungl. Maj:t hemställa om att vid uppgörande av förslag till
            nästkommande års budget särskild hänsyn tages till behovet för
            vetenskapliga institu- tioner, som sysslar med vattenforskning,
            av ökade anslag för verksamhet inom detta område.
          </p>
          <p xml:id="i-VmRswMVW5Edi8zzYDk56qj" type="date">
            Stockholm den 26 februari 1957
          </p>
          <p xml:id="i-U4zerYMTtmwSooRDKKHHdi">
            Hugo Osvald Ebbe Ohlsson Georg Carlsson Lars Lindahl Rud. Anderberg
            And. E. Johansson Torsten Bengtson Axel Jansson Einar Danmans
          </p>
          <p xml:id="i-Y6wfYGhBNJwF9syJ7g8hE3">
            Svenska Tryckeriaktiebolaget, Stockholm 1957 570307
          </p>
        </div>
      </div>
    </body>
  </text>
</TEI>
