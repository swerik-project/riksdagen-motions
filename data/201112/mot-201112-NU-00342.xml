<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00342">
  <teiHeader>
    <fileDesc>
      <titleStmt>
        <title>Regional tillväxt</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional tillväxt</title>
          <idno type="rdwebb">GZ02N342</idno>
          <rs type="number">N342</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N342/text</ref>
          <ref type="dokument_url_html">http://data.riksdagen.se/dokument/GZ02N342</ref>
          <ref type="dokumentstatus_url_xml">http://data.riksdagen.se/dokumentstatus/GZ02N342</ref>
          <ref type="doc">http://data.riksdagen.se/fil/44898EC0-6F38-4C25-B5B4-498C21337761</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4oK6HjNJR6K1QAGZmsEqiv</idno>
            <name>Ingemar Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BJpdAPHNhpbYMP7HbRioBW" type="signed"/>
        <correspContext corresp="i-BJpdAPHNhpbYMP7HbRioBW">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-4oK6HjNJR6K1QAGZmsEqiv"/>
          <note type="signatory" corresp="i-EjPMvKrvi7HdAPnB25iKv8"/>
        </correspContext>
        <correspAction type="numbering" xml:id="i-Q24pn32Aunkm62B4N8Q95r">
          <date when="2011-10-10"/>
        </correspAction>
        <correspAction type="submission" xml:id="i-H428tLQtxSKPzKuKpCaiRQ">
          <date when="2011-10-05"/>
        </correspAction>
        <correspAction type="transfer" xml:id="i-MBF12v6zvsiRGfTHsq7s9Z">
          <date when="2011-10-05"/>
        </correspAction>
        <correspAction type="assigned" xml:id="i-MhM9FKnjcb1yoPWxvwYy7i"/>
        <correspContext corresp="i-MhM9FKnjcb1yoPWxvwYy7i">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Px7nRi2vvHEzjHUhrNAnes">
            Förslag till riksdagsbeslut
          </head>
          <list style="ol">
            <item xml:id="i-HUnPbu4iMCDGyGBgPehQAV">
              Riksdagen tillkännager för regeringen som sin mening vad som
              anförs i motionen om inriktningen för den regionala utvecklingspolitiken.
            </item>
            <item xml:id="i-EPn9azSU1iZnMQgAGqhiqE">
              Riksdagen tillkännager för regeringen som sin mening vad som
              anförs i motionen om vikten av regionalpolitikens betydelse i
              utformningen av strategiska politiska beslut.
            </item>
            <item xml:id="i-4UnR7Q1i99Ww6dJ38PFMmJ">
              Riksdagen tillkännager för regeringen som sin mening vad som
              anförs i motionen om det kommunala skatteutjämningssystemet. 1
            </item>
            <item xml:id="i-KkuEkmo6UWpgHfxjLsdxJH">
              Riksdagen tillkännager för regeringen som sin mening vad som
              anförs i motionen om demografins betydelse för utformningen av
              den regionala utvecklingspolitiken.
            </item>
            <item xml:id="i-69UUU8ZbiRv8yaryqb23sc">
              Riksdagen tillkännager för regeringen som sin mening vad som
              anförs i motionen om globaliseringens effekter på den regionala
              utvecklingspolitiken.
            </item>
            <item xml:id="i-AURUHTa8niJfys42Tu2E1d">
              Riksdagen tillkännager för regeringen som sin mening vad som
              anförs i motionen om vikten av en strategi för både storstads-
              och landsbygdsutveckling.
            </item>
            <item xml:id="i-NR3SMZp5NnNgGGFSgDXBav">
              Riksdagen tillkännager för regeringen som sin mening vad som
              anförs i motionen om EU-programmens utformning och inriktning.
            </item>
            <item xml:id="i-6mCw2zR8Bimfstin4RT86C">
              Riksdagen tillkännager för regeringen som sin mening vad som
              anförs i motionen om behovet av att medborgarna har tillgång till
              fungerande samhällsservice.
            </item>
            <item xml:id="i-7xqLusq88ZA6Y2ad2VdUKe">
              Riksdagen tillkännager för regeringen som sin mening vad som
              anförs i motionen om en översyn av avregleringarnas effekter inom
              järnvägen och energisystemet.
            </item>
          </list>
          <p xml:id="i-7ZjXmHJ1t6mEDSrf5GDFTB">
            1 Yrkande 3 hänvisat till FiU.
          </p>
        </div>
        <div type="motContent">
          <head type="h1" xml:id="i-AZbkw6hq7wnGLPS1PhNd9o">
            Motivering
          </head>
          <p xml:id="i-7ZXeLopsoa3fB8BfN6z9aT">
            Vi vill ha ett samhälle där människor har frihet att förverkliga
            sina drömmar och där välfärd och möjligheter kommer alla till
            del. I Sverige har klyftorna vuxit: Långtidsarbetslösheten biter
            sig fast, resultaten i skolorna har försämrats och ojämlika förutsättningarna
            mellan landets olika delar har ökat. Den som märker hur klyftorna
            ökar, vet att samhället glider isär. Den som känner att välfärden
            krackelerar, rustar sig för ojämlikhet. Det är det som hänt i
            vårt land under de senaste åren. Den utvecklingen kan aldrig vara
            ett framgångsrecept. Det är bara tillsammans vi kan utveckla ett
            modernt, jämlikt och konkurrenskraftigt Sverige. En stark gemensam
            grund ökar både vår gemensamma och individuella frihet och ger
            oss möjlighet att växa och utvecklas.
          </p>
          <p xml:id="i-MLU9U1fDNywk7dPDrAwbUp">
            Vi vill vända trenden och minska samhällsklyftorna. Om Sverige
            ska bli ett land där människor har samma möjligheter att utvecklas
            måste politiken kretsa kring sociala investeringar. Därför vill
            vi Socialdemokrater göra den regionala utvecklingspolitiken till
            en central fråga, där konsekvenserna av politiken är närvarande
            i utformningen av strategiska politiska beslut. Detta förutsätter
            en samordning mellan olika politiska nivåer och politikområden.
            Därför måste den nationella nivån samverka med regioner och kommuner
            för att skapa bästa möjliga utvecklingsmöjligheter.
          </p>
          <p xml:id="i-SVvog1hMjmKQa4NRPGUTgF">
            En rättvis och fungerande regionalpolitik måste utgå ifrån att
            hela landet hänger ihop och att vi är beroende av varandra. Vi
            socialdemokrater accepterar inte att regionalpolitiken reduceras
            till en lågambitiös politik för gles- och landsbygd. Vi vill använda
            regionalpolitiken som ett viktigt verktyg för en rättvis utveckling
            för hela landet. Om tillväxten ska öka och Sverige utvecklas krävs
            en kraftfull regionalpolitik. Företag, arbetskraft och resurser
            finns i alla delar av landet och är sammanlänkande i ett komplext
            system av produktion och transporter som knyter Sverige samman.
            Därför är det oerhört angeläget att solidariteten mellan Sveriges
            regioner vidmakthålls. En grundläggande förutsättning för att
            vidmakthålla denna solidaritet i hela landet är det kommunala
            skatteutjämningssystemet, som spelar en viktig roll för att utjämna
            de ekonomiska förutsättningarna mellan olika delar av landet.
            En fortsatt kommunalekonomisk utjämning är därför ett nödvändigt
            verktyg för att garantera en likvärdig kvalitet i välfärdstjänsterna
            oavsett var i landet man bor.
          </p>
          <p xml:id="i-Bdf8nNrWngp8pKojCpYieH">
            Vår övergripande regionalpolitiska målsättning ligger fast: Utgångspunkten
            är att den ekonomiska tillväxten är summan av tillväxten i landets
            alla delar. De statliga insatserna måste därför vara inriktade
            på att regionerna ska få möjlighet att växa och utvecklas efter
            sina förutsättningar. Den regionala utvecklingspolitiken ska bidra
            till att skapa en värdeburen hållbar tillväxt, med väl fungerande
            lokala arbetsmarknadsregioner och en god servicenivå i alla delar
            av landet.
          </p>
          <p xml:id="i-AYbYb2wXgTMpoZTxif3yMv">
            På grund av det starka och ömsesidiga beroendet mellan olika
            regioner måste den regionala utvecklingspolitiken finna lösningar
            på såväl de snabbväxande storstadsregionernas utmaningar som de
            svåra utmaningar som väntar mindre regioner som tampas med utflyttning,
            strukturell arbetslöshet och skev åldersstruktur. En annan nyckelfråga
            är framväxten av de medelstora regionera. Här återfinns sannolikt
            både framtida tillväxtregioner och regioner som, utan en kraftfull
            politik, på sikt kan få problem att hantera ett snabbt tilltagande
            internationellt konkurrenstryck, som en följd av globaliseringen.
          </p>
          <head type="h2" xml:id="i-LWC1G2Bs1hBQjFpWSUpMf8">
            Demografiska utmaningar
          </head>
          <p xml:id="i-6mJmBY8bstbgseyL6BuJsW">
            Sverige står inför en besvärlig demografisk utveckling: fram
            till år 2030 kommer antalet personer i Sverige över 80 år att
            öka med omkring 60 procent. Under samma period förväntas befolkningen
            i arbetsför ålder (2064 år) stagnera (+2 procent). 1
          </p>
          <p xml:id="i-7cnXVid2zxpczqHJxxvhvd">
            I en rapport från Sveriges Kommuner och Landsting i maj 2011
            fastlås det att befolkningsökningar och förändrad sammansättning
            av åldersgruppernas storlek innebär att kommunernas kostnader
            ökar med i genomsnitt 0,5 procent per år. Förändringar i åldersgruppernas
            storlek innebär förändrade behov av kommunernas olika välfärdstjänster.
            2
          </p>
          <p xml:id="i-EQVgGucN1WHy7BDGfsD7Mm">
            Inom den regionala utvecklingspolitiken måste det finnas en grundläggande
            insikt om att möjligheterna att finansiera framtidens välfärd
            ser extremt olika ut i olika delar av landet. För vissa mindre
            regioner kommer den överskuggande framtidsutmaningen vara att
            klara vården och omsorgen, bland annat genom att säkerställa att
            det finns tillräcklig tillgång på kompetent arbetskraft för den
            kommande generationsväxlingen med bibehållen kvalitet.
          </p>
          <p xml:id="i-66rLE8YZXRkf1qUnEjTDGP">
            Om vi ska klara målet att garantera en likvärdig välfärd för
            alla oavsett var i landet man bor måste solidariteten mellan landets
            olika delar utvecklas och förstärkas. Utan en fortsatt omfördelning
            av skattekraft från regioner med en gynnsam befolkningsstruktur
            och hög tillväxt till mindre regioner med en stor andel av befolkningen
            i vårdkrävande ålder kommer vi att bygga in en oacceptabel orättvisa
            i framtidens välfärdssystem.
          </p>
          <p xml:id="i-Hj2WuQEsQomSmizi6YAzuu">
            Den åldrande befolkningen gör att det krävs en fortsatt omfördelning
            av skattekraft mellan regionerna för att målet om en likvärdig
            välfärdsnivå ska upprätthållas. Statsbidragen till kommuner och
            landsting möjliggör tillsammans med skatteutjämningen en jämlik
            välfärd i hela landet.
          </p>
          <head type="h2" xml:id="i-UVj536RaTV9L3BRCaMV3oT">
            Globalisering
          </head>
          <p xml:id="i-92jtSzKgaU4Q99rH8uj7BN">
            Under de senaste åren har det förts en intensiv diskussion om
            globaliseringen och dess effekter på svensk ekonomi. En fråga
            som inte analyserats i tillräckligt grad är globaliseringens regionala
            effekter.
          </p>
          <p xml:id="i-47YjLQB4aE8Q24arcxoDby">
            När länder som Kina, Indien, Brasilien integreras i den globala
            ekonomin innebär det både utmaningar och möjligheter för ett litet
            exportberoende land som Sverige. Å ena sidan innebär den snabba
            industriella utvecklingen i Asien och vissa delar av Europa att
            vi får allt svårare att hävda oss när det gäller enklare, lönekonkurrerande
            varuproduktion. Å andra sidan växer det nu fram nya, stora marknader
            för högteknologiska svenska företag som tillverkar varor och tjänster
            med ett högt kunskapsinnehåll.
          </p>
          <p xml:id="i-K6vRSuyWqTfLwrtyGuUp9P">
            Globaliseringens effekter på regionerna har varit märkbara när
            det gäller graden av sysselsättning och tillväxt. Sysselsättningsutvecklingen
            under och efter senaste finanskrisen har uppvisat en betydande
            regional variation. Krisen sett ur ett sysselsättningsperspektiv
            blev mild i storstäder medan de negativa effekterna har blivit
            mer kännbara i mindre regioner dominerade av industrisysselsättning.
            Sett över hela kris- och återhämtningsfasen har tillväxten av
            nya jobb varit mycket starkt koncentrerad till storstadsregionerna.
            Det är svårt att dra någon annan slutsats än att den strukturomvandling
            som skett i spåren av den finansiella krisen haft tydliga urbana
            förtecken. Det är tydligt att en utveckling där tillväxt koncentrerats
            runt dessa områden har ökat under senare år.
          </p>
          <p xml:id="i-L8iJo2oUcTWpvDd5gZyN9J">
            Sverige befinner sig i ett bra utgångsläge för att hantera globaliseringens
            utmaningar. Den kraftiga utbyggnaden av den högre utbildningen
            som vi socialdemokrater genomförde under 1990-talet har gjort
            det möjligt för alltfler att ta de nya kunskapsintensiva jobb
            som växer fram. Genom statliga investeringar i forskning och utveckling
            har vi flyttat fram positionerna på en rad områden, och Sverige
            ligger nu i den absoluta frontlinjen inom delar av det medicinska
            fältet, vissa tekniknischer samt inom forskning om miljö och klimat.
          </p>
          <p xml:id="i-qT74aiXpcKhucU7gJMwqd">
            Det finns anledning att vara optimistisk när det gäller Sveriges
            möjligheter att hävda sig i den allt skarpare globala konkurrensen,
            men det förutsätter fortsatta investeringar i forskning och utbildning.
            Vi vill därför understryka vikten av en väl avvägd resursfördelning
            mellan landets universitet och högskolor. Denna aspekt är central
            om hela Sverige ska dra nytta av globaliseringens möjligheter.
          </p>
          <head type="h2" xml:id="i-MAcEHyEfCXCR2sGfb5ohxf">
            En urban tillväxtpolitik
          </head>
          <p xml:id="i-B7k668BtV3n2smDU1ZFiwE">
            Vi Socialdemokrater står för en kunskapsbaserad ekonomi. För
            att stå starka i framtiden måste vi konkurrera med hög kompetens
            och goda arbetsvillkor. Inte med låga löner. I det avseendet har
            storstadsregionerna en stor betydelse för Sveriges ekonomiska
            utveckling.
          </p>
          <p xml:id="i-FXTxnuvzBrA3MY5GerRg23">
            Under perioden 19972006 svarade storstadsregionerna tillsammans
            för 60 procent av Sveriges BNP-tillväxt och för en lika stor andel
            av sysselsättningstillväxten. I omställningen mot en mer kunskapsbaserad
            ekonomi vill vi stärka storstädernas roll i den nationella ekonomin.
            Väl fungerande storstadsregioner är viktiga för Sveriges framtida
            konkurrenskraft. Vi ska ta tillvara förutsättningarna för konkurrenskraftiga
            kunskapskluster för globala marknader, potentialen i den kunskapsintensiva
            tjänstesektorn och de kreativa näringarna i storstäderna.
          </p>
          <p xml:id="i-XpXy38WzDmM5sJiYqbNKTX">
            En av storstädernas svåraste utmaning är den ökande ekonomiska
            segregationen. Tilltagande boendesegregation och en alltmer ojämlik
            tillgång till välfärden måste brytas. Välfärds- och familjepolitiken
            måste anpassa sig till människor i en storstad som håller öppet
            dygnet runt. För att storstadsregionernas fulla tillväxtpotential
            ska frigöras och bli till nytta för hela landet krävs ett samlat
            nationellt grepp. Vi vill att den nationella nivån, tillsammans
            med storstadsregionernas företrädare, utformar en strategi för
            att utveckla storstädernas möjligheter en urban tillväxtpolitik.
            Integration, kamp mot brottslighet, bostadsinfrastruktur- och
            utbildningsfrågor måste få särskilt utrymme i en sådan strategi.
          </p>
          <head type="h2" xml:id="i-EVJ7bKZLpucE2r5VyPLjWS">
            Landsbygdsutveckling
          </head>
          <p xml:id="i-WmyB9hD4KLA7A72ZAKyc7S">
            Vi Socialdemokrater är övertygad om att det inte finns ett motsatsförhållande
            mellan storstäder och landsbygd. På samma sätt som det är viktigt
            att utveckla de stora urbana regionerna måste den regionala utvecklingspolitiken
            också bygga på insikten att landsbygden har rätt att utvecklas
            på samma villkor som andra geografiska områden.
          </p>
          <p xml:id="i-8Emnbo9AjfmXSif8GqyinN">
            För att stärka utvecklingen på landsbygden krävs det en tydlig
            strategi och konkreta åtgärder. En positiv utveckling av landsbygden
            förutsätter en helhetsbild och att flera politikområden samverkar.
            En sådan strategi måste innehålla åtgärder som förbättrat stöd
            till näringslivutveckling, stöd till småföretag och företag som
            drivs i sociala former samt kooperativ form, förbätttrad tillgång
            till offentlig och kommersiell service, riskkapital och investeringar
            i kommunikationer och infrastruktur.
          </p>
          <head type="h2" xml:id="i-5HC16kEZ11gELxLwHkZixL">
            EU-programmen
          </head>
          <p xml:id="i-QhTFfNa1SSm3wwS4tkBdkR">
            Det finns idag betydande resurser tillgängliga för regional utveckling
            och tillväxt. Europeiska unionens strukturfondsprogram, Sveriges
            landsbygdsprogram samt Europeiska socialfonden är några av de
            exempel på resurser som finns. Strukturfonderna liksom landsbygdsprogrammet
            syftar i första hand till att skapa förändringar på företagsnivå
            och regional nivå, medan insatserna inom ramen för socialfonden
            är inriktade mot att stärka individens ställning på arbetsmarknaden.
          </p>
          <p xml:id="i-ANT3xRQkyqkruVAYN5UJBc">
            Det har gjorts ett flertal utvärderingar av de insatser som gjorts
            inom ramen för EU-programmen. Ett gemensamt problem för dessa
            utvärderingar är svårigheten att isolera programmens effekter
            från andra faktorer som påverkar den regionala utvecklingen. Den
            samlade bedömningen är dock att programmen har vissa kortsiktiga
            positiva sysselssättningseffekter, men att det inte finns belägg
            för att insatserna påverkar den långsiktiga tillväxten i regioner
            och företag. 3
          </p>
          <p xml:id="i-U4h6iHXdtWNPrHZkvyeJPD">
            Vi menar att det behövs ett tydligare fokus på hållbar tillväxt,
            det vill säga att kortsiktiga resultat också ska leda till långsiktiga
            effekter, inom ramen för EU-programmen. De projekt som bedrivs
            inom ramen för programmen måste syfta till att påverka de grundläggande
            förutsättningarna för tillväxt. Insatserna ska därför ha karaktären
            av investeringar i större utsträckning.
          </p>
          <p xml:id="i-NvXms3VWj73Pw7DnY6JjM">
            Det är orimligt att EU-medel med samma ändamål fördelas av ett
            flertal olika kanaler och olika kriterier. Vi vill därför se över
            hur ESF-rådets, Tillväxtverkets och Jordbruksverkets arbete med
            regional konkurrenskraft, entreprenörskap och sysselsättning kan
            effektiviseras. Vägledande för översynen ska vara att kraftsamla
            befintliga medel och minska de administrativa kostnaderna genom
            ökad samordning.
          </p>
          <head type="h2" xml:id="i-Fp9otfbd9cbBUPJ31ivcNX">
            Grundläggande samhällsfunktioner
          </head>
          <p xml:id="i-9FGvQtF9ts4rEyZxtGzLhD">
            Vi socialdemokrater vill att tillgängligheten till myndighetsutövande
            statliga funktioner måste värnas oavsett var i landet man bor.
            Det kan aldrig accepteras att myndighetsutövning gentemot privatpersoner
            och företag ska påverkas av geografiska faktorer. Medborgarnas
            tillgång till fungerande samhällsinstitutioner är en förutsättning
            för trygghet och ekonomisk utveckling.
          </p>
          <p xml:id="i-YLLhrgWTuW8KcVLn1nJ8ng">
            Under de senaste åren har vi sett en utveckling där grundläggande
            samhällsservice centraliserats till områden med ökad befolkningsökning,
            samtidigt som servicen försvagats i regioner där befolkningsunderlaget
            minskats. Det är en utveckling som vi socialdemokrater är djupt
            bekymrade över. Effekterna av denna utveckling har blivit att
            viktiga funktioner som haft stor betydelse för människor i många
            mindre och glesare regioner försvunnit. Den borgerliga regeringen
            har spätt på problematiken genom att till exempel avreglera apoteksmarknaden
            och Bilprovningen samt kraftigt minska ned Försäkringskassans
            närvaro på mindre orter. Även Posten tenderar att dra ned på sin
            lokala närvaro, vilket både beror på allmänt vikande brevvolymer
            och en allt mer marknadsorienterad ägarstyrning.
          </p>
          <p xml:id="i-4k39VPNWtvCQAcvecrmq1a">
            Vi är positiva till att myndigheter ser över sina kostnader,
            men det är lika viktigt att varje omorganisering präglas av balans
            mellan kostnadseffektivitet och tillgänglighet. Åtgärder måste
            övervägas för att säkerställa en acceptabel servicenivå, exempelvis
            genom utökad telefonkundtjänst och förbättrad service via Internet.
            Marknadslösningar eller rationaliseringsåtgärder kan aldrig ersätta
            medborgarnas rätt till en tillgänglig samhällsservice. Vi socialdemokrater
            vill satsa resurser för att möjliggöra en bibehållen kommersiell
            och offentlig service.
          </p>
          <p xml:id="i-PyT43yWDw59eHxmAR71Tdk">
            Vi vill göra en översyn av de avregleringar som gjorts av grundläggande
            samhällsservice såsom järnvägen och elmarknaden och, om det behövs,
            återkomma med förslag till nya regelverk som bättre förväntas
            leva upp till medborgarnas behov.
          </p>
        </div>
        <div type="motSignatures">
          <list>
            <item xml:id="i-PnEhgBMMhU5QSgJuRojcmL">
              Lars Johansson (S)
            </item>
            <item xml:id="i-NJCwDafYutrM5ySsu52b8E">
              Carina Adolfsson Elgestam (S)
            </item>
            <item xml:id="i-947U4ggJpCDPX56LvLxcer">
              Ann-Kristine Johansson (S)
            </item>
            <item xml:id="i-Du2trXBDfZZKuQVWvtkm3q">
              Börje Vestlund (S)
            </item>
            <item xml:id="i-JgQb23UkzdE46QxsV9yr5s">
              Karin Åström (S)
            </item>
            <item xml:id="i-W1mirSgig4QFsfmf7oqbay">
              Krister Örnfjäder (S)
            </item>
            <item xml:id="i-41g787DAviZ88GjvSJxTb4">
              Ingemar Nilsson (S)
            </item>
            <item xml:id="i-MffHNy2vo77E5M4gPT8ZN3">
              Ingela Nylund Watz (S)
            </item>
          </list>
        </div>
      </div>
    </body>
  </text>
</TEI>
