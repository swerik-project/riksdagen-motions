<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00421">
  <teiHeader>
    <fileDesc>
      <titleStmt>
        <title>Respekten för barn med föräldrar i fängelse</title>
        <author corresp="i-UojdP4mF9dqkxf3QQ9oPFe">av Håkan Juholt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Respekten för barn med föräldrar i fängelse</title>
          <idno type="rdwebb">GW02Ju421</idno>
          <rs type="number">Ju421</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju421/text</ref>
          <ref type="dokument_url_html">http://data.riksdagen.se/dokument/GW02Ju421</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju421</ref>
          <ref type="doc">http://data.riksdagen.se/fil/DBA97564-6E67-4434-B07B-5BFEEA0BE88D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UojdP4mF9dqkxf3QQ9oPFe</idno>
            <name>Håkan Juholt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FqhSYFu77RasVFp9LvVNx2" type="signed"/>
        <correspContext corresp="i-FqhSYFu77RasVFp9LvVNx2">
          <note type="signatory" corresp="i-UojdP4mF9dqkxf3QQ9oPFe"/>
        </correspContext>
        <correspAction xml:id="i-EYDqPfrQdopRctX67QCLVe" type="numbering">
          <date when="2008-10-08"/>
        </correspAction>
        <correspAction xml:id="i-Xk75wwnNNm3UoqyM47QaZS" type="submission">
          <date when="2008-10-06"/>
        </correspAction>
        <correspAction xml:id="i-NwPWWdfGwahcrRJaCcYK8z" type="transfer">
          <date when="2008-10-02"/>
        </correspAction>
        <correspAction xml:id="i-4UgJsYpc7sm83GaaYsKGWS" type="assigned"/>
        <correspContext corresp="i-4UgJsYpc7sm83GaaYsKGWS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3YUxf8nMtNBH98N2kLfHjm" type="motBody">
        <div xml:id="i-Mw2MRjKuaaYhZBgqAGCZ8W" type="motProposal" subtype="förslag">
          <head xml:id="i-QECjWasAsJgVY23ppjrn5Q">
            Förslag till riksdagsbeslut
          </head>
          <list xml:id="i-SR9KowascmZ52dY38ERtwd" style="ol">
            <item xml:id="i-EUUPvRAaspDC3gyPGC1CTq">
              Riksdagen tillkännager för regeringen som sin mening vad som
              anförs i motionen om att alla häkten och anstalter ska ha särskilt
              utbildad personal som närvarar vid barns besök och att personalen
              informeras om att de har anmälningsskyldighet enligt socialtjänstlagen
              om de får reda på att ett barn far illa.
            </item>
            <item xml:id="i-QkNBzyZKzRKxdpUJxhwQyY">
              Riksdagen tillkännager för regeringen som sin mening vad som
              anförs i motionen om att Kriminalvården åläggs en skyldighet att
              ordna besöksrum på samtliga anstalter och häkten.
            </item>
            <item xml:id="i-6agXX1DJounwsrjKLiNwoB">
              Riksdagen tillkännager för regeringen som sin mening vad som
              anförs i motionen om att interner bör ges möjlighet att ringa
              till barnet ett visst antal gånger i veckan om det bedöms vara
              det bästa för barnet.
            </item>
            <item xml:id="i-BdPa2RZaMShb1vx6v4ho42">
              Riksdagen tillkännager för regeringen som sin mening vad som
              anförs i motionen om att barn till interner ges möjlighet att
              dagligen komma i kontakt med sin förälder.
            </item>
            <item xml:id="i-HMQbPYRegw2ro65B27gs5q">
              Riksdagen tillkännager för regeringen som sin mening vad som
              anförs i motionen om att det bör utarbetas ett nationellt program
              i syfte att stärka samarbete mellan kriminalvård och socialtjänst
              för att stödja barn med frihetsberövade föräldrar.
            </item>
            <item xml:id="i-Pqvn77jknHLfZFFa3FiSFr">
              Riksdagen tillkännager för regeringen som sin mening vad som
              anförs i motionen om att det bör bli möjligt att utifrån barnets
              behov bevilja permissioner vid exempelvis skolavslutningar och
              födelsedagar.
            </item>
          </list>
        </div>
        <div xml:id="i-BtZsJi9FgK2wNzMGf5rv6b" type="motContent">
          <head xml:id="i-XxjeFQkSkuUaVxs1Z3Wybj" type="h1">
            Motivering
          </head>
          <p xml:id="i-Ggw9Vhn3xCH6V4DuCnz5mg">
            Tusentals barn i Sverige har föräldrar i häkte eller på anstalt.
            Barn till frihetsberövade är en osynlig grupp. Barnombudsmannen
            publicerade för en tid sedan rapporten Straffa inte barnet av
            vilken det framkommer att även barnen till de frihetsberövade
            straffas av vårt sätt att organisera kriminalvården. Den allvarligaste
            bristen är barnets rätt att kunna hålla kontakt med sin förälder.
            Av rapporten framgick att endast 3 av 20 häkten alltid frågar
            den intagne om den har barn. Hälften uppger att de aldrig vid
            den första kontakten frågar om den intagne har barn.
          </p>
          <p xml:id="i-QvSskQW2vNZG28tvSuCaNT">
            Barnen blir osynliga och kan inte heller få det stöd som de kanske
            skulle behöva, varför det är uppenbart att samarbetet mellan kriminalvård
            och socialtjänst måste bli bättre. Barn som har vuxit upp med
            en förälder som har varit frihetsberövad riskerar att själv begå
            brott om de inte får ett bra stöd. Det är viktigt att kontakten
            med föräldern alltid sker med hänsyn till vad som är bäst för
            barnet.
          </p>
          <p xml:id="i-DYMab8QVDfLFTr5y7cP2C8">
            En human kriminalpolitik bör garantera att det finns fler särskilda
            besöksrum för barn, att särskilt utbildad personal ska finnas
            med när ett barn besöker häktet eller anstalten, att födelsedagar
            och skolavslutningar ska kunna vara grund för att bevilja permissioner.
          </p>
          <p xml:id="i-PZPC9CHbe8VkzzB1z6HUc1">
            Dessutom är det rimligt att barnen, på sina villkor, får lagstadgad
            rätt att kunna ringa sin frihetsberövade förälder. Frustration
            och ångest över att inte kunna nå mamma eller pappa när man känner
            behov av att få prata är endast en bestraffning av barnen. En
            rimlig utgångspunkt bör vara att, då det är lämpligt för barnet,
            det ska finnas möjlighet till daglig kontakt med den fängslade
            föräldern. Undantag från detta ska motiveras och kunna utvärderas.
          </p>
        </div>
        <div xml:id="i-6KdCMpDfRyK3jXHg55JW2A" type="signatureBlock">
          <list xml:id="i-Uq3WRxz9wfST5JTo8HRztN">
            <item xml:id="i-AfMSkWrGfrRXdhq6LB8gwS" who="i-UojdP4mF9dqkxf3QQ9oPFe" type="signature">
              Håkan Juholt (s)
            </item>
          </list>
        </div>
      </div>
    </body>
  </text>
</TEI>
