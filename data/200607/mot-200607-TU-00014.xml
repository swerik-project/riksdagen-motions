<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00014">
  <teiHeader>
    <fileDesc>
      <titleStmt>
        <title>Statens ansvar för vissa betaltjänster</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens ansvar för vissa betaltjänster</title>
          <idno type="rdwebb">GU02T14</idno>
          <rs type="number">T14</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T14/text</ref>
          <ref type="dokument_url_html">http://data.riksdagen.se/dokument/GU02T14</ref>
          <ref type="dokumentstatus_url_xml">http://data.riksdagen.se/dokumentstatus/GU02T14</ref>
          <ref type="doc">http://data.riksdagen.se/fil/C501CB17-6A3C-4AB5-8FB4-67A5E00042DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-LkA9Zg4ezSWY7rWxdD1Kez"/>
        <correspContext corresp="i-LkA9Zg4ezSWY7rWxdD1Kez">
          <ref>Proposition 2006/07:55</ref>
        </correspContext>
        <correspAction xml:id="i-3UJGA8pJ27oemyi9kNeoGo" type="signed"/>
        <correspContext corresp="i-3UJGA8pJ27oemyi9kNeoGo">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction type="referral" xml:id="i-TW4z1pVXVL4nPT5v3vZAaJ">
          <date when="2007-04-10"/>
        </correspAction>
        <correspAction type="dismissal" xml:id="i-CTgvChw6MU9kp4HcdPQn7i">
          <date when="2007-04-04"/>
        </correspAction>
        <correspAction type="dismissal" xml:id="i-W4kXyxcHhva7CPvQPRHKcN">
          <date when="2007-04-04"/>
        </correspAction>
        <correspAction type="transfer" xml:id="i-575UbX3m2YNKixWPXCi7ec">
          <date when="2007-04-03"/>
        </correspAction>
        <correspAction type="submission" xml:id="i-BeBXArVWTUYuzyzrhyxRmF">
          <date when="2007-04-03"/>
        </correspAction>
        <correspAction type="assigned" xml:id="i-M62BdQ7NYU8Y5MKUefQpes"/>
        <correspContext corresp="i-M62BdQ7NYU8Y5MKUefQpes">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-K179Gy88ZuhpFn9sU4nBQ1">
            1 Förslag till riksdagsbeslut
          </head>
          <list style="ol">
            <item xml:id="i-DofwY9XojHFUZJLVSA2qTy">
              Riksdagen tillkännager för regeringen som sin mening vad i motionen
              anförs om att staten även i fortsättningen ska ansvara för tillgången
              till betaltjänster i hela landet.
            </item>
          </list>
          <list style="ol">
            <item xml:id="i-CEGfz27uqYCnd8mpNHZG51">
              Riksdagen tillkännager för regeringen som sin mening vad i motionen
              anförs om att målet för de grundläggande betaltjänsterna ska vara
              att alla i samhället ska ha tillgång till grundläggande betaltjänster
              till rimliga priser och villkor.
            </item>
          </list>
          <list style="ol">
            <item xml:id="i-GTUW36QtPdayGdpyXfqGYL">
              Riksdagen tillkännager för regeringen som sin mening vad i motionen
              anförs om att det inte bör ske en upphandling av grundläggande
              betaltjänster i enlighet med regeringens förslag utan detta samhällsuppdrag
              bör skötas av en statlig instans.
            </item>
          </list>
          <list style="ol">
            <item xml:id="i-49C6ihbiEuP5v1CGmZkRCQ">
              Riksdagen tillkännager för regeringen som sin mening vad i motionen
              anförs om att om upphandling av betaltjänster sker i enlighet
              med regeringens förslag ska ansvaret för det åläggas Konsumentverket.
            </item>
          </list>
          <list style="ol">
            <item xml:id="i-NriepFgB61tJMsk2tacYiG">
              Riksdagen tillkännager för regeringen som sin mening vad i motionen
              anförs om att Posten AB bör ges i uppdrag att ansvara för att
              betaltjänster tillhandahålls för samtliga medborgare.
            </item>
          </list>
          <list style="ol">
            <item xml:id="i-TywRX5QXbptQHz5L5pozYb">
              Riksdagen begär att regeringen återkommer till riksdagen med
              ett förslag som möjliggör att full kostnadstäckning råder för
              post- och kassaservice.
            </item>
          </list>
          <list style="ol">
            <item xml:id="i-AgH3BYEKCv7HCJ8HEnKW1r">
              Riksdagen avslår regeringens förslag om upphävande av lagen om
              grundläggande kassaservice och tillkännager för regeringen som
              sin mening vad i motionen anförs om att lagen endast ändras i
              enlighet med våra motionsförslag.
            </item>
          </list>
          <list style="ol">
            <item xml:id="i-BjN49vHBYMXMiEyCAjdXqi">
              Riksdagen tillkännager för regeringen som sin mening vad i motionen
              anförs om att kostnadsansvaret för att säkerställa den grundläggande
              betalservicen i hela landet bör övergå till banker och finansmarknadens
              övriga aktörer.
            </item>
          </list>
          <list style="ol">
            <item xml:id="i-Vqxfp9P6xtFauCaA6y2W3q">
              Riksdagen begär att regeringen återkommer med ett lagförslag
              där bankerna åläggs skyldighet att tillhandahålla ett konto för
              överföringar och betalningar.
            </item>
          </list>
          <list style="ol">
            <item xml:id="i-FCWbiWLUYFGRwtXjWWdgoL">
              Riksdagen tillkännager för regeringen som sin mening vad i motionen
              anförs om att regeringen bör tillse att nödvändiga medel ställs
              till förfogande så att omställning och arbetsvillkor kan ske på
              ett sätt som ger rimliga villkor för de anställda.
            </item>
          </list>
        </div>
        <div type="motContent">
          <head type="h1" xml:id="i-FmjKJ8hDxDEKe36p9pmW2m">
            Statens ansvar för vissa betaltjänster
          </head>
          <head type="h1" xml:id="i-4TNzcknYVTjcr5Yxhp1PPw">
            2 Bakgrund
          </head>
          <p xml:id="i-Uwu6Q5qXFZXQHokBWdYmBJ">
            Regeringen föreslår i proposition 2006/07:55 Statens ansvar för
            betaltjänster att Svensk Kassaservice läggs ned. Regeringen menar
            att de tjänster som Svensk Kassaservice utför är en uppgift för
            marknaden och att statens ansvar är att se till att marknaden
            tar sitt ansvar. Statens ansvar ska enligt regeringen begränsas
            till de orter och den landsbygd där det inte är kommersiellt motiverat
            att tillhandahålla sådana tjänster och där det inte finns jämförbara
            alternativ. PTS, Post- och telestyrelsen, ska få i uppdrag att
            upphandla de grundläggande betaltjänsterna på sådana orter. Därmed
            upphör lagen om Svensk Kassaservice.
          </p>
          <head type="h1" xml:id="i-By97Ns6Lv4nh7bXx5ieFPq">
            3 En infrastruktur som alla kan ta del av
          </head>
          <p xml:id="i-L31BZFWbZ3eCHLSg8BtpkP">
            På grund av den förändrade marknaden för kassaserviceärenden
            och statens ökade kostnader tillsattes hösten 2003 en utredning
            för att se över den grundläggande kassaservicen. Utredningen presenterade
            sitt svar i maj 2004. Utredningens förslag är nästan identiska
            med de förslag som regeringen nu presenterar.
          </p>
          <p xml:id="i-Gk3iw1WuVjn8jTmT8Y1XME">
            Det råder ingen tvekan om att en stor majoritet av den svenska
            befolkningen idag använder sig av manuell kassaservice i allt
            mindre omfattning. Den utvecklingen är i sig något positivt och
            bör uppmuntras. Genom Internet och brevgiro blir hanteringen effektivare
            och mindre kostsam. Ökad andel transaktioner via Internet ger
            positiva miljöeffekter, eftersom det leder till ett minskat behov
            av transporter. Det finns därför all anledning att uppmuntra fler
            att använda sig av dessa transaktionskanaler.
          </p>
          <p xml:id="i-U2fbT4aj57d4e885as9q85">
            Men vi anser att ett samhälle inte får bygga eller skapa en infrastruktur
            som gör att vissa individer eller grupper av människor inte kan
            använda sig av den. För att göra en liknelse med vägar: Alla kan
            kanske inte färdas med bil mellan två punkter och därför måste
            det finnas kollektivtrafik och färdtjänst för att alla ska kunna
            förflytta sig mellan dessa två punkter. Vägen blir därmed inte
            en begränsning för någon. På samma sätt måste staten tillse att
            det finns betaltjänster för alla människor. Alla ska kunna betala
            räkningar, hämta ut pengar, överföra medel osv.
          </p>
          <p xml:id="i-AGB5f95NaEy1DfU4NN5xMq">
            Regeringen anser mot bakgrund av utvecklingen på IT-området att
            fokus måste flyttas mot nya lösningar. Det är delvis en riktig
            analys, men nya lösningar innebär inte att det behöver ske genom
            upphandling eller av privata företag. Önskar staten nya lösningar
            kan det lika bra ske inom ramen för statens ansvar, t.ex. av Posten.
            Regeringens bedömning är följande: I första hand bör marknaden
            tillhandahålla dessa tjänster och staten övervaka att så sker.
            Men om regeringen anser att det finns ett behov av att staten
            övervakar de privata aktörerna, måste staten ha verktyg för att
            kunna styra de privata aktörerna. Och i detta fall krävs antagligen
            starka verktyg, och då kan man verkligen ställa sig frågan om
            det inte är lika bra att staten från början tar hand om denna
            verksamhet. För det är viktigt att grundläggande betaltjänster
            omfattar alla.
          </p>
          <p xml:id="i-67pHEc1bR7bVk8GogVWK8q">
            Regeringen skriver att Post- och kassautredningen (SOU 2004:52)
            gjorde bedömningen att det är statsfinansiellt och samhällsekonomiskt
            ohållbart att bevara nuvarande struktur. En uppbyggd infrastruktur
            för post- och kassaservice kan vara en kostnad rent statsfinansiellt.
            Men det är en statlig kostnad på samma sätt som annan infrastruktur,
            t.ex. vägar och järnvägar. Det betyder dock inte att det automatiskt
            är en samhällsekonomisk förlust. En post- och kassaservice kan
            med sin lokalisering i olika orter bidra till tillväxt och lokal/regional
            utveckling. Etablering av service drar till sig annan service
            eller produktion, vilket ger en positiv utveckling för det lokala
            samhället och därmed ett bidrag till nationell samhällsekonomisk
            nytta. Post- och kassautredningen gör ingen samhällsekonomisk
            analys utan har ett mer företagsekonomiskt perspektiv på statens
            budget. Vi kan inte heller se att utredningen framför att det
            är samhällsekonomiskt ohållbart med en uppbyggd infrastruktur
            kring kassaservice eller en kombination av post- och kassaservice.
            Vi tror att utbyggd post- och kassaservice bidrar till samhällsekonomisk
            nytta.
          </p>
          <p xml:id="i-7cVzXp3kwhgCUUa7zky14s">
            Vänsterpartiet har i tidigare motioner (2004/05:T344 Medborgarnas
            rätt till kassaservice samt i 2004/05:T306 Kassaservice i framtiden)
            argumenterat för att staten fortsatt ska ha ansvar för kassaservicen
            och inte bara i de snävt avgränsade orter där kommersiella alternativ
            saknas. Detta beroende på att det är ytterst svårt att bedöma
            var man ska dra gränsen för vad som är kommersiellt motiverat.
            Bland annat ytterområden i storstäder och mindre orter i närheten
            av en större stad hamnar i en gråzon. Samhällets grundläggande
            infrastruktur måste fungera i hela landet i syfte att boende och
            företagande ska existera på rimliga villkor och att hela landet
            därigenom bidrar till tillväxt och utveckling. En viktig del i
            detta är givetvis en väl fungerande och lättillgänglig post- och
            kassaservice. Staten bör därför även i fortsättningen ansvara
            för tillgången till betaltjänster i hela landet. Detta ska ges
            regeringen till känna.
          </p>
          <head type="h1" xml:id="i-2hK5zi9g3aDdyh9Haky56e">
            4 Det övergripande politiska målet
          </head>
          <p xml:id="i-DkH9uipLkE6aPvnecpJ2J8">
            Re geringen föreslår att det nuvarande målet för de grundläggande
            betaltjäns terna ändras. I dag lyder målet: Alla i samhället skall
            ha tillgång till grundläggande betaltjänster till rimliga villkor.
            Regeringen vill ändra målet till följande: Alla i samhället skall
            ha tillgång tillgrundläggande betaltjänster till rimliga priser.
            Det är med andra ord villkor som i stället ska blir priser .
          </p>
          <p xml:id="i-C7s8RN2vt7D1K7HGB3poyR">
            Vi har inget i sak att invända mot att även betona vikten av
            rimliga priser. Men det är fortfarande lika viktigt att prata
            om vilka villkor som ska råda. Villkor omfattar även priser, men
            handlar även om tillgänglighet, avstånd och möjlighet till betaltjänster.
            Regeringens förslag tenderar därför att snäva in målet till en
            ren ekonomisk fråga. Låga priser är bra, men vad hjälper det om
            man inte kan ta sig till ett serviceställe eller om man inte kan
            använda sig eller ges möjlighet till kontotransaktioner vid ett
            serviceställe? Vi kan tänka oss att tydliggöra målet med att det
            även omfattar rimliga priser , men vill att villkor fortfarande
            finns kvar. Därför anser vi att målet för de grundläggande betaltjänsterna
            ska vara att alla i samhället ska ha tillgång till grundläggande
            betaltjänster till rimliga priser och villkor. Detta ska ges regeringen
            till känna.
          </p>
          <head type="h1" xml:id="i-9TYdaaqVUeFr1f7KizTieu">
            5 Hur många har inte tillgång till annat än manuella betaltjänster?
          </head>
          <p xml:id="i-4BL99KZhNzp4YsSPCT7GPp">
            Regeringen anser att det endast är 175 000 människor som har
            behov av Svensk Kassaservice. Det gäller då främst äldre, invandrare,
            funktionshindrade och personer med geografiskt avlägset boende.
            Denna siffra har vi tidigare kritiserat och anser inte att den
            kartläggning som gjorts av behovet av kassaservice är tillfredsställande.
            Vi ifrågasätter storleken på de grupper som av olika skäl är i
            behov av samhällets insatser när det gäller betalservice eller
            vilka konsumentgrupper som kommer att få problem i framtiden om
            utredningens förslag genomförs.
          </p>
          <p xml:id="i-DYeUnEMhC2iUhcAWvLfYSV">
            Regeringen använder sig av samma siffra som Post- och kassautredningen.
            Flera remissinstanser, bl.a. Konsumentverket, ifrågasätter storleken
            på de grupper som av olika skäl är i behov av samhällets insatser
            när det gäller betalservice eller vilka konsumentgrupper som kommer
            att få problem i framtiden om förslaget genomförs. Det finns en
            betydande risk att antalet konsumenter i lands- och glesbygd är
            underskattat. Men det saknas även en analys av statliga behovsinsatser
            för att trygga tillgängligheten i städernas ytterområden. Dessa
            riskerar att drabbas mycket negativt. Enligt Konsumentverket finns
            det fler än 500 000 människor som har betalningsanmärkningar eller
            finns med i Upplysningscentralens register. För dessa finns det
            svårigheter att få öppna ett transaktionskonto hos en bank.
          </p>
          <p xml:id="i-Gabh2y4FPq14drQuPVeMLM">
            PTS har i den ovan nämnda rapporten gjort en beräkning av hur
            långt det är till närmaste serviceställe. Utredningen beräknar
            att det är ca 240 000 som har mer än 20 minuter till närmaste
            serviceställe. Då har man räknat bort 287 orter som i dagsläget
            har tillgång till 2 500 lantbrevbärarlinjer och tusentals postväskor.
            Beräkningen baseras även på att personen har tillgång till bil.
            Vi vet dock att kvinnor, äldre, ungdomar och funktionshindrade
            har sämre tillgång till bil och därmed finns det sannolikt många
            fler som har mycket längre restid än den som uppges i utredningen.
          </p>
          <p xml:id="i-B9sPnXPM24mdiNiMoh81Tg">
            Man får inte glömma bort att Svensk Kassaservice fortfarande
            är störst i Sverige på kassaservice över disk. 37 procent av Sveriges
            befolkning besöker Svensk Kassaservice minst en gång om året.
            Det är således fel att försöka marginalisera användarna och bara
            räkna med de s.k. skyddsvärda grupperna inför framtiden.
          </p>
          <head type="h1" xml:id="i-AE6o7uvfPQziUepUTT4pCa">
            6 Upphandling inte rätt väg
          </head>
          <p xml:id="i-VmDPmN37Atqtg38JkUjmqT">
            Enligt regeringen ska PTS upphandla grundläggande betaltjänster
            där det inte är kommersiellt motiverat att tillhandahålla dem.
            Marknaden kommer att överlåta de olönsamma delarna av landet till
            staten. Det borde finnas en vaksamhet hos staten att ta över olönsamma
            delar av kommersiell verksamhet. Det finns alltför många negativa
            erfarenheter från andra områden där sådan upphandling ägt rum.
            För såväl anställda, de flesta kvinnor, som användare tenderar
            upphandling av centrala tjänster i samhället att bli riskabla
            experiment som ofta blir dyra och sårbara.
          </p>
          <p xml:id="i-6pGoteoUkmPK6C7zX5rqSf">
            Upphandling riskerar att ge osäkra och kortsiktiga lösningar
            som också minskar orters attraktivitet i glesbygder. Det finns
            risk för ett läge då Svensk Kassaservice tillåts avveckla sin
            verksamhet utan att det finns några upphandlade tjänster i området.
            Och hur hanteras en situation där en bank plötsligt beslutar att
            lägga ned eller där det inte finns någon som är beredd att tillhandahålla
            kassaservicen på orten eller på rimligt avstånd? Hur påverkas
            speciellt de som får långa avstånd till närmaste bank och inte
            har tillgång till bil? Det gäller i allmänhet kvinnor och i synnerhet
            äldre kvinnor.
          </p>
          <p xml:id="i-JyLeM4mpqRFwHL96k6hSTQ">
            I enlighet med flera andra remissinstanser menar vi också att
            det är omöjligt att bedöma vad kostnaderna för upphandling kommer
            att uppgå till. Hittills har aktörerna visat sitt ointresse för
            att utföra betalservice utifrån kommersiella villkor, vilket indikerar
            att kostnaderna rimligtvis kommer att bli höga vid en upphandling.
            Dessutom tillkommer kostnaderna för själva upphandlingsförfarandet.
            Regeringen konstaterar själv att arbetet med att identifiera de
            orter som uppfyller dessa villkor kommer att vara centralt för
            att fastställa var upphandling går att genomföra. Det betyder
            att mycket tid, resurser och kostnader kommer att gå åt till upphandlingsförfarandet.
            Det verkar därför mer rationellt och effektivt att inom denna
            naturliga monopolmarknad i stället ge samhällsuppdraget till en
            statlig myndighet eller ett statligt företag. Det ska därför inte
            ske en upphandling av grundläggande betaltjänster i enlighet med
            regeringens förslag utan detta samhällsuppdrag ska skötas av en
            statlig instans. Detta ska ges regeringen till känna.
          </p>
          <p xml:id="i-7q1FfcbWxUp7nVnChJFMB8">
            Vi vill dock understryka att fast vi är motståndare till regeringens
            förslag om upphandling och anser att det ska vara Posten som ska
            tillgodose behovet av betaltjänster, finns det inget som hindrar
            Posten från att finna andra lösningar på lämpliga serviceställen.
            Redan i dag har Svensk Kassaservice ca 170 avtal med dagligvaruhandel,
            bensinstationer eller andra näringsidkare. Det är dock det statliga
            företaget som har helhetsansvaret för verksamheten och därmed
            även för vad som är lämpligt utbud på olika orter.
          </p>
          <p xml:id="i-AeKgRwMQJnatGnVEP7rhuK">
            Om det nu ändå sker en upphandling enligt regeringens förslag,
            bör man överväga om PTS verkligen är den bästa myndigheten att
            utföra uppdraget. PTS har i sin rapport Tillgång till kassaservice
            kartläggning och analys (2006-11-27; dnr 06-6657/39) själv förordat
            att den rollen ska ges till Konsumentverket. Konsumentverket har
            ett mer tydligt konsumentperspektiv när det gäller att omfatta
            hela landets befolkning. Om upphandling av betaltjänster sker
            i enlighet med regeringens förslag ska ansvaret för det åläggas
            Konsumentverket. Detta ska ges regeringen till känna.
          </p>
          <head type="h1" xml:id="i-12CPLK8DyiXY6y9aQLARkp">
            7 Ge Posten uppdraget att tillhandahålla grundläggande betalservice
          </head>
          <p xml:id="i-JnrXdnFvFwhWdHUR1BJPUJ">
            Vänsterpartiet anser att staten även i fortsättningen ska ta
            mer direkt ansvar och vara en garant för betalservicen. Staten
            ska ge ett samhällsuppdrag till någon att utföra uppdraget. Ett
            alternativ är att en särskild myndighet ges uppdraget. Ett annat
            alternativ är att Posten AB får uppdraget. Posten AB är av olika
            anledningar mycket lämpat för uppdraget. Posten har lång erfarenhet
            av kassaserviceverksamheten, har den personal som krävs samt en
            infrastruktur som täcker hela landet, inklusive landsbygden. Det
            borde finnas stora möjligheter till samordning av betaltjänsterna
            med övrig postverksamhet, vilket ger en ökad effektivitet när
            det gäller användandet av redan befintlig infrastruktur. Lantbrevbäringen
            som kanal för grundläggande kassatjänster kan fortsätta som tidigare.
            Mot bakgrund av ovan bör Posten AB ges i uppdrag att ansvara för
            att betaltjänster tillhandahålls för samtliga medborgare. Detta
            ska ges regeringen till känna.
          </p>
          <p xml:id="i-6zXiERxreKd7hYLtyKfue4">
            Posten AB har tidigare tydligt aviserat att man på grund av det
            ekonomiska underskottet inte anser sig kunna tillhandahålla kassaservicen
            i framtiden. Därför menar vi att det är nödvändigt att uppdraget
            i så fall kompletteras med full kostnadstäckning. Därför ska regeringen
            till riksdagen återkomma med ett förslag som möjliggör att full
            kostnadstäckning råder för post- och kassa­service. Detta ska
            ges regeringen till känna.
          </p>
          <p xml:id="i-EBL35FBRokX5Yi2Q6H8i7H">
            Regeringen vill upphäva dagens lag om grundläggande kassaservice,
            eftersom den anser att det är marknaden som ska tillhandahålla
            dessa tjänster. Utifrån vad vi ovan framställt anser vi att lagen
            om grundläggande kassa­service ska kvarstå och endast ändras i
            enlighet med våra motionsförslag. Detta ska ges regeringen till
            känna.
          </p>
          <head type="h1" xml:id="i-Q2ie2b1zu6TE5uoo7tyJUS">
            8 Låt bankerna ta ett större samhällsansvar
          </head>
          <p xml:id="i-DkK9ArbYdguxAQjBbGxXeS">
            Posten AB får 400 miljoner kronor i ersättning av staten för
            att sköta kassaservicen genom det helägda dotterbolaget Svensk
            Kassaservice. Ersättningen täcker dock inte kostnaderna för kassahanteringen.
            Följden blir i praktiken att övrig konkurrensutsatt verksamhet
            subventionerar penninghanteringen, något som Seko påpekar i sin
            syn på postpolitiken.
          </p>
          <p xml:id="i-6iX74swAfXTGfj1iH2jQtY">
            I nuvarande form går kassaservicen således med förlust. En orsak
            är naturligtvis att transaktionsvolymerna minskat. En annan orsak
            är sannolikt också att Svensk Kassaservice organisatoriskt är
            skild från övriga traditionella posttjänster. En integrerad verksamhet
            skulle kunna locka fler kunder genom att servicen blir enklare.
            Kunderna kan uträtta alla sina ärenden på samma ställe.
          </p>
          <p xml:id="i-BgiZEtHHCW6soY3teuWCKB">
            Men en stor anledning till att verksamheten inte varit ekonomisk
            lönsam är att bankerna åkt snålskjuts på statens bekostnad. Statens
            insatser genom Svensk Kassaservice har underlättat bankernas omstrukturering
            av såväl kontorsnät som produkt- och tjänsteutbud. Nya kontorslösa
            banker har etablerats där kunderna har kunnat hänvisas till kassaservicen
            för enklare ärenden som kräver kostsam manuell betjäning. På det
            sättet har man haft kvar kunderna, men sluppit kostnaderna. Andra
            har fått betala det bankerna inte anser sig vilja utföra. Bankernas
            ersättning har inte täckt kostnaderna, vilket innebär att underskottet
            i kassaservicen kan sägas vara en direkt subvention till bankerna.
            Samtidigt som Svensk Kassaservice går med allt större underskott
            har bankerna skapat höga miljardvinster.
          </p>
          <p xml:id="i-QZ1eCYT8QkNASPmQBhp4Po">
            Vi tycker att det är dags att kräva att bankerna tar ett samhällsansvar.
            Det är närmast en skandal att den nuvarande ordningen har fått
            fortgå så länge. Liksom i Finland ska de enligt lag få en förpliktelse
            att ansvara för grundläggande betalservice. Kostnadsansvaret för
            att säkerställa den grundläggande betalservicen i hela landet
            bör därför övergå till banker och finansmarknadens övriga aktörer.
            Detta bör ges regeringen till känna.
          </p>
          <p xml:id="i-TmHEDsFZMxeX5VkDopoG2J">
            Konsumentverket har föreslagit (i rapporten Betaltjänster för
            alla 2001:13) att det i lag ska skrivas in att bankerna måste
            tillhandahålla ett inlåningskonto för att möjliggöra överföringar
            och betalningar. I vissa fall ska bankerna kunna vägra att öppna
            ett sådant konto, men bankerna ska inte kunna neka mot bakgrund
            av kundens tidigare eller nuvarande dåliga ekonomi, t.ex. att
            det finns betalningsanmärkningar eller skuldsanering. Vi anser
            att förslaget skulle stärka konsumentens ställning och att förslaget
            bör genomföras i Sverige. Regeringen bör återkomma med ett lagförslag
            där bankerna åläggs skyldighet att tillhandahålla ett konto för
            möjlighet till överföringar och betalningar. Detta ska ges regeringen
            till känna.
          </p>
          <head type="h1" xml:id="i-8WVxGVJv1fQHZ5dMz3YdTa">
            9 Staten måste ta sitt ansvar för de anställda
          </head>
          <p xml:id="i-EEdzLRNoCU9t5YGKqVA2Xx">
            Den tidigare regeringen aviserade en proposition i frågan om
            kassaservicen till våren 2005. Någon proposition lades dock inte
            fram. Detta var olyckligt, främst för den personal som arbetar
            inom kassaservicen och som nu tvingas leva i fortsatt ovisshet
            om framtiden. I stor utsträckning är det kvinnor som arbetar inom
            kassaservice. Dessa kvinnor får se sina heltidstjänster förvandlas
            till halvtidstjänster, vilket ger ett sämre utgångsläge inför
            eventuell arbetslöshet och när de går i pension. Det måste till
            en ansvarsfull omställning av personalen. Vi har svårt att tänka
            oss samma passivitet från statens sida om det hade gällt en manligt
            dominerad arbetsmarknad. Det är utifrån det perspektivet bra att
            det äntligen händer något. Staten måste visa de anställda kvinnorna
            att staten tar sitt ansvar både som ägare och arbetsgivare.
          </p>
          <p xml:id="i-QoRBnVVk9RBSQr7Tc4mR2S">
            Regeringen avser inte att själv verka för att de anställda ges
            goda arbets-, pensions- och omställningsvillkor, utan lämnar över
            det ansvaret till Posten och Svensk Kassaservice. Vi ser däremot
            att det finns ett starkt behov av att regering och riksdag tar
            sitt ansvar och genom medelstilldelning möjliggör att de anställda
            kan få goda villkor i omställningsarbetet. Det är inte en bra
            utveckling när Svensk Kassaservice på grund av kostnadsskäl tvingas
            till nedskärningar av tjänstgöringstid för de anställda. Det ger
            för den enskilda en lägre lön, omöjliggör annat arbete för att
            kompensera arbetstidssänkningen, ger sämre pension och leder till
            sämre ersättning vid avtalspension. Regering en bör tillse att
            nödvändiga medel ställs till förfogande så att omställning och
            arbetsvillkor kan ske på ett sätt som ger rimliga villkor för
            de anställda. Detta ska ges regeringen till känna.
          </p>
        </div>
        <div type="motSignatures">
          <list>
            <item xml:id="i-C46zXhj8GHTnP67qhajfuB" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-RPguBHUd5KrTHVPjXkycSn" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-Q9PkPWBL17cw2hDK9pW2ga" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-YWX9hyDnDQk8dHgtwg8qdo" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-WBxUugto5HbE3XoGdricyD" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-HsmFgq6WsfwgnJ5RooiZEJ" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
