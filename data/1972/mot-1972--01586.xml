<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01586">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 58 med förslag till förordning &#13;
om skatt på annonser och reklam, m. m.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 58 med förslag till förordning &#13;
om skatt på annonser och reklam, m. m.</title>
          <idno type="rdwebb">FV021586</idno>
          <rs type="number">1586</rs>
          <ref type="dokument_url_text">http://data.riksdagen.se/dokument/FV021586/text</ref>
          <ref type="dokument_url_html">http://data.riksdagen.se/dokument/FV021586</ref>
          <ref type="dokumentstatus_url_xml">http://data.riksdagen.se/dokumentstatus/FV021586</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WA481B5dK716KeKAwszws6" type="signed"/>
        <correspContext corresp="i-WA481B5dK716KeKAwszws6">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-Fs9KpZYHZp1uu9ioJZkH5D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1586/mot_1972__1586-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:1586 11
          </p>
          <p>
            Nr 1586
          </p>
          <p>
            av herr Helén m. fl. i anledning av Kungl. Maj:ts proposition
            nr 58 med förslag till förordning om skatt på annonser och reklam,
            m. m.
          </p>
          <p>
            Reklamens roll och kvalitet
          </p>
          <p>
            I en decentraliserad ekonomi av svensk typ spelar masskommunika-
            tion i olika former en central roll. För att individen-konsumenten
            skall kunna utnyttja de valmöjligheter som ett stort och varierat
            varuutbud erbjuder måste han känna till dess existens. Ur denna
            synpunkt, som medel att informera konsumenterna om nya produkter,
            försäljnings- ställen, prisvariationer etc., är reklamen ett väsentligt
            inslag i marknads- ekonomin. För företagen fyller reklamen likaledes
            en viktig funktion genom att bidra till att skapa avsättningsmöjligheter
            för de varor och tjänster som produceras. Detta innebär emellertid
            inte att reklamen skulle sakna brister och svagheter. I de konsumentpolitiska
            motioner som folkpartiet förelagt riksdagen under de senaste åren
            har vi pekat på några av dem och också föreslagi" 2n rad åtgärder
            för att avhjälpa dem. I motion I:215 till 1970 års riksdag framhöll
            vi t. ex.: Det är uppenbart att reklamen är både önskvärd och
            nödvändig, men den tar sig ibland former som ej kan accepteras.
            I dess värsta former blir den direkt vilseledande. Man blåser
            upp obetydliga produktskillnader i striden om marknadsandelar.
            En del reklam, t. ex. från statliga företag, motverkar samhällets
            socialmedicinska strävanden t. ex. vad gäller sprit och tobak
            eller motverkar direkt en kostpropaganda för att höja folkhälsan.
            Åtskillig reklam domineras av jippon, suggestiva inslag och en
            jargong som är av föga värde. En del reklam orsakar alltså störningar
            i informationsflödet i stället för att höja informationsnivån.
          </p>
          <p>
            och i motion nr 1551 till årets riksdag heter det bl. a.:
          </p>
          <p>
            För att nå sitt syfte spelar reklamen gärna på statusvärderingar,
            betonar ytliga eller skenbara produktskillnader etc. Informationsinne-
            hållet i reklamen är också tämligen begränsat och bestämt av utbuds-
            sidans önskemål att få sin produkt efterfrågad och såld. Det stora
            reklamutbudet skapar därför svårigheter för konsumenterna att
            orientera sig på marknaden och att rationellt planera sin konsumtion.
          </p>
          <p>
            Ett uttalat syfte med reklamskatten är att få till stånd en bättre
            reklam. Denna effekt av reklamskatten skall uppenbarligen uppnås
            på två vägar. Den väg, som synes föresväva departementschefen,
            är att mindre reklam automatiskt innebär bättre reklam. Några
            sakskäl för denna ståndpunkt har inte framlagts, och enligt vår
            mening finns det mycket litet som talar för att den minskade reklamvolymen
            i första hand skulle gå ut över vilseledande reklam, informationsfattig
            reklam etc. Den reklam
          </p>
          <pb facs="riksdagen-motions-pdf/data/1972/mot_1972__1586/mot_1972__1586-002.pdf"/>
          <p>
            Mot. 1972:1586 12
          </p>
          <p>
            som först kommer att falla bort om reklamskatt införs är den
            minst säljande reklamen. Ingenting tyder på att den minst säljande
            också är den minst adekvata. Reklamutredningen å sin sida har
            tänkt sig ett s. k. befrielseinstitut för bra och informationsrik
            reklam, dvs. dylik reklam skall kunna befrias från reklamskatt.
            Bortsett från den befogade kritik, som riktats mot förslaget från
            utredningsledamöter och remissinstanser, för byråkrati, godtycke
            etc. anser vi det vara en omväg för att skapa bättre reklam. Till
            bilden hör också att något förslag till utformning av befrielseinstitutet
            ännu inte föreligger. Även om man accepterar utredningens förslag
            och resonemang, skulle därför reklamskattens sanerande effekt
            träda i kraft först vid någon senare tidpunkt. Mot denna bakgrund
            finner vi det inte särskilt troligt att reklam- skatten kommer
            att verka sanerande på reklamen. För detta fordras enligt vår
            mening andra och mer direkta åtgärder. Förslag till sådana åtgärder
            har vi tidigare förelagt riksdagen i samband med våra konsu- mentpolitiska
            motioner. För att skydda konsumenterna mot vilseledande reklam
            och annan otillbörlig marknadsföring och motverka inriktningen
            på skenbara och för konsumenterna värdelösa produktdifferentieringar
            har folkpartiet föreslagit en konsumentskyddslag. Införandet av
            mark- nadsföringslagen har i stort sett tillgodosett detta krav.
            Som vi framhåller i motion nr 1551 är en stor del av argumenteringen
            i reklamen mera allmänt suggestiv än direkt vilseledande. Det
            är därför osannolikt att man skapar en bättre reklam enbart genom
            en konsument- skyddslag. Det kan visa sig nödvändigt att också
            vidta åtgärder för att få till stånd en mer informationsrik reklam.
            Konsumentupplysningen utgör visserligen ett informativt komplement
            till reklamen, men dess möjlig- heter är med tanke på reklamens
            volym och genomslagskraft ändå tämligen begränsade. I första hand
            bör företagen själva känna ett ansvar för att reklamen i större
            utsträckning tillgodoser konsumenternas informationsbehov. Ett
            annat alternativ är att ge konsumentombuds- mannen (KO) möjlighet
            att föra förhandlingar med företagen inte bara om vederhäftigheten
            utan också om informationsmängden i reklamen. Marknadsföringslagen
            erbjuder i dag vissa möjligheter till detta, men dessa bör i så
            fall byggas ut. För att förse konsumenterna med saklig information
            om varor och tjänster måste även åtgärder, som ej direkt berör
            reklamen, tas till. En väg, som folkpartiet för sin del förordat
            i olika sammanhang för att förse konsumenterna med objektiv och
            standardiserad varu- och tjänsteinfor- mation, är en utbyggnad
            av varu- och tjänstedeklarationssystemet. På sikt bör, enligt
            vår mening, deklarationsplikt införas för ur konsumentsyn- punkt
            viktigare varor och tjänster. Förslag i denna riktning har förelagts
            årets riksdag. En utbyggnad av deklarationsverksamheten förutsätter
            dock att deklarationerna görs mer lättlästa och lättillgängliga,
            t. ex. genom att de får karaktären av bruksdeklarationer, som
            på ett enkelt sätt talar om varans egenskaper och i vilka sammanhang
            den bör användas.
          </p>
          <pb facs="riksdagen-motions-pdf/data/1972/mot_1972__1586/mot_1972__1586-003.pdf"/>
          <p>
            Mot. 1972:1586 13
          </p>
          <p>
            Reklamvolymen
          </p>
          <p>
            För både reklamutredningen och regeringen är ett uttalat syfte
            med reklamskatten att åstadkomma en minskning av den totala reklamvo-
            lymen i samhället. I ett eller annat avseende förekommer det således,
            enligt reklamutredningens och regeringens uppfattning, för mycket
            reklam. Till att börja med kan då konstateras att stor osäkerhet
            råder om reklamens nuvarande omfattning. De siffror, som reklamutredningen
            redovisar, bygger på enkla trendframskrivningar och är därmed
            mycket osäkra. Som några av utredningens ledamöter och åtskilliga
            remissinstan- ser påpekat finns det mycket som tyder på att tillväxten
            i reklamen stagnerat efter 1967. De av utredningen redovisade
            siffrorna för den totala reklamvolymen skulle därmed vara för
            höga. Vad som däremot med större säkerhet kan fastställas är,
            att reklamvolymen, relativt sett, varierar kraftigt mellan olika
            branscher. För enstaka varugrupper inom t. ex. den kemisk-tekniska
            sektorn kan man notera en så hög reklamintensitet, kvoten mellan
            reklamkostnader och omsättning, som 25 procent, medan posten i
            livsmedelskonsumtionen som t. ex. ägg, mjölk och charkuterier
            har en reklamintensitet på 0,2 — 0,3 procent. Det rör sig emllertid
            här om extremvärden. För konsument- varusektorn som helhet uppgår
            reklamintensiteten till 2 procent. Önskan att åstadkomma en minskning
            av reklamvolymen generellt sett måste, som framhållits ovan, bygga
            på uppfattningen att reklamen i ett eller annat avseende fått
            alltför stor omfattning. Olika skäl kan och har åberopats för
            en sådan ståndpunkt. Ett skäl, som bl.a. använts av reklamutredningen,
            är, att reklamen tar i anspråk för stor del av samhällets resurser
            och innebär en dålig resursanvändning. Det är emellertid knappast
            möjligt att uttala sig om, huruvida en för stor eller för liten
            andel av samhällets resurser utnyttjas för reklamända- mål och
            huruvida reklamen innebär ett gott eller dåligt utnyttjande av
            resurserna, utan att granska förhållandena bransch för bransch.
            För att kunna bedöma den ur samhälls- och företagsekonomisk synpunkt
            optimala storleken på reklamvolymen är det, enligt vår uppfattning,
            nödvändigt att se reklamen i sitt sammanhang som en nödvändig
            del av produktionsprocessen i vid bemärkelse. Reklamens betydelse
            i förhållan- de till pris- och produktutveckling, försäljningsformer
            etc. måste analyseras och beaktas. Det är vidare nödvändigt att
            ta hänsyn till vad en mindre reklamvolym kan innebära i form av
            övergång till andra försäljnings- och marknadsföringsformer, vilkas
            reala resursutnyttjande är större än reklamens. Något material,
            som möjliggör bedömningar av detta slag, har, som bl.a. konsumentombudsmannen
            (KO) påpekat i sitt remissvar, inte framlagts av reklamutredningen.
            Inte heller har utredningen försökt bygga under sitt ställningstagande
            genom en analys av detta slag. Dess uttalande att reklamen generellt
            sett tar i anspråk för stor del av våra
          </p>
          <pb facs="riksdagen-motions-pdf/data/1972/mot_1972__1586/mot_1972__1586-004.pdf"/>
          <p>
            Mot. 1972:1586 14
          </p>
          <p>
            det finns goda skäl att anta, att reklamen i vissa branscher
            fått en alltför stor omfattning, som bidrar till att inrikta konkurrensen
            på snabba modellbyten och skenbara produktdifferentieringar. Som
            medel för att åstadkomma en minskning av reklamvolymen inom vissa
            branscher är emellertid, som flertalet remissinstanser starkt
            under- strukit, en generellt verkande reklamskatt föga verkningsfull.
            Reklamut- redningen och departementschefen har inte heller kunnat
            framlägga några skäl för att det skulle förhålla sig på det viset.
            Det finns tvärtom anledning anta, att en allmän reklamskatt, inom
            vissa gränser, har minst betydelse för de branscher, där reklamens
            betydelse som konkurrensme- del är störst och där reklamintensiteten
            därmed också är högst. En tänkbar väg för att uppnå en bättre
            reklamavvägning är att vidga näringsfrihetsombudsmannens (NO)
            eller konsumentsombudsmannens (KO) möjligheter att genom förhandlingar
            med företagen efter modell av konkurrensbegränsningslagen och
            marknadsföringslagen få till stånd begränsningar av reklamens
            omfattning. Redan i sin nuvarande utform- ning ger konkurrensbegränsningslagen
            NO vissa möjligheter på det här området. I fall då en reklaminsats
            på ett från allmän synpunkt skadligt sätt påverkar prisbildningen
            inom en bransch eller om reklamen på samma sätt försvårar annans
            näringsutövning kan ingripande ske med stöd av konkurrensbegränsningslagen.
            Vad som reklamutredningen i sitt fortsatta arbete bl. a. bör överväga
            är om ingripanden även skall kunna ske i situationer, där direkta
            konkurrensbegränsande verkningar inte föreligger. En vidgning
            av nuvarande möjligheter förutsätter dock en noggrann precisering
            av de villkor, under vilka ev. ingripanden får ske. Sådana åtgärder
            måste också, i likhet med vad som nu gäller, föregås av ett omfattande
            utrednings- och undersökningsförfarande. I sammanhanget vill vi
            resa frågan, om det inte över huvud taget vore önskvärt att mer
            kontinuerliga undersökningar gjordes om reklamens omfattning inom
            olika branscher och varugrupper.
          </p>
          <p>
            Sysselsättningseffekter
          </p>
          <p>
            De sysselsättningsmässiga verkningarna av reklamskatten sträcker
            sig till flera olika branscher; i sammanhanget tas emellertid
            endast upp den bransch, som torde drabbas hårdast av reklamskattens
            införande, nämligen den grafiska branschen. Inom en stor del av
            denna bransch bedrivs verksamheten i närmast hantverksmässiga
            former, vilket sammanhänger med att den traditionella teknik,
            som fortfarande används, gör det svårt att erhålla några egentliga
            stordriftsfördelar. Den grafiska industrin karakteriseras därför
            av en mycket hög andel mindre företag. Ca 90 96 av företagen har
            mindre än 50 anställda. Branschen står emellertid av allt att
            döma inför betydande strukturomvandlingar, vilkas verkningar redan
            börjat bli kännbara. Bakom denna ligger framför allt framväxten
            av ny grafisk teknik, som förändrar produktionsbetingelserna och
            möjliggör väsentliga stordriftsfördelar. En annan bidragande orsak
            är den ökande internationaliseringen av trycksaksmarknaden, som
            innebär en skärpt
          </p>
          <pb facs="riksdagen-motions-pdf/data/1972/mot_1972__1586/mot_1972__1586-005.pdf"/>
          <p>
            Mot. 1972:1586 15
          </p>
          <p>
            konkurrens från utlandet. Enligt 1970 års långtidsutredning är
            det därför troligt att branschstrukturen på sikt kommer att förändras
            genom fusioner, företagsnedläggningar och en snabbare tillväxt
            av större företag. Mot denna bakgrund har chefen för industridepartementet
            funnit det nödvändigt att tillsätta en särskild branschutredning
            för att granska branschens svårigheter och föreslå lämpliga åtgärder.
            De första känning- arna av den kommande omstruktureringen har
            redan blivit märkbara. I januari 1972 uppmättes det högsta antalet
            registrerade arbetslösa inom branschen under hela efterkrigstiden,
            mer än 600 personer. För 1972 väntas ytterligare minskningar komma
            att ske bland såväl arbetare som tjänstemän. Hittills har varsel
            utfärdats för flera hundra anställda. Till detta skall läggas
            att det på sina håll förekommer en dold arbetslöshet. Arbetskraften
            är för stor i förhållande till arbetstillgången. Under sista kvartalet
            1971 t.ex. utnyttjade endast 37 Z av företagen sin fulla kapacitet.
            I viss mån är naturligtvis arbetslösheten och det låga kapacitetsutnytt-
            jandet ett resultat av lågkonjunkturen. Men mycket tyder på att
            situationen kommer att bestå även efter det att konjunkturen svängt
            uppåt. Vi har redan pekat på strukturomvandligen inom branschen.
            Mindre enheter kommer att läggas ner eller slås ihop; inom större
            företag kommer rationaliseringar att ske och mer automatiserade
            produktions- processer att införas. På branschhåll räknar man
            vidare med en ogynnsam utveckling av trycksaksvolymen under de
            närmaste åren. Det befaras t.ex. att den under senare år minskade
            utgivningen av skön- och facklitteratur kommer att ligga kvar
            på en låg nivå, att kommunernas ansträngda finanser resulterar
            i omfattande nedskärningar av anslagen till läromedel och att
            reklamtrycksvolymen samt fack-, firma- och medlems- tidskrifternas
            tryckvolym stagnerar. Det är sålunda mot bakgrunden av en redan
            svår situation som reklamskattens verkningar för den grafiska
            branschen skall bedömas. Den för sysselsättningen inom den grafiska
            branschen intressanta effekten är den minskade efterfrågan på
            reklamtryck, som reklamskatten kan förväntas leda till. I första
            hand är denna naturligtvis ett resultat av den dämpning av reklamvolymen
            i allmänhet, som åsyftas med reklam- skatten. Men också substitutionseffekter
            av olika slag, t. ex. övergång till icke skattebelagda förfaranden
            som stencilering, fotostatkopiering etc., ökat utnyttjande av
            personliga marknadsförings- och försäljningsmetoder, tryckning
            i egna kontorsoffsetpressar etc. kan medverka till en nedgång
            i efterfrågan på reklamtryck. Till detta kommer så den övergång
            till tryckning utomlands som man inom branschen förväntar kommer
            att ske. Hur stor minskningen för reklamtrycksaker kommer att
            bli och vilka de sysselsältningsmässiga konsekvenserna av denna
            blir är naturligtvis svårt att ange exakt. Det bör dock vara möjligt
            att göra en ungefärlig uppskattning. Reklamutredningen har räknat
            med att en skattesats på 10 &amp; kommer att minska den totala reklamvolymen
            med 4—6 76. Hur denna minskning
          </p>
          <pb facs="riksdagen-motions-pdf/data/1972/mot_1972__1586/mot_1972__1586-006.pdf"/>
          <p>
            Mot. 1972:1586 16
          </p>
          <p>
            fördelar sig på olika media har dock inte redovisats. Mot bakgrund
            av vad som anförts ovan finns det dock anledning att anta att,
            som de grafiska arbetsgivar- och industriorganisationerna framhåller
            i sitt remissvar över reklamutredningen, minskningen för reklamtrycksaker
            framställda i Sverige blir större än det av utredningen beräknade
            genomsnittet för hela reklamvolymen. De grafiska arbetsgivar-
            och industriorganisationerna räknar för sin del med en minskning
            på minst 10 96. Något material som motsäger denna uppfattning
            har inte framkommit. En tioprocentig minskning av reklamtrycksvolymen
            skulle enligt branschens egna beräk- ningar leda till en omedelbar
            sysselsättningsminskning motsvarande ca 450 årsarbetare. De sysselsättningsmässiga
            verkningarna sträcker sig emellertid längre än så. För en mycket
            stor del av de mindre och medelstora företagen, som således utgör
            ca 90 76 av antalet företag inom branschen, är starkt beroende
            av beställningar på reklamtryck. De utgör ett nödvändigt komplement
            till annan trycksaksframställning. En minsk- ning av reklamtrycket
            kan därför för åtskilliga av dessa företag medföra att man helt
            tvingas upphöra med sin verksamhet. Och en nedläggning drabbar
            inte bara dem som är direkt sysselsatta med reklamtryck utan samtliga
            anställda. Sammanfattningsvis: reklamskatten kan komma att förvärra
            en redan svår situation för den grafiska branschen. Takten i strukturomvandlingen
            kan förmodas komma att öka med snabbare friställningar som följd.
            Samtidigt rycks grunden undan för den inom industridepartementet
            arbetande utredningsgruppen. En viktig punkt i sammanhanget är
            de ytterligare negativa effekter på pressens ekonomiska situation
            som svårigheter för den grafiska branschen kan få. Många tidningsföretag
            bedriver en omfattande civiltrycksverksam- het och är ofta starkt
            beroende av denna. Genom att minska efterfrågan på reklamtryck
            kommer därför reklamskatten också indirekt att påverka pressens
            ekonomi.
          </p>
          <p>
            Trycksaksimporten
          </p>
          <p>
            Hur reklamskatten kommer att påverka benägenheten att förlägga
            trycksaksbeställningar till utlandet är naturligtvis svårt att
            med någon exakthet uttala sig om. Hittills har de svenska tryckerierna
            i stort sett kunnat hävda sig väl mot konkurrensen från utlandet.
            För beställarna har fördelen av att anlita ett tryckeri inom landet
            övervägt. Inom den grafiska branschen finns emellertid nu betydande
            oro för att en pålaga på 10 6 kommer att ge de utländska konkurrenterna
            sådana kostnadsmässi- ga fördelar att det kommer att vara svårt
            för många trycksaksbeställare att stå emot. Branschens oro sammanhänger
            med de svårigheter som kan uppstå i vad gäller att belasta importerade
            trycksaker med reklamskatt. Beträffande möjligheterna härtill
            har generaltullstyrelsen i sitt remissvar uttryckt följande uppfattning:
          </p>
          <pb facs="riksdagen-motions-pdf/data/1972/mot_1972__1586/mot_1972__1586-007.pdf"/>
          <p>
            Mot. 1972:1586 17
          </p>
          <p>
            Tillämpningen av en skatt på införsel av reklamtrycksaker skulle
            möta stora svårigheter i såväl administrativt som fiskalt hänseende.
            Dessa avser inte så mycket varor som förvärvas mot vederlag för
            användning som reklam i importörens verksamhet, ehuru problemet
            med bipackning- ar kan göra sig gällande även i sådana sammanhang.
            I stället hänför sig svårigheterna i så mycket högre grad till
            gratisleveranser för nyssnämnda ändamål (det rör sig då i regel
            om införsel till återförsäljare av importerade varor). Dylika
            gratisleveranser torde på grund av vansklig- heten att uppdaga
            bipackningar komma att i avsevärd utsträckning undandras beskattning.
            I den mån de likväl kommer till beskattning erbjuder det stora
            problem att erhålla ett tillförlitligt beskattningsvärde. Än större
            skulle svårigheterna bli att ta ut skatt på reklamtrycksaker vilka
            inkommer som direktreklam i brevförsändelser, och utredningen
            har själv funnit det nödvändigt att undanta sådana trycksaker
            från beskattning utom när det gäller massförsändelser. Styrelsen
            ställer sig även beträffan- de massförsändelser redan från här
            ifrågavarande synpunkter tveksam till möjligheten att finna en
            tillfredsställande form för uttagande av reklam- skatt. Härtill
            kommer att internationella överenskommelser i avsevärd mån begränsar
            möjligheten att ta ut skatt vid import. Viktigast i detta sammanhang
            är konventionen för underlättande av import av varuprover och
            reklammaterial (SÖ 1955:23). Denna konvention utgör hinder för
            uttagande av skatt på direktreklam, även i form av massförsändelse,
            frånsett reklam som här i landet etablerade företag kan tänkas
            sprida från utlandet. (vår kursivering)
          </p>
          <p>
            Beträffande viss trycksaksimport föreligger det således inga
            som helst möjligheter att utan uppsägning av gällande konventioner
            ta ut reklam- skatt. I vad gäller av svenska företag i utlandet
            beställda trycksaker som i brevförsändelser via utländska postanstalter
            tillställs adressater i Sverige menar reklamutredningen själv,
            att det inte föreligger några möjligheter att utta skatt vid enstaka
            försändelser eller mindre massändningar. Utredningen anser det
            dock till fyllest om man kan beskatta mer betydande massändningar.
            Den väg som enligt utredningen skulle möjliggöra ett uttagande
            av skatt är att postverket inte är skyldigt att här i landet distribuera
            posttrycksaker, som lämnats in i utlandet av person eller företag
            med hemvist i Sverige, om det gäller större antal eller inlämning
            skett i utlandet i syfte att dra fördel av lägre porton. Utredningen
            finner det emellertid uteslutet att skatten skall uttas av de
            enskilda adressaterna. I stället måste den enligt utredningen
            erläggas av avsändaren. Man kan därvid antingen utforma detta
            som en formell skyldighet för avsändaren att betala skatten eller
            så att avsändaren i eget intresse erbjuds att erlägga skatten
            i stället för adressaterna. Oavsett vilken lösning man väljer
            måste det komma att åvila utländska postanstal- ter att svara
            för uppbörden av reklamskatten. Att det härvidlag kommer att uppstå
            betydande praktiska problem är uppenbart, inte minst på grund
            av språksvårigheter och de gränsdragningsproblem, som undantagsbe-
            stämmelserna ger upphov till. Sanktionen mot en avsändare som
            inte erlägger reklamskatt är således enligt utredningens tankegång,
            som också accepteras av departements-
          </p>
          <pb facs="riksdagen-motions-pdf/data/1972/mot_1972__1586/mot_1972__1586-008.pdf"/>
          <p>
            Mot. 1972:1586 18
          </p>
          <p>
            chefen, att försändelserna inte kommer att befordras till adressaterna.
            Som påpekats av flera remissinstanser kan det emellertid starkt
            ifråga- sättas, om detta står i överensstämmelse med tryckfrihetsförordningen.
            Enligt denna får postverket ej göra inskränkningar i eller ställa
            villkor för tryckt skrifts spridande på grund av dess innehåll.
            Reglerna gäller även från utlandet avsända skrifter. Det är tveksamt
            om förslaget att postverket skall hindra befordran av tryckt reklamskrift
            för vilken skatt ej erlagts står i överensstämmelse härmed.
          </p>
          <p>
            Annonsskatten
          </p>
          <p>
            Förslagen i proposition nr 58 innebär att den annonsskatt som
            infördes den 1 juli 1971 bibehålls, trots de klara nackdelar för
            pressens ekonomi som den inneburit. När förslaget om annonsskatt
            förelades föregående års riksdag avvisades det klart av folkpartiet.
            Vår linje var: ja till stöd åt tidningar som har det ekonomiskt
            svårt; nej till åtgärder mot tidningar som bär sig. Invändningarna
            från vår sida gentemot annons- skatten var bl.a. följande. (för
            utförligare argumentation se motion 1971:1284)
          </p>
          <p>
            Det är oacceptabelt att lägga en ny specialbörda på tidningarna
            i ett läge där en betydande nedgång i annonseringen allvarligt
            försvagat alla tidningars ekonomiska situation. Effekten av en
            annonsskatt kan bli att andratidningarna drabbas hårdast genom
            att höjda annonskostnader föranleder många företag att begränsa
            annonseringen till den största tidningen i en viss region. En
            presspolitik som successivt vidgar stödbehovet och gör att allt
            fler tidningar kommer i behov av stöd ökar efter hand utrymmet
            för godtycke, otillbörlig påverkan och tvivelaktiga bedömningar
            från sam- hällets sida.
          </p>
          <p>
            Vår fortsatta avvisande hållning till annonsskatten framgår av
            den partimotion, nr 53, om annonsskattens slopande som tidigare
            förelagts riksdagen. I denna konstaterar vi bl. a. att annonsskatten
            har minskat förstatidningarnas resurser på ett allvarligt sätt.
            Men samtidigt har denna skatt också påtagligt försvagat andratidningarnas
            situation. Företagen har ofta minskat sin annonsering och då dragit
            in reklamen i andratidningen. Statistiken visar att annonserna
            i storstädernas förstatidningar under perioden juli-oktober minskat
            med 11,7 procent; för andratidningar i samma kommuner är nedgången
            drygt dubbelt så stor eller 25,3 procent. I landsorten har annonserna
            i genomsnitt minskat med 8,3 procent för förstatidningar och 15,2
            procent för andratidningar. Annonsskatten har således allvarligt
            försvårat situationen för alla sorters tidningar och bör därför
            avskaffas med det snaraste. I det föregående har vi sagt ett klart
            nej till införande av reklamskatt. Den är inget verksamt medel
            för att skapa bättre reklam eller dämpa reklamvolymen i de fall
            det är befogat; den har vidare negativa effekter på sysselsättningen
            inom den grafiska branschen, som redan tidigare är härt pressad.
            Det finns därför skäl att i detta sammanhang erinra om
          </p>
          <pb facs="riksdagen-motions-pdf/data/1972/mot_1972__1586/mot_1972__1586-009.pdf"/>
          <p>
            Mot. 1972:1586 19
          </p>
          <p>
            skatteutskottets uttalande i samband med behandlingen av annons-
            skatten, nämligen att ”om ett förslag om reklamskatt inte framläggs
            eller om ett sådant förslag inte kan godtas, frågan om annonsskatten
            bör omprövas”. (Skatteutskottet 1971:30 s. 7) Ett nej till reklamskatten
            från riksdagens sida bör därför också innebära ett ja till annonsskattens
            slopande. Det främsta syftet med reklamskatten är, enligt propositionen,
            att finansiera ett utökat statligt stöd åt dagspressen. Samma
            motiv anfördes när annonsskatten förelades riksdagen förra året.
            Från folkpartiets sida anförde vi då, att det var helt orimligt
            att finansiera ett presstöd genom en ny punktbeskattning, som
            särskilt hårt drabbar vissa tidningsföretag. Med en dylik beskattning
            försvagas den ekonomiska ställningen i de drabbade företagen och
            därmed motverkas syftet med de samhälleliga stödåtgärderna, som
            ju skulle vara att förbättra och inte försämra de ekonomiska betingelserna
            för en fri och oberoende dagspress. Samma principiella uppfattning
            gör sig gällande i dag. Ett stöd till en drabbad bransch bör inte
            finansieras via en skatt som drabbar samma bransch. När det gäller
            stödet till andra utsatta branscher som Teko, glas, möbler etc
            har detta inte finansierats genom speciella skatter. Det har i
            stället uppfattats som naturligt att detta stöd utgått utan att
            speciella finansieringsställen anvisats. Inte heller har det ansetts
            motiverat att finansiera det omfattande stödet till de statliga
            företagen med en särskild skatt på mer framgångsrika konkurrenter
            inom samma bransch.
          </p>
          <p>
            Tryckfrihetsaspekter
          </p>
          <p>
            I samband med annonsskattens införande förra året framhöll vi
            från folkpartiets sida, att det var tveksamt om kombinationen
            av annonsskatt och selektivt presstöd med den utformning det fått
            var förenlig med tryckfrihetsförordningens bokstav och anda. Dessa
            tveksamheter finns, som närmare utvecklas i motion nr 1596, fortfarande
            kvar. Även reklamskatten aktualiserar emellertid vissa tryckfrihetsfrågor.
            Vi har redan tidigare pekat på en, nämligen möjligheterna för
            postverket att förhindra distribution av försändelser med trycksaker
            för vilka reklamskatt inte erlagts. En annan aspekt gäller beskattningen
            av s.k. blandade meddelanden, dvs. reklam som både innehåller
            kommer- siell och icke-kommersiell information. Enligt förslaget
            skall icke-kom- mersiell reklam lämnas obeskattad. Som skäl härför
            anför utredningen att det rör sig om meddelande som faller under
            tryckfrihetsförordningen. I vissa fall förekommer emellertid också
            att reklam i tryckt skrift innehåller framställningar om både
            rent kommersiella förhållanden och icke-kommersiella förhållanden.
            Som utredningen själv framhåller vore det riktigast att undanta
            sådana blandade meddelanden från beskattning- en. Praktiska skäl
            leder emellertid utredningen till att ändå föreslå att blandat
            reklammeddelande i tryckt skrift skall vara beskattningsbart.
            Det är emellertid enligt vår mening inte möjligt att anföra ”praktiska
            skäl” som motiv för att begränsa tillämpningen av en grundlag.
          </p>
          <pb facs="riksdagen-motions-pdf/data/1972/mot_1972__1586/mot_1972__1586-010.pdf"/>
          <p>
            Mot. 1972:1586 20
          </p>
          <p>
            Varken utredningen eller departementschefen har ägnat de tryckfri-
            hetsrättsliga aspekterna någon närmare analys. Med hänsyn till
            de förhållanden som vi pekat på ovan, anser vi det väsentligt
            att utskottet vid sin behandling av förslaget även låter företa
            en granskning av förslaget ur tryckfrihetssynpunkt. Med hänvisning
            till vad ovan anförts hemställer vi att riksdagen avslår proposition
            nr 58, samt att riksdagen beslutar överlämna motionen i de delar
            som rör reklamsanerande åtgärder till reklamutredningen.
          </p>
          <p>
            Stockholm den 6 april 1972 GUNNAR HELÉN (fp)
          </p>
          <p>
            OLLE DAHLÉN (fp) CECILIA NETTELBRANDT (fp) SVEN GUSTAFSON (fp)
            SIGVARD LARSSON (fp) i Göteborg i Umeå PER AHLMARK (fp) ROLF WIRTÉN
            (fp) THORVALD KÄLLSTAD (fp) MAC P. HAMRIN (fp) KARL ERIK ERIKSSON
            (fp) DANIEL WIKLUND (fp) i Arvika i Stockholm
          </p>
          <p>
            SVEN ANTBY (fp)
          </p>
          <p>
            Göteborgs Offsettryckeri AB 72 1289 S Stockholm 1972
          </p>
        </div>
      </div>
    </body>
  </text>
</TEI>
