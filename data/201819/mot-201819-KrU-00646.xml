<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-00646">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linköping m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:646 av Jonas Andersson i Linköping m.fl. (SD)</title>
          <idno type="rdwebb">H602646</idno>
          <rs type="number">646</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H602646/text</ref>
          <ref type="dokument_url_html">http://data.riksdagen.se/dokument/H602646</ref>
          <ref type="dokumentstatus_url_xml">http://data.riksdagen.se/dokumentstatus/H602646</ref>
          <ref type="docx">http://data.riksdagen.se/fil/72D12FAC-9019-422B-9A0A-AA4155CAAAD2</ref>
          <ref type="pdf">http://data.riksdagen.se/fil/D6A08992-9430-4B4D-8B9C-3D06609A7A94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bo64QMdsQxvFfiff9THa7j" type="signed"/>
        <correspContext corresp="i-Bo64QMdsQxvFfiff9THa7j">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-6yQno2p7ftsp83sugLLcQW" type="submitted">
          <date when="2018-11-21"/>
          <time when="16:14:01"/>
        </correspAction>
        <correspAction xml:id="i-PoKFXx7EdX8YMMzkQgcMjo" type="reviewed">
          <date when="2018-11-21"/>
          <time when="16:46:09"/>
        </correspAction>
        <correspAction xml:id="i-D1YaFkQNxaXDy5ZAPZA32c" type="referred">
          <date when="2018-12-05"/>
        </correspAction>
        <correspAction xml:id="i-CEHYVRd4tHRqfofufoKNGX" type="assigned">
          <date when="2019-04-17"/>
          <time when="11:22:02"/>
        </correspAction>
        <correspContext corresp="i-CEHYVRd4tHRqfofufoKNGX">
          <ref type="assignedTo">Kulturutskottet</ref>
        </correspContext>
        <correspAction xml:id="i-9oTk4GKwccZZA8oANYsj5S" type="behandlas_i"/>
        <correspContext corresp="i-9oTk4GKwccZZA8oANYsj5S">
          <ref type="uppgift">2018/19:KrU13</ref>
          <ref type="ref_dok_id">H601KrU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU13</ref>
          <ref type="ref_dok_titel">Frågor om konstarterna och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-66QXyMU3gF63voSsTkKn39" type="motHeader">
        <div xml:id="i-Q5PVdQYRT3UQcwg4SV2i4T" type="motTitle">
          Motion till riksdagen 2018/19:646 av Jonas Andersson i Linköping
          m.fl. (SD) Filmpolitik
        </div>
      </div>
      <div xml:id="i-2scAM45xbyHdQRknFiv8yd" type="motBody">
        <div xml:id="i-4NdkLMrct784o5tvXd2frP" type="motProposal" subtype="förslag">
          <head xml:id="i-A7cftbDsNPNBf6dTS55v2r">
            Förslag till riksdagsbeslut
          </head>
          <list xml:id="i-Fy7enPyckQE14nf5UMRSwy" style="ol">
            <item xml:id="i-Bo7sqFLkpcodMg1iN78LJg">
              Riksdagen ställer sig bakom det som anförs i motionen om förslag
              till förändringar inom svensk filmpolitik och tillkännager detta
              för regeringen.
            </item>
            <item xml:id="i-9Pg3JN1LWWjeo2VXH8zdG7">
              Riksdagen ställer sig bakom det som anförs i motionen om att
              regeringen ska presentera ett nytt helhetsförslag för svensk filmpolitik,
              i samråd med riksdagens partier och branschens berörda aktörer,
              och tillkännager detta för regeringen.
            </item>
            <item xml:id="i-EpBjaDzx1iXVo9zsryXJs7">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-CAhGmJ8VTev3544A3oKGsT">
              Riksdagen ställer sig bakom det som anförs i motionen om finansiering
              av svensk film och tillkännager detta för regeringen.
            </item>
            <item xml:id="i-VFmyK4u18x4uVc5BsJmUrS">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna till
              en differentierad biografavgift för inhemsk film i förhållande
              till utomeuropeisk film och tillkännager detta för regeringen.
            </item>
            <item xml:id="i-TAeYLPQzN7C9weopg2zpCn">
              Riksdagen ställer sig bakom det som anförs i motionen om insatser
              mot olovlig hantering av film och tillkännager detta för regeringen.
            </item>
            <item xml:id="i-6n53MSfZq7NfXfhoBsVZGx">
              Riksdagen ställer sig bakom det som anförs i motionen om att
              utreda möjligheterna till gemensamma nordiska produktionsincitament
              för film och tillkännager detta för regeringen.
            </item>
            <item xml:id="i-BhnewqcArLq8feLuKoRNqj">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden och tillkännager detta
              för regeringen.
            </item>
            <item xml:id="i-5yx998yRHy2a3YUSG2vYR5">
              Riksdagen ställer sig bakom det som anförs i motionen om att
              det nordiska filmpolitiska samarbetet bör utökas och tillkännager
              detta för regeringen.
            </item>
            <item xml:id="i-VUtwb3jYJVUX91wnNhSJaN">
              Riksdagen ställer sig bakom det som anförs i motionen om det
              internationella samiska filminstitutet och tillkännager detta
              för regeringen.
            </item>
          </list>
        </div>
        <div xml:id="i-U7HYPgvV4xXAwqUdswu8KT" type="motContent">
          <head xml:id="i-7QpZWp1RxP4ev1deHYnVEi" type="h1">
            Framtidens filmpolitik
          </head>
          <p xml:id="i-UBKP2iQ5pB8Pyp4dw5czTL">
            Svensk filmpolitik är i behov av reformer då förutsättningarna
            för att producera svensk film med tiden har blivit sämre. Det
            finns en risk att filmer som återger berättelser i svenska miljöer
            på det svenska språket i en svensk kulturell kontext blir färre
            i framtiden. Sverigedemokraterna ser ett stort värde i att det
            finns ett välutvecklat svenskt filmutbud för Sverige som nation.
          </p>
          <p xml:id="i-CpWx3YArj8eGjtda2jrhXQ">
            Framtidens filmpolitik måste försöka bemöta de svårigheter som
            filmbranschen står inför, av vilka det huvudsakliga problemet
            är att det är svårt att få filmproduktioner att gå runt ekonomiskt.
            Eftermarknaden har i stort sett försvunnit till följd av den tekniska
            utvecklingen, som möjliggjort såväl illegal som legal spridning
            av film genom internet. Dessvärre inbringar inte de legala tjänster
            som finns för spridning av film via internet några större intäkter
            som kompenserar för inkomsttappet av den försvunna vhs-, dvd-
            och Blu-ray-försäljningen. Samtidigt kan de illegala tjänsterna
            distribuera upphovsrätts­skyddade filmer till ett obegränsat antal
            mottagare och då ofta med högre kvalitet än de legala alternativen.
          </p>
          <p xml:id="i-KnyWY9y1tmL2B4P3D6EQPe">
            Regeringen Löfven försökte genom de förslag den presenterade
            i filmpropositionen 2016 förbättra förutsättningarna för svensk
            film. Riksdagen underkände dock nämnda regerings filmpolitiska
            förslag och det tvistades om huruvida regeringens konsekvens­analys
            av dess förslag verkligen var trovärdig. Trots detta valde den
            dåvarande regeringen att genomföra sina förslag, vilka inkluderade
            ett helförstatligande av filmpolitiken.
          </p>
          <p xml:id="i-8ZVCYppwZzvc5Aq6V9hE6Z">
            Sverigedemokraterna anser att rådande filmpolitik inte ger förutsättningar
            för en livskraftig filmbransch i Sverige, och att de filmpolitiska
            förändringar som regeringen Löfven genomförde inte förbättrade
            förutsättningarna för filmbranschen i stort. Filmbranschens svåra
            ekonomiska förutsättningar att få en filmproduktion att gå runt
            kvarstår.
          </p>
          <p xml:id="i-BTCM4XDFqAYzuKHMN1mKcP">
            För att få bukt med detta problem krävs breda lösningar över
            flera politikområden. Det behövs en översyn över vilka hinder
            som vi kan röja ur vägen för att filmbranschen i största möjliga
            mån ska kunna stå på egna ben. Samtidigt bör vi utreda vilka resurser
            samhället kan bidra med, genom ekonomiskt stöd men även genom
            tjänster utifrån institutioner som redan är offentligt finansierade.
            För oss sverigedemokrater är det tydligt att den bästa vägen för
            att nå lösningar som filmbranschen behöver går via samtal och
            samråd mellan branschen och riksdagens partier. Sverigedemokraterna
            anser att regeringen bör presentera ett nytt helhetsförslag för
            Sveriges filmpolitik, i samråd med riksdagens partier och branschens
            berörda aktörer.
          </p>
          <head xml:id="i-LDmSupXoneTu8dmyaDLWy2" type="h1">
            Digitalisering av filmarkiv
          </head>
          <p xml:id="i-Po7Lz51qBmsuVfUdjyX1ff">
            Sverigedemokraterna ser mycket positivt på att en permanent finansiering
            har införts för digitalisering av det svenska filmarvet. Digitaliseringen
            av våra filmarkiv är en viktig del i att bevara vår historia för
            framtida generationer. Därför kommer Sverigedemo­kraterna att
            lyfta digitaliseringsfrågan av arkiven som en viktig del även
            i den nya filmpolitik vi vill att riksdagen, regeringen och branschens
            aktörer ska arbeta fram i den nya helhetsöversyn vi vill se. Det
            behöver också undersökas huruvida mer resurser kan tillföras för
            att höja ambitionsnivån på digitaliseringsarbetet. Vidare behöver
            det säkras vägar för kompetensöverföring till nästa generation
            inom professionen när det kommer till digitalisering av filmarkiv.
            Något slags samverkan med högre utbildning kan i det avseendet
            vara önskvärt.
          </p>
          <head xml:id="i-Lk11oXxNwCSTD6CMBhMLEw" type="h1">
            Filmstöd till kulturarvsfilm
          </head>
          <p xml:id="i-TvGzsvCf5kkBGLeCRhStG6">
            Sverigedemokraterna vill se en filmpolitik med mål om att levandegöra
            det svenska kulturarvet, och då inte enbart genom restaurering
            av gamla svenska filmer utan även genom filmatisering som utspelar
            sig i historiska svenska miljöer. Producenter av historisk film
            och kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolarna i fråga om
            bidragsgivning. Sverigedemokraterna menar att det vore önskvärt
            med ett särskilt stöd riktat mot nyproduktioner som lyfter upp
            och levandegör den svenska historien och det svenska kulturarvet.
            Genom att känna vår historia känner vi oss själva då vårt gemensamma
            arv utgör ett fundament i ett sunt samhällsbygge. Det är vår övertygelse
            att stärkta möjligheter till produktion av detta slags film är
            ett steg på vägen mot stärkt gemenskap och sammanhållning i Sverige.
          </p>
          <head xml:id="i-YBEYcuTr9YTZ7KoPQrreR4" type="h1">
            Kvalitet och avgränsningar
          </head>
          <p xml:id="i-CMZMAMRnToNe1j1SLNdkoy">
            I 2016 års filmproposition som regeringen Löfven lade fram, uttrycks
            följande: ”Värdefull svensk film ska omfatta såväl filmer med
            en bred målgrupp som smalare filmer som på olika sätt utmanar
            publiken, såväl långfilm, barn- och ungdoms-, kort- och dokumentärfilm
            som animation.”
            <ref xml:id="i-ASGGUoQaMbcSPJgW1xTaWW" target="i-F6BxdR2mbjxWkbsAtqTpqV">
              [1]
            </ref>
          </p>
          <p xml:id="i-2Q9EraukYJh5YD7fHwBxRg">
            Av citatet framgår det att rådande filmpolitik gör en distinktion
            mellan bred film som är populär och smal film som utmanar publiken,
            vilket insinuerar att bred film är mindre kapabel att utmana publiken.
            Att anta att det finns en motsättning mellan breda filmer och
            filmer som utmanar publiken är inte bara märkligt utan även direkt
            felaktigt. Om en film inte klarar av att förmedla ett budskap
            som utmanar publiken samtidigt som den blir populär och når den
            breda massan, så kan det bero på många olika faktorer. I själva
            verket kan lika gärna motsatsen hävdas mot vad som anförs i propositionen,
            att i de fall som publiken utmanas och detta görs på ett för publiken
            tilltalande sätt, så blir filmerna riktigt populära. Det är något
            som det finns flera exempel på genom den svenska filmhistorien.
          </p>
          <head xml:id="i-9NYJjUcbndVvebtCz9VvC6" type="h1">
            Angående jämställdhetskrav
          </head>
          <p xml:id="i-RinoWfC6dCPYubbNG271HA">
            Sverigedemokraterna anser att det inte bör ingå i Svenska Filminstitutets
            målsättningar att anslå ekonomiska medel efter könsfördelning.
            Bedömning av innehåll och kvalitets­säkring bör vara de primära
            kriterierna för huruvida en film får produktionsstöd, framför
            olika former av kvotering. Jämställdhet innebär för Sverigedemokraterna
            att män och kvinnor är lika inför lagen, har samma rättigheter
            och skyldigheter och att alla människor oavsett könstillhörighet
            har rätt och möjlighet att välja sin egen väg i livet. Vi menar
            således att jämställdhet inte per definition innebär att män och
            kvinnor måste göra exakt samma saker i exakt samma omfattning.
            Av den anledningen anser vi att dagens filmpolitik inte ska ha
            någon målsättning för att ettdera könet ska ha en bestämd minimiandel
            av produktionsstöd.
          </p>
          <p xml:id="i-U1tC6HyxnR5TY2eJptkhND">
            I konsekvensanalysen till filmpropositionen 2016 hävdade regeringen
            att ”jämställdhet och mångfald i alla delar av produktionen bidrar
            till att stärka kvaliteten i svensk film”.
            <ref xml:id="i-Nt3TvHtWL7nonTNWZEpVrW" target="i-3oAk9kWHfmmdeqm2DgwT7J">
              [2]
            </ref>
          </p>
          <head xml:id="i-Df9mriPiXTw3H7QWq2pLmb" type="h1">
            Finansiering av ny svensk film
          </head>
          <p xml:id="i-VQnXXdjbtnrAUYQMhpC6jd">
            Filmavtalet fanns i över 50 år och var länge en väl fungerande
            modell för stöd till svensk film. Dock har vi med tiden kunnat
            konstatera att teknikens utveckling har gjort att avtalet i olika
            avseenden blivit förlegat. Den största anledningen, och även startskottet
            till upphörandet av filmavtalet, var finansieringsunderskottet
            som årligen växte. Eftermarknadens borttynande har gjort det avsevärt
            svårare att skapa ekonomiskt hållbara filmprojekt. Att förstatliga
            filmpolitiken återuppväcker inte eftermarknaden och regeringens
            förslag visade ingen vilja att kompensera filmbranschen ekonomiskt
            i en nivå som täcker filmbranschens ekonomiska bortfall från eftermarknadens
            sjunkande försäljning.
          </p>
          <p xml:id="i-9Bqi6EsLtFadAj6Sx7NZSj">
            Att riva upp filmavtalet som gjordes var inte förankrat vare
            sig från politikens eller branschens sida, och det löste inte
            heller filmbranschens problem. Även om filmavtalet hade många
            brister under sitt slutskede så var det ogenomtänkt att riva upp
            filmavtalet utan att ha presenterat ett genomtänkt ersättningsförslag.
          </p>
          <p xml:id="i-RcUWbNAfA3S4G9VfH4Dh98">
            Vi sverigedemokrater vill se ett nytt och moderniserat filmavtal.
            Med det menar vi att de brister som vi med tiden har kunnat identifiera
            i det gamla filmavtalet måste åtgärdas på ett hållbart och tydligt
            sätt. Grundtanken med att både staten och branschen finansierar
            filmpolitiken är något vi stödjer i grunden. Vi anser att en framtida
            utformning för filmavtalet bör utredas med utgångspunkt i att
            ett ömsesidigt engagemang bör finnas från såväl branschens som
            statens sida. Om det av ett sådant nytt avtal skulle följa ett
            nytt slags filmpolitiskt samarbete med branschen är vi öppna för
            att titta på sådana lösningar efter att förslag för framtidens
            filmavtal presenterats.
          </p>
          <head xml:id="i-SjELvfe11avT7Z5Vkc26Kj" type="h1">
            Differentierad biografavgift
          </head>
          <p xml:id="i-Lpfh7NimixxZGBo8USWJio">
            För att täppa igen de ekonomiska hål som blev tydliga inom ramen
            för det gamla filmvaltalet så bör politiskt fokus läggas på det
            som i stället fungerar. Det tidigare filmavtalet tecknades med
            såväl biograferna som leverantörerna till eftermarknaden. Som
            omnämnts så har eftermarknaden försvunnit vilket inneburit att
            den enda kommersiella avtalsparten inom filmavtalet som faktiskt
            levererade betydande summor till filmpotten var biograferna. Med
            anledning av det föreslår Sverigedemokraterna en förutsättningslös
            utredning av en differentierad biografavgift för inhemsk film
            i förhållande till utomeuropeisk film. Det skulle kunna ge den
            svenska filmen ett välbehövligt ekonomiskt tillskott samtidigt
            som det ökar svensk films inhemska konkurrenskraft. Vi sverigedemokrater
            är initialt beredda att diskutera statens möjlighet att anslå
            en medelstillökning i paritet med den ökning som branschen lyckas
            inbringa genom ovanstående förslag.
          </p>
          <head xml:id="i-A5pJmXNms6Ptrt4kmLdeQR" type="h1">
            Insatser mot olovlig hantering av film
          </head>
          <p xml:id="i-MkYNydcH5J69BQjWoBqREu">
            Det är politikens uppgift att försöka finna sätt att strama åt
            och skärpa lagstiftningen kring olovlig visning och hantering
            av film. Eftersom den olovliga hanteringen av film är en del av
            kärnproblemet för filmbranschen hade det varit lämpligt om förslag
            till ny lagstiftning på området presenterats innan man införde
            nuvarande statliga filmpolitik. Vidare bör Sverige se närmare
            på hur andra närliggande länder har utformat sina respektive lagstiftningar
            för att motverka olovlig visning och hantering av film, i stället
            för att uppfinna hjulet på nytt. Ett problem som det behöver arbetas
            mot internationellt gällande de webbsidor som visar och hanterar
            film illegalt är de annonsintäkter som nämnda sidor får in.
          </p>
          <p xml:id="i-K3U3Wy4EyNiDLZsRpoB1m2">
            Vi anser att filmbranschen bör åta sig att försöka förse marknaden
            med legala digitala visningslösningar som kan konkurrera och leverera
            en bättre film- och konsumentupplevelse än de illegala lösningarna.
            De så kallade svarta fönstren bör elimineras som en förebyggande
            åtgärd mot piratkopiering och illegal spridning. Undersökningar
            har visat att konkurrenskraftiga legala alternativ kan konkurrera
            ut illegal fildelning, och detta har skett i Norge på musikområdet.
            Även om den politiska makten kan skärpa lagstiftningen på fildelningsområdet
            så är troligtvis den mest effektiva lösningen mot illegal kopiering
            att filmbranschen efterliknar det musik­branschen har klarat av,
            det vill säga skapar ett konkurrenskraftigt legalt visningsfönster
            med stort och brett utbud som levererar en bättre helhetsupplevelse
            än illegala alternativ.
          </p>
          <head xml:id="i-UbRask8qSr4Eu2NdMqo7GD" type="h1">
            Produktionsincitament
          </head>
          <p xml:id="i-P796NMMsL1d1HxdN8G47sW">
            I flera europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är det så kallade rabattsystemet som ger
            en procentuell rabatt på alla produktionskostnader. Sverige har
            redan gått miste om ett betydande antal internationella och inhemska
            filmprojekt på grund av konkurrensen från andra länder, detta
            trots att Sverige har intressanta miljöer, en god infrastruktur
            och den kompetens som krävs för film­produktion i världsklass.
            Produktionsincitament har i flera länder visat sig kunna vara
            självfinansierande. Det är också en åtgärd som efterfrågas av
            svenska filmproducenter. Ett sådant produktionsstöd kan stärka
            den svenska filmbranschen i den internationella konkurrensen och
            ta bort de barriärer som finns för filmproduktion i vårt land.
            Frågan om produktionsincitament har dessutom utretts av Tillväxtverket.
            Sverigedemokraterna har länge varit pådrivande för ett införande
            av produktions­incitament och hoppas nu att införandet av produktionsincitament
            kan komma till stånd.
          </p>
          <p xml:id="i-K6GoUXQ9LmgZSxJdo2h8G3">
            Vidare vill Sverigedemokraterna utreda hur Sverige kan samarbeta
            med övriga nordiska länder rörande produktionsincitament. Det
            skulle gynna samtliga berörda länder om vi har ett gemensamt system
            och ser Norden som en gemensam inspelningsplats. På så vis kan
            filmskapare röra sig inom hela Norden under sin filminspelning
            utan att behöva sätta sig in i flera olika system.
          </p>
          <head xml:id="i-EErTkTsnVboAQVmnLTRtya" type="h1">
            Småortsbiografernas framtid
          </head>
          <p xml:id="i-AXQTfMsyujoWpcdbW1pYJ2">
            Sverigedemokraterna är mycket kritiska till den momshöjning på
            biobiljetter som regeringen Löfven genomförde under mandatperioden
            2014–2018. Eftersom riksdagen motsatte sig den dåvarande regeringens
            höjning av biografmomsen förväntar vi oss en återgång till den
            gamla momssatsen på sex procent framöver. Bland annat är vi oroliga
            för hur momshöjningen påverkar småortsbiograferna. Många småortsbiografer
            har larmat om att de inte kommer kunna upprätthålla sin verksamhet
            efter momshöjningen. Dessa biografer är i många fall den centrala
            kulturförmedlaren på mindre orter. Sverigedemokraterna anser att
            kulturlivet på landsbygden ska leva, och småstads­biografernas
            vara spelar en viktig roll i detta.
          </p>
          <head xml:id="i-84Z4VJDPxu3aEUSnQDUufm" type="h1">
            Stöd för spridning och visning
          </head>
          <p xml:id="i-7WUxmssRHbumYq5XySRJW4">
            Rådande filmpolitik förespråkar textning för filmer till språk
            som är vanliga hos nyanlända invandrare, och anser att Svenska
            Filminstitutet bör överväga att införa detta. Principiellt går
            det emot Sverigedemokraternas syn på integrationsarbete då vi
            anser att det svenska stödet för film enbart bör fokusera på insatser
            på det svenska språket eller något av våra nationella minoritetsspråk.
            Textning på andra språk än svenska eller de nationella minoritetsspråken
            bör således inte prioriteras.
          </p>
          <head xml:id="i-YKogCV8XPj7YLNmN1Zw9ng" type="h1">
            Utökad nordisk filmsamverkan
          </head>
          <p xml:id="i-Man792UZgAaBbFyaxSDwTZ">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anförs
            det att den svenska marknaden är för liten för att kunna upprätthålla
            en levande filmbransch utan statligt stöd. Sverigedemokraterna
            delar denna verklighetsbeskrivning, men samtidigt har vi genom
            åren haft ett gott nordiskt samarbete på filmområdet. Vi vill
            att detta samarbete ska utvidgas. En sammanhållen nordisk marknad
            innebär större möjligheter för de nordiska ländernas filmbranscher
            att stå på egna ben. Filmbranschens konstnärliga frihet är beroende
            av sin egen självständighet. Det innebär att den konstnärliga
            friheten skulle öka ju närmare filmbranschen är en marknad som
            klarar av att stå på egna ben.
          </p>
          <p xml:id="i-QwkyTSJRA5Qj8fZyfPxsG7">
            Ett nordiskt samarbete på filmområdet kan ge en positiv påverkan
            på det nordiska samarbetet i sin helhet inklusive förbättra den
            nordiska språkförståelsen. Den nordiska språkförståelsen är på
            tillbakagång och vi räds att detta kan komma att påverka våra
            handelsförbindelser negativt på sikt. Sveriges närmaste handelspartners
            är just de nordiska länderna, och ett stärkt nordiskt samarbete
            stärker de nordiska ländernas ekonomier. Av det skälet är en fördjupad
            nordisk filmsamverkan positiv både kulturellt och för den gemensamma
            näringslivsutvecklingen.
          </p>
          <head xml:id="i-Aut8gnXh5h1415zMPe9Rkx" type="h1">
            Internationella samiska filminstitutet
          </head>
          <p xml:id="i-WHQ6gPdtmeBAEQuq5jHBKa">
            Internationella samiska filminstitutet med säte i Kautokeino
            representerar samerna i Norge, Sverige och Finland. I dagsläget
            ger endast norska stortinget och norska sametinget ekonomiska
            medel till nämnda filminstitut, fastän svenska samer och produktionsbolag
            är delaktiga i projekt och produktioner som institutet står för.
            Nor­diska rådet har rekommenderat de nordiska länderna att samfinansiera
            filminstitutet, vilket Sverigedemokraterna anser vore positivt
            då det är en gemensam nordisk angelä­genhet samtidigt som institutet
            har en ambition att verka internationellt. Vi anser att den svenska
            regeringen i möte med övriga regeringsrepresentanter i Nordiska
            ministerrådet bör argumentera för att Nordiska rådets hållning
            bör anammas för en samnordisk finansiering. Innan en sådan lösning
            finns på plats anser vi att regeringen bör se över vad Sverige
            kan göra från nationellt håll.
          </p>
          <p xml:id="i-7KvHMNTtW2FecC5FD46Wgg">
            Samisk film är dels viktig ur ett kulturellt perspektiv, dels
            ett verktyg för att berätta om och levandegöra samernas ställning
            i samhället, samisk historia, samiska traditioner och samiska
            språk. För att ge förutsättningar för institutet att verka och
            utvecklas i rätt riktning är det av vikt att även Sverige tar
            ett ansvar för detta som en del av en heltäckande nationell filmpolitik.
            Med tanke på att Sverige, Norge och Finland har samisk befolkning
            ger institutet även stora möjligheter för nordiskt samarbete på
            flera plan. Det samiska filminstitutet utgör en viktig del i arbetet
            med att bevara och förvalta den samiska kulturen i Norden.
          </p>
        </div>
        <div xml:id="i-2KZUSToP5G3MqWuoPXRkHc" type="motSignatures">
          <list xml:id="i-A83voMiLyqwU3d5LYci4u3">
            <item xml:id="i-29TWe7MvgCJkksJC6eFun8" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-C4YEvmRoGHrL3ZoNiQGbdj" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-2PRM38GmQ99fg9hRnWSwgN" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-LtTxbvHsRdes4CAEwqYtXc" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
        <div xml:id="i-9QJGpx8Kudue3ZHpD442Js" type="motNotes">
          <noteGrp xml:id="i-VFbdNM5Gr23YRbKfw1sx5J">
            <note xml:id="i-F6BxdR2mbjxWkbsAtqTpqV">
              [1] Prop. 2015/16:132, s. 21.
            </note>
            <note xml:id="i-3oAk9kWHfmmdeqm2DgwT7J">
              [2] Prop. 2015/16:132, s. 69.
            </note>
          </noteGrp>
        </div>
      </div>
    </body>
  </text>
</TEI>
