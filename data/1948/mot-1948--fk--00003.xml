<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__3/mot_1948__fk__3-001.pdf"/>
      <fw xml:id="i-7YXSDJwRWNA7n56urFDpCu">
        Motioner 4 Första kammaren, nr 3. 3
      </fw>
      <div xml:id="i-VrpVVM1xYFxg6p248HUdjE" type="motHeader">
        <div xml:id="i-5DiT8cCSJhmwicyNNDst2P" type="motTitle"/>
        <div xml:id="i-58UqPkQzMySAmJXdvZN5sn" type="motSubmissionInfo"/>
      </div>
      <div xml:id="i-PpDW4aHfJs6HGesNq2Vxr4" type="motBody">
        <div xml:id="i-9LQoNgCzZj8Xc6dJoj8yF4">
          <p xml:id="i-8EguQS2h2BZYrccLRSJSeK">
            Nr 3.
          </p>
          <p xml:id="i-EvfDPd1wb1ycMfXkp8thW3">
            Av herr Schlyter, om utredning angående ändringar i gällande
            lagstiftning om registrering av brott och förseelser.
          </p>
          <p xml:id="i-7X4QFhkoaFzDLkjBJhhbtd">
            Det är långt ifrån alla brottslingar som bli ertappade och dömda.
            Risken för upptäckt är inte jämnt fördelad. Den är mindre för
            de välsituerade än för de sämre lottade. En god samhällsställning
            ger skydd mot insyn. Vissa amerikanska forskare räkna med, att
            det inom de högre samhällsklasserna finns så många oupptäckta
            vinningsbrottslingar — brottslingar i vit krage (white collar
            eriminals) — att man egentligen inte kan studera brottslighetsproblemet
            bland dem som av någon. anledning hamnat på de straffades sida
            om krit- strecket. Även i Sverige finns det sannolikt ett stort
            antal brottslingar, sär- skilt bedragare och förskingrare, som
            driva sin verksamhet utom synhåll för poliser, domare, fångvårdsmän
            och statistiker. Men det fattas inte mäld i rättvisans kvarnar.
            Var och en som passerat 15- årsåldern löper en tämligen betydande
            risk att bli omhändertagen för brott. Det första brottet föranleder
            ofta intagning på fångvårdsanstalt. En för några år sedan utförd
            undersökning (Dahlberg och Lindberg 1944) visade att det finns
            ungefär 5 procent risk för att de män som leva upp till 50-årsåldern
            dess- förinnan få undergå frihetsstraff eller med andra ord ungefär
            var tjugonde man kommer i fängelse före nämnda ålder, om han inte
            dör dessförinnan. När man vet att brottslighet är en så vanlig
            företeelse, är det egentligen svårt att förstå den avvisande,
            ej sällan hätska inställning, som allmänheten vanligen intar mot
            de straffade. På sätt och vis påminner det om att leka india-
            ner och vita, när den allmänna meningen outtröttligt vänder sina
            taggar mot dem som bli åtalade och dömda. Ogillandet knytes mera
            till straffet än till brottet. Det förstärkes hos många av inrotade
            moraliska värderingar, ibland religiöst färgade. Rättfärdigheten
            fordrar att den som gjort något ont skall klämmas efter. Den mildras
            mera sällan av det ljus, som enligt Ferlin är »så vilsamt och
            anspråkslöst och milt mot allt som är undanföst». Händerna kunna
            bli hårda i barmhärtighetens tjänst. Återfallssiffrorna för de
            till frihetsstraff dömda äro inte gynnsamma. Av de första gången
            frigivna straffångarna blir närmare en tredjedel dömda till nytt
            frihetsstraff inom tre år. Återfallsrisken stiger med varje undergången
            bestraffning. För dem som undergått ett första frihetsstraff är
            risken att för brott komma i fängelse ungefär fyrtio gånger så
            stor som den är för befolk- ningen i allmänhet. Efter andra frihetsstraffet
            är den hundra gånger och efter tredje straffet etthundrafemtio
            gånger större.
          </p>
          <pb facs="riksdagen-motions-pdf/data/1948/mot_1948__fk__3/mot_1948__fk__3-002.pdf"/>
          <fw xml:id="i-GRCqE3QLYxdnPLzs9N4VM7">
            4 Motioner i Första kammaren, nr 3.
          </fw>
          <p xml:id="i-SQWBuWbWmKkqBWC6ugkXxD">
            Man kan naturligtvis inte säga att den höga återfallsfrekvensen
            beror ute- slutande på de dömdas svårigheter efter frigivningen.
            Men det är tydligt, att det deklasserande inflytandet av allmänhetens
            misstro och straffets övriga menliga biverkningar av social och
            ekonomisk natur i särskilt hög grad med- verka till att resultatet
            blir som det blir.
          </p>
          <p xml:id="i-JzBPxNbhKAKYSMFUoXZL79">
            Redan på 1800-talet och ännu tidigare voro samhällsorganen medvetna
            om den betydande risk som förelåg för nya brott från de straffades
            sida. De föllo emellertid inte på den tanken att återfall i brott
            kunde förebyggas genom att hjälpa och stödja de frigivna, utan
            inriktade sig på att söka avvärja faran genom säkerhetsåtgärder,
            som hade till uppgift att begränsa de frigivnas fak- tiska möjligheter
            att begå brottsliga handlingar. Till dessa säkerhetsåtgärder hörde
            polisuppsikten över frigivna fångar ävensom användningen av tvångs-
            arbete mot sådana frigivna som varken hade pengar eller arbete.
            Vissa andra åtgärder togo mera sikte på att varna allmänheten
            för att inlåta sig med de straffade genom att underkasta dessa
            någon form av märkning. De fram till mitten av 1800-talet brukliga
            skamstraffen hade bl. a. ett liknande syfte. Det fanns också särskilda
            vanhedrande bistraff, som levde kvar långt efter skam- straffens
            avskaffande. I Sverige innebar förlust av medborgerligt förtroende,
            som kunde anknytas till frihetsstraff för vissa brott, att den
            dömde under den tid påföljden varade skulle anses såsom vanfrejdad.
            Med vanfrejd följde bland annat förlust av näringsfrihet samt
            obehörighet till allmänna befattningar och andra anställningar
            för vilka fordrades god frejd. Påföljder av liknande slag tillämpas
            fortfarande i de flesta länder, även i våra nordiska grannländer.
            I Sverige avskaffades de vanhedrande påföljderna år 1936. I svensk
            lag- stiftning, bl. a. i vissa moderna sociallagar, finnas emellertid
            fortfarande be- stämmelser som diskvalificera straffade personer.
            På ett mera utpräglat sätt ha de straffade försatts i en undantagsställning
            genom de bestämmelser om an- tagning av personal som tillämpas
            av åtskilliga statliga verk och inrättningar — järnväg, post,
            telegraf ete. — där endast helt ostraffade personer kunna erhålla
            ordinarie anställning. Den gamla vanfrejden fick endast anknytas
            till straffarbete, som ådömts för grövre brott. Den uteslöt den
            dömde bara från vissa befattningar. De nyss omtalade behörighetsvillkoren
            ha den strängare in- nebörden att inte ens villkorligt dömda kunna
            anställas i någon som helst be- fattning hos vederbörande verk.
            I ett nyligen inträffat fall kunde en vid post- verket sedan några
            år anställd arbetare inte ifrågakomma till ordinarie an- ställning,
            därför att han för mer än tio år sedan — vid 18 års ålder — fått
            villkorlig dom för ett mindre tillgreppsbrott. Staten ger sålunda
            ett dåligt exempel åt de privata arbetsgivarna. Dessa ställa sig
            ofta avvisande till personer som enligt vad de fått veta ha dömts
            för brott. Det finns också många som försöka utnyttja de straffades
            arbets- kraft till underpris, t. ex. för att lösa sitt hembiträdesproblem.
            Över huvud taget märker man hos både myndigheter och enskilda
            en benägenhet att göra
          </p>
          <pb facs="riksdagen-motions-pdf/data/1948/mot_1948__fk__3/mot_1948__fk__3-003.pdf"/>
          <p xml:id="i-UA6jJ63jRpytc73ntJ4Y21">
            ”
          </p>
          <fw xml:id="i-GCT8nkkPWHpKQhupnuHhSL">
            Motioner i Första kammaren, nr 3. d
          </fw>
          <p xml:id="i-JFbj73TniBcr5ZEDPSNTqu">
            saker och ting besvärligare för de straffade än för andra människor.
            Härtill kommer att de dömda och deras anhöriga ofta bli utsatta
            för obehag av mera per- sonlig art. Det finns således goda skäl
            att hålla fast vid en princip, som ansågs själv- klar i slutet
            av 1800-talet, nämligen att man inte skall låta obehöriga få kän-
            nedom om att någon har dömts för brott. De flesta ta för givet,
            att allting är väl beställt. I verkligheten torde det emellertid
            förhålla sig så, att det nästan inte alls finns kvar någon sekretess
            kring brott och straff. Denna förändring har inte inträtt genom
            lagstiftning — tvärtom ha vi ju varit föregångsmän i fråga om
            vanfrejdens avskaffande — utan såsom en följd av sociala refor-
            mer och andra åtgärder med mycket fina bevekelsegrunder. Men resultatet
            är där i alla fall. För de straffade är det mera påtagligt än
            den förbättrade socialvården, från vilken de för övrigt i viss
            utsträckning äro utestängda. Det minskade sekretesskyddet kring
            brott och straff sammanhänger främst med det förhållandet att
            domar i brottmål efter hand kommit att i växande om- fattning
            registreras hos skilda myndigheter och inrättningar. Tidigare
            ansågs statlig registrering böra förekomma endast i mycket begränsad
            omfattning och i förening med sekretesskydd för vederbörande register.
            På senare tid har denna princip mer och mer fallit i glömska.
            Den första registreringen av straffade sköttes av prästerna i
            samband med kyrkobokföringen. I prästbevisen angåvos de begångna
            brotten och de ådömda straffen. Domstolarna rekvirerade prästbevis
            för att kunna tillämpa straff- lagens återfallsregler. Under senare
            delen av 1800-talet förbjödos emellertid prästerna att sätta ut
            brotten och straffen i sina bevis. Med hänsyn till åter- fallsreglerna
            blev det därför nödvändigt att införa en central registrering.
            Se- dan man avvisat tanken att låta tidningen Polisunderrättelser
            göra tjänst som straffregister — bl. a. därför att det kunde medföra
            olägenheter ur sekretess- synpunkt, om tidningen utvidgades —
            tillkom genom lag av år 1900 det hos fångvårdsstyrelsen förda
            straffregistret. Hos fångvårdsstyrelsen föres även (sedan 1938)
            ett centralt fångregister. Båda dessa register äro strängt sekre-
            tesskyddade. Angående brott: och ansvarspåföljder få uppgifter
            lämnas endast till domstolar och åklagare samt några få andra
            myndigheter. Av de många andra register, där de för brott dömda
            kommit att katalogi- seras, kunna endast de viktigaste beröras
            här. Enligt ett cirkulär år 1877, som inte blivit upphävt eller
            kompletterat, skulle tidningen Polisunderrättelser, förutom uppgifter
            om åtgärder enligt lösdrivar- lagen samt efterlysningar och liknande
            notiser, endast innehålla uppgifter om sådana frigivna eller rymda
            straffångar som ansågos vådliga för den allmänna säkerheten. I
            praxis har det emellertid efter hand blivit så, att tidningen
            ger upplysning om alla domar på frihetsstraff, även villkorliga.
            Man kan t. ex. slå upp tidningen och finna att den eller den dömts
            till en månads fängelse villkorlig dom utan övervakning. Där finnas
            vidare notiser om alla frigivnin-
          </p>
          <pb facs="riksdagen-motions-pdf/data/1948/mot_1948__fk__3/mot_1948__fk__3-004.pdf"/>
          <fw xml:id="i-CWhJK5ftc2sF7xjrdGxbQE">
            6 Motioner i Första kammaren, nr 3.
          </fw>
          <p xml:id="i-Wy16xAy7oQ4N2rWxEEuNwk">
            gar. Också många personer som dömts till böter redovisas i Polisunderrättelser.
            I straffregistret få sedan 1943 inte antecknas några andra bötesdomar
            än så- dana som lyda på minst 60 dagsböter och avse förmögenhetsbrott.
            Denna re- form har inte slagit igenom i Polisunderrättelser, där
            man i varje nummer kan läsa om personer som dömts till ett 30-tal
            dagsböter för snatteri o. d. Polisunderrättelser utges numera
            av Kriminaltekniska anstalten och är dag- lig. Institutets chef
            beskrev för några år sedan i en artikel den utveckling som tidningen
            undergått ungefär så, att tidningen blivit Sveriges mest anlitade
            offentliga handling — det ligger något ominöst i ordet »offentliga»
            i det sam- manhanget — och att tidningen fått denna karaktär genom
            att samhällslivets utveckling under de senaste årtiondena avspeglats
            i dess rikare innehåll. Ehuru utvidgningen helt grundade sig på
            frivilliga åtaganden av vederbörande myn- digheter att sända uppgifter
            till tidningen, har denna blivit ett, låt vara mindre fullständigt
            och mindre noggrant, parallellföretag till straffregistret. Polisunderrättelser
            är ett exempel på att statsmedel använts till att upp- lägga ett
            nytt straffregister utan stöd av lagstiftning. När tidningen år
            1939 ökade sin upplaga till 4000 exemplar och därigenom hamnade
            på ytterligare 2 000 fjärdingsmäns bord, vanligen ganska privata
            bord, voro de anslagsbevil- Jande myndigheterna dock medvetna
            om den storartade utveckling som tid- ningen undergått. De oroades
            föga av tanken, att sekretessen måste bli mindre för 4 000 straffregister,
            förvarade på olika sätt, än för ett enda straffregister i fångvårdsstyrelsens
            gömmor. Att polisen distribuerar straffregistret i masskorsband
            är inte bara en kurio- sitet utan en farlig kuriositet. Utan den
            skulle de affärsdrivande verken inte kunna uppställa de ovannämnda
            ambitiösa anställningsvillkoren. En banar- betare eller en städerska
            kan nämligen inte för detta ändamål få bevis om livslång laglydighet
            från det riktiga straffregistret. Men de flesta polismyn- digheter
            vikariera genom att utfärda strafflöshetsint 7g. Ännu mera omfattande
            är straffregistreringen hos kontrollstyrelsen och de större systembolagen,
            som i denna verksamhet visat prov på yrkeskunnighet och rutin.
            I vissa städer, t. ex. Stockholm, ha systembolagen oerhört omfat-
            tande register. I jämförelse med dem liknar fångvårdens register
            närmast lek- saksskåp. För systembolagen gälla inte några andra
            sekretessbestämmelser än ett cir- kulär från kontrollstyrelsen,
            som medger att uppgifterna utlämnas till vilken myndighet som
            helst och i obegränsad utsträckning användes i tjänsten. Ut- trycket
            »i tjänsten» är inte fullt korrekt, eftersom systembolagens befattnings-
            havare inte äro tjänstemän i lagens mening. De kunna inte dömas
            för tjänste- fel, om de överskrida sin befogenhet. Även i socialregistren
            antecknas vanligen en massa uppgifter om brott och straff. Socialregistren
            äro sekretesskyddade men i mindre omfattning än straff- registret.
            De större städernas register äro synnerligen omfattande med hund-
          </p>
          <pb facs="riksdagen-motions-pdf/data/1948/mot_1948__fk__3/mot_1948__fk__3-005.pdf"/>
          <fw xml:id="i-9dm26kEgQsoicgrbAEuYEv">
            Motioner i Första kammaren, nr 3. 7
          </fw>
          <p xml:id="i-3kfNFZXcDEj4XLR91GuHYq">
            ratals anställda. För de registrerade finnas ofta särskilda »vandelskort&gt;
            upp- lagda. Den katalogisering av mänsklig skröplighet, som äger
            rum i de stora stä- dernas systembolagsregister och socialregister,
            blir allt mera fullständig. Her- barierna kompletteras genom att
            registerpersonalen finkammar Polisunderrät- telser och sinsemellan
            utbyter uppgifter. Registret vet allt, kunde stå som verk- samhetens
            motto. Det åligger fångvårdsanstalterna att beträffande intagna
            i värnpliktsåldern lämna uppgifter till militära myndigheter.
            Meningen är att meddela, att de intagna stå till förfogande för
            militärtjänst. Uppgifterna skulle rätteligen för- störas sedan
            de använts i detta syfte. I stället skriva militärerna in dem
            på kort och andra papper, varigenom de bli offentliga. För närvarande
            kan var och en, som känner till var en person är truppregistrerad,
            hos registrerings- myndigheten få reda på om denne varit intagen
            i fångvårdsanstalt eller inte. Vikten av att ha tillgång till
            uppgifter om brott och straff är väsentligt överskattad. Straffregistreringen
            har egentligen tillkommit för att möjliggöra tillämpning av straffrättens
            återfallsregler. Att plocka registren på uppgifter om klientens
            tidigare tråkigheter kan i många fall få en annan verkan än den
            önskvärda. Socialvård är i första hand hjälp och bistånd. Det
            är möjligt att hjälpa utan tillgång till ett straffregister. Det
            är till och med farligt att titta i registret. Det kan ge en förutfattad
            mening, som inte är befogad. En anteckning i ett register är så
            naken. Den säger ingenting om de närmare omständigheterna, särskilt
            inte om dem som äro förmildrande. Det finns så mycket som man
            inte kan se i register eller ens i rättegångshandlingar. En blick
            i registret ger upplysning om en dom för stöld. Den hjälpsökande
            blir mindre och socialarbetaren större. Men det är inte säkert
            att perspektivför- skjutningen är rättvis. Kanske är det till
            och med så, att utebliven socialhjälp bidragit till att brottet
            blev begånget. När man skall undersöka en människas levnadshistoria,
            kan det vara av be- tydelse att veta när och under vilka omständigheter
            symtom på asocialitet tidi- gare visat sig. Ett register kan ge
            anvisning om vad som bör utredas. Jag vän- der mig därför inte
            mot att det förekommer en viss registrering. Men jag vill göra
            gällande att den blivit alldeles för omfattande, att man använder
            sig av uppgifterna i obetydliga sammanhang och att man ofta grundar
            negativa vär- deringar enbart på registeranteckningar. (Se Torgny
            Lindberg, Vanfrejd på omvägar, i Vi 1947 nr 49 s. 10.) Hur bot
            skall kunna rådas på de anförda olägenheterna kräver en ingående
            undersökning av de olika registreringskravens legitimitet och
            av möjligheten att omgärda registreringen med sekretessbestämmelser.
            Det primära syftet med publikationen Polisunderrättelser — samhällets
            skyddande mot farliga förbry- tare — får naturligtvis inte åsidosättas.
            Det bör emellertid undersökas, om icke uppgifterna till Polisunderrättelser
            kunna väsentligen begränsas. Om det
          </p>
          <pb facs="riksdagen-motions-pdf/data/1948/mot_1948__fk__3/mot_1948__fk__3-006.pdf"/>
          <fw xml:id="i-5HByfbaR3CDM8mKRzo2iSt">
            8 Motioner i Första kammaren, nr 3.
          </fw>
          <p xml:id="i-64xFqF4V2deEt7Qf8GFP8v">
            enligt lag gällande förbudet att meddela intyg ur straffregistret
            annat än i vissa snävt begränsade fall är välgrundat och bör upprätthållas,
            bör tydligen samma princip tillämpas även på andra liknande register
            som kunna vara erforderliga för särskilda allmänna ändamål. Bestämmelser
            angående registrens begagnande äro sålunda av nöden. Ett ståndpunktstagande
            till registrerings- verksamhetens omfång och till rätten att på
            grundval av registren utfärda intyg kan emellertid icke ske utan
            en allsidig utredning av registreringsbehovet. Denna utredning
            bör bl. a. avse möjligheten att minska omfattningen av regist-
            reringen i fångvårdsstyrelsens straffregister såvitt angår ungdom
            och över huvud taget för villkorligt dömda, att begränsa den tidrymd
            under vilken uppgifter från straffregistret skola upptagas på
            utdrag av registret, att minska straffregistreringen i Polisunderrättelser
            samt att eljest vidtaga åtgärder som förebygga att den lagfästa
            sekretessen kring brott och straff åsidosättes genom att de direkt
            utan tillräckliga skäl införas i särskilda register eller genom
            att uppgifter och anteckningar från sådana register utan bärande
            skäl utläm- nas eller införas på andra handlingar. På grund av
            vad sålunda anförts får jag hemställa,
          </p>
          <p xml:id="i-HogYvoiCqXykjqAxhLv9aC">
            att riksdagen måtte i skrivelse till Kungl. Maj:t anhålla, att
            Kungl. Maj:t ville låta verkställa en allsidig utredning om er-
            forderliga lagändringar till individens skydd mot ett överdrivet
            registreringsväsende rörande brott och förseelser samt för riks-
            dagen framlägga det förslag, vartill utredningen kan föranleda.
          </p>
          <p xml:id="i-Y3Fb8wK2ENokaXUsFRtky8" type="date">
            Stockholm den 13 januari 1948. KE. Schlyter.
          </p>
        </div>
      </div>
    </body>
  </text>
</TEI>
