<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00253">
  <teiHeader>
    <fileDesc>
      <titleStmt>
        <title>Socialt ansvarstagande enligt ISO 26000</title>
        <author corresp="i-34FRvyXQKUigF3Qr9AwKJe i-Xw3dNbwa4hjDiSrSfFCZsz">av Bodil Ceballos och Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialt ansvarstagande enligt ISO 26000</title>
          <idno type="rdwebb">GZ02N253</idno>
          <rs type="number">N253</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N253/text</ref>
          <ref type="dokument_url_html">http://data.riksdagen.se/dokument/GZ02N253</ref>
          <ref type="dokumentstatus_url_xml">http://data.riksdagen.se/dokumentstatus/GZ02N253</ref>
          <ref type="doc">http://data.riksdagen.se/fil/2E7E1BA7-7E64-44C7-8566-33733CAAADA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RozxiqEgHMHAYpdmEn1xpi" type="signed"/>
        <correspContext corresp="i-RozxiqEgHMHAYpdmEn1xpi">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-4iZd7hENjAAC77Vf9gBZM6" type="numbering">
          <date when="2011-10-05"/>
        </correspAction>
        <correspAction xml:id="i-3sVouCZiVZVWUiDHkT4ocX" type="submission">
          <date when="2011-10-03"/>
        </correspAction>
        <correspAction xml:id="i-EXMkrhTHF9kDAtzSE2oGNZ" type="transfer">
          <date when="2011-10-03"/>
        </correspAction>
        <correspAction xml:id="i-N5X1APhvVR8ZNxHZQphkQP" type="assigned"/>
        <correspContext corresp="i-N5X1APhvVR8ZNxHZQphkQP">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-64c3aMS1NafEXxobhcRXc3">
            Förslag till riksdagsbeslut
          </head>
          <p xml:id="i-GQtQa9uM2o6Nf3LfZzv9hb">
            Riksdagen tillkännager för regeringen som sin mening vad som
            anförs i motionen om att främja införandet av Iso 26000 i statliga
            myndigheter och bolag.
          </p>
        </div>
        <div type="motContent">
          <head xml:id="i-BTRQagEJoSM3zdAdW88znq" type="h1">
            Motivering
          </head>
          <p xml:id="i-51ZQtgiVrdKf1PkvZY35Hr">
            Vi talar ofta om Corporate Social Responsibility när det handlar
            om hur våra företag ska bete sig utomlands. Åsikterna om huruvida
            det räcker med icke-bindande rekommendationer eller ej går isär.
            Helt överens är vi dock om att det är bättre med frivilliga åtaganden
            än inga åtaganden alls. Att företag med verksamhet i andra länder
            ska ta både socialt och miljömässigt ansvar är självklart.
          </p>
          <p xml:id="i-6EPMw15coaHWEFqcb4Hsj9">
            Vi talar inte lika ofta om hur företag och organisationer ska
            bete sig här hemma. Under ett antal år har en internationell standard,
            ISO 26000, utarbetats och här hemma har redan ett antal aktörer
            börjat arbeta med standarden i sina egna verksamheter. ISO 26000
            är en vägledning för socialt ansvarstagande som publicerades i
            november 2010 med svensk översättning. Standarden innehåller riktlinjer
            för hur arbetet med socialt ansvarstagande ska bedrivas.
          </p>
          <p xml:id="i-Eauni5ur8LgdYEjrPQnwZp">
            Det var efter förslag från ISO:s konsumentorganisation, under
            en internationell ISO-konferens i Stockholm, som ISO:s medlemmar
            röstade positivt till framtagandet av en internationellt vägledande
            standard för socialt ansvarstagande. ISO valde SIS, Swedish Standards
            Institute, för att i samarbete med ABNT, Brazilian Association
            of Technical Standards, ta fram den nya standarden. Den första
            versionen av ISO 26000 lanserades i november 2010.
          </p>
          <p xml:id="i-LYA83Ve2h4n9ETGWGt8pNr">
            ISO 26000 har utvecklats i ett unikt projekt där experter plockats
            från en rad intressegrupper. Representanter från näringsliv, konsumentföreningar,
            ideella organisationer och myndigheter har alla gett förslag utifrån
            olika perspektiv.
          </p>
          <p xml:id="i-YSa1yupxDUgwLa1cfe98qA">
            ISO 26000 är inte en kravstandard, utan en vägledande standard
            med rekommendationer, och är därmed inte möjlig att certifiera
            sig mot. ISO 26000 är användbar både för organisationer som inte
            använder ledningssystem och för de som redan gör det, utan att
            i sig själv faktiskt vara ett ledningssystem.
          </p>
          <p xml:id="i-FDKvddwqSHMcyJbQT3BhYw">
            Standarden innehåller sju grundprinciper som ska genomsyra det
            sociala ansvarsarbetet, och de kan ses som obligatoriska att behandla
            för de organisationer som ska tillämpa innehållet i ISO 26000.
          </p>
          <p xml:id="i-3s9GdFfN2SxUgZdqos1q3n">
            Grundprinciper för socialt ansvarstagade:
          </p>
          <list style="ul">
            <item xml:id="i-F3wAxVurePnKKvmMR9bBfX">
              ansvarsskyldighet
            </item>
            <item xml:id="i-2kK2Vt2LwMM92J3KXUT6VX">
              transparens
            </item>
            <item xml:id="i-B2WLvm5DFdeFknBFxLgU3H">
              etiskt uppträdande
            </item>
            <item xml:id="i-4fUNvGxs7pdpPjWhmUPWhd">
              respekt för intressenterna
            </item>
            <item xml:id="i-5omhG6rnucUjNngwCsxRaT">
              respekt för lagen
            </item>
            <item xml:id="i-B6sApZmRFtUBrhpnnRkC7b">
              efterlevnad av internationella uppförandenormer
            </item>
            <item xml:id="i-URs9UmztoVcxqCuidQnvvM">
              respekt för mänskliga rättigheter.
            </item>
          </list>
          <p xml:id="i-8aMjmpyNAMtdgm28MN9mo4">
            ISO 26000 innehåller även sju konkreta sakfrågor där varje företag
            eller organisation kan välja vilken eller vilka frågor de vill
            fokusera på.
          </p>
          <p xml:id="i-EDVMRgg68CGxmkdHsT2mks">
            Sakfrågor för socialt ansvarstagade:
          </p>
          <list style="ul">
            <item xml:id="i-7CJ3cXfnqN2XqBtgoJJTpr">
              organisationsstyrning
            </item>
            <item xml:id="i-U6dN16NZe4pDZ9uao1ZhHS">
              mänskliga rättigheter
            </item>
            <item xml:id="i-STLgy4G5faVCjKRGncF7xs">
              arbetsvillkor
            </item>
            <item xml:id="i-VYa3HSrivmZhS9XtynCXTD">
              miljö
            </item>
            <item xml:id="i-VBG3K8tL3hjf3b5NZMN6Jc">
              ansvarsfulla affärsmetoder
            </item>
            <item xml:id="i-2kKVXrLzWqNXYNxLTYSwy4">
              konsumentfrågor
            </item>
            <item xml:id="i-Vt7xakMY3nPnwgQGiN8Ari">
              lokal samhällsutveckling.
            </item>
          </list>
          <p xml:id="i-4n52sY13GSQTd65QYZ1sBH">
            Syftet med ISO 26000 är
          </p>
          <list style="ul">
            <item xml:id="i-7EK3MboEnGt4PDYokqaVnT">
              att bistå organisationer i arbetet med socialt ansvarstagande
              och samtidigt respektera kulturella, sociala, miljömässiga och
              rättsliga skillnader länder emellan samt skillnader i ekonomisk
              utveckling
            </item>
            <item xml:id="i-98cUrWmS2VP9gr8dfSdzoq">
              att ge praktisk vägledning i samband med det operativa arbetet
              inom socialt ansvarstagande, att identifiera och engagera intressenter
              och att förbättra trovärdigheten i mätningar och rapporteringar
              inom socialt ansvarstagande samt övrig SR-kommunikation
            </item>
            <item xml:id="i-WKeiyMQHgNUZ9YsqkTpYso">
              att påvisa prestanda inom socialt ansvarstagande
            </item>
            <item xml:id="i-BAH9nmQV46euhTGo9XdMqT">
              att öka förtroendet och uppskattningen för organisationer bland
              kunder och andra intressenter
            </item>
            <item xml:id="i-FoENJ5mwrGdUDKKfScXzQ6">
              att vara förenligt med redan befintliga dokument inom (C)SR,
              internationella överenskommelser och konventioner samt redan befintliga
              ISO-standarder (till exempel ISO 9000 och ISO 14000-serien)
            </item>
            <item xml:id="i-MuEiEMHTAjb8HBH4qZU4RL">
              inte att ersätta myndigheternas arbete med att hantera socialt
              ansvarstagande för organisationer
            </item>
            <item xml:id="i-JJBfxCgK7Zi71nu7H9o34Q">
              att främja gemensam terminologi på SR-området
            </item>
            <item xml:id="i-9MLvSezDS1ERbK4abyNYL5">
              att bredda kunskapen om socialt ansvarstagande.
            </item>
          </list>
          <p xml:id="i-9Mqoj5joTNVXPCQWGdsYdK">
            Informationen ovan är hämtad från Wikipedia.
          </p>
          <p xml:id="i-KAbZ8x9iS2vS83N9CZ9hRe">
            Under sommaren 2011 ordnades ett seminarium i Almedalen där bland
            annat offentliga myndigheter berättade om deras redan pågående
            arbete med att implementera den nya standarden. Det har också
            gjorts undersökningar bland medarbetare på olika arbetsplatser
            om hur man ser på frågan om socialt ansvarstagande. Den ena frågan
            handlade om huruvida man ville att den egna arbetsgivaren skulle
            jobba aktivt med socialt ansvarstagande. Hela 96 procent svarade
            att man ville det. 70 procent svarade Ja, absolut och 26 procent
            svarade Ja, kanske. I stort sett samma siffror blev det på frågan
            om huruvida man skulle känna stolthet om ens arbetsgivare jobbade
            aktivt med socialt ansvarstagande. På den frågan svarade 71 procent
            Ja, absolut och 25 procent svarade Ja, kanske, det vill säga totalt
            96 procent positiva även på den frågan.
          </p>
          <p xml:id="i-GMdbrzZQomHvCM9AoJE1tz">
            En standard som uppmuntrar till bättre agerande i både företag
            och organisationer och som dessutom upplevs som angelägen av medarbetare
            är väl värd att lyfta upp och göra mer känd. Företagen måste naturligtvis
            själva ta steget att implementera standarden om de vill. När det
            gäller statliga myndigheter och bolag kan vi själva påverka i
            högre grad och dessutom föregå med gott exempel genom att införa
            ISO 26000 i den statliga verksamheten.
          </p>
        </div>
        <div type="motSignatures">
          <list>
            <item xml:id="i-Vv48fDUQJataEJ7hM6ET1H" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-MFNtfQbDkcDMqWpzUgq6Fu" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
