<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00340">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__340/mot_1938__ak__340-001.pdf"/>
      <fw xml:id="i-Y2JzFQmcZU5eUhk43eSkiG">
        Motioner i Andra kammaren, Nr 340. 11
      </fw>
      <div xml:id="i-3EekphZKkRNc9Tfg3L33yu" type="motHeader">
        <div xml:id="i-Fpko2LVuF4knSKaPxswwAK" type="motTitle"/>
        <div xml:id="i-RQzBXWL5Qw9BSRUveNYs7C" type="motSubmissionInfo"/>
      </div>
      <div xml:id="i-RqFje4mwxP6h839X5Lgt9Q" type="motBody">
        <div xml:id="i-MySQjHYsbTgDRG4nPhAnmK">
          <p xml:id="i-6mhm68VsnbiuCWjzHA9Ev2">
            Nr 340.
          </p>
          <p xml:id="i-2WaaPdss3vDA8etj3LbdiV">
            Av herr Hage, angående ytterligare inskränkning av undervisningen
            i latin vid de högre allmänna läro- verken.
          </p>
          <p xml:id="i-GYNToL3Z4REXnL4fw6Msvi">
            Undertecknad avser med den motion, som här väckes, att få fram
            ett uttalande från riksdagens sida om önskvärdheten av en fortsatt
            avveckling av undervisningen vid våra läroverk i det döda språket
            latinet. Då jag övergår till att motivera detta mitt motionsyrkande,
            kommer jag att erinra mig en historisk anekdot. Det var en gång
            ett kejserligt statsöver- huvud, som strax efter tillträdandet
            till regeringen fann det önskligt att inspektera det kejserliga
            palatset med omgivningar. Man kom under inspek- tionen fram till
            en mycket avlägsen del av slottets park, där man helt oför- modat
            stötte på en vaktpost. Härskaren undrade, varför en vaktpost var
            placerad på denna avlägsna plats, där något motiv härför ej kunde
            anföras. Ingen som tillfrågades visste någonting härom, men så
            småningom kunde man genom studiet av gamla handlingar konstatera,
            att för flera hundra år sedan hade det verkligen inträffat något
            i form av ett attentat just på denna plats, och då hade man placerat
            en vaktpost just här. Sedan hade århundraden rullat undan och
            nya tider kommit. Skälet för placerande av en vaktpost på denna
            plats fanns ej längre. Men vaktposten fick vara kvar — ingen hade
            kommit sig för att göra något för att taga bort den. Denna berättelse
            giver en antydan om de skäl, som varit orsaken till att det döda
            språket latinet alltjämt kommit att behålla en så pass dominerande
            ställning, som alltjämt är fallet inom vårt undervisningsväsen.
            Latinet är den vaktpost, som man en gång placerade på en viss
            plats i vårt högre under- visningsväsende, men som man sedan glömt
            bort och låtit stå kvar, trots att tidsförhållandena ej längre
            motivera, att undervisningsämnet i fråga har den ställningen,
            som det alltjämt har. Ingen vill med ett sådant uttalande som
            detta förneka det faktum, att latinet en gång i tiden haft en
            sådan ställning i hela kulturlivet att det varit fullt motiverat,
            att det ingick som ett grundläggande undervisningsämne, som dessutom
            var obligatoriskt för dem, som ville skaffa sig en högre utbildning.
            Men förhållandena ha sedan den tiden revolutionerats. Ingen skulle
            exempel- vis numera våga göra det påståendet, att förutsättningen
            för att i vår tid anses som allmänbildad är att kunna latin. Ett
            uttryck för denna omvärdering av latinets ställning i samhället
            utgör exempelvis det förhållandet, att man numera sällan inom
            den moderna journalistiken möter latinska sentenser, inmängda
            i ledare m. m. Annars var det ej så ovanligt för några årtionden
            tillbaka, att journalister av den gamla skolan ofta citerade latinska
            sentenser i ledare m. m. I gammaldags vältalig- het och i samtalet
            inom vissa kretsar ingick ju också ofta användandet av
          </p>
          <pb facs="riksdagen-motions-pdf/data/1938/mot_1938__ak__340/mot_1938__ak__340-002.pdf"/>
          <fw xml:id="i-DH9hmqULEdDafeNGUh4Ah9">
            12 Motioner i Andra kammaren, Nr 340.
          </fw>
          <p xml:id="i-AvMcBBHNsQXB6Js5foUefg">
            latinska uttryck och vändningar. En sådan omständighet som denna
            kunde ju då till nöds åberopas som ett motiv för, att en elev,
            som fick sin under- visning i ett läroverk, också fick möjlighet
            att inhämta så pass kunskap i det döda språket, att vederbörande
            kunde översätta sådana citat eller själv exempelvis i debatter
            krydda språket med sådana. Men om detta förut möjligen kunnat
            åberopas som ett av skälen för att språket ifråga skulle ingå
            i undervisningen vid våra läroverk i en viss om- fattning, så
            har nu detta skäl — om det nu kan vara ett skäl — även kommit
            bort. Ty, efter allt att döma, försvinner i vår tid allt mera
            bruket att i politiska och andra debatter samt i ledare m. m.
            strö in latinska sentenser. Den, som vill konstatera den saken,
            kan jämföra riksdagstryck och press i vår tid med gångna tiders
            riksdagtryck och tidningar. Särskilt tidnings- pressens nya inriktning
            i vår tid i nämnda hänseende torde utgöra ett täm- ligen gott
            bevis för, att latinet i vår tid allmänt förlorat till och med
            den ställning, som språket under en övergångstid från det gamla
            »latinherra- väldets» dagar behöll under en tid framåt. Men har
            då ej undervisningen vid våra läroverk i det döda språket, latinet,
            under intrycket av denna nya utveckling också fått något maka
            åt sig för att giva plats åt undervisning i andra ämnen, som äro
            mera »matnyttiga» eller som innebära inhämtandet av kunskaper
            i ämnen, som enligt nutida begrepp anses som allmänbildande? Härpå
            kan svaras, att undervisningen i latin numera något inskränkts.
            Den olyckliga ungdom, som var samtidig med motionären, tvingades
            på sin tid att plugga det gamla döda romarespråket under sex långa
            år, nämligen från fjärde klassen till och med sjunde övre — namnen
            å klasserna hänföra sig till en äldre läroverksorganisation, som
            nu är försvunnen. Om jag ej missminner mig, var undervisningen
            7 å 8 timmar per vecka. Jag vågar be- stämt påstå, att för mig
            och en mycket stor procent av mina kamrater, som fingo ägna så
            lång tid åt inlärandet av detta döda språk, ha de kunskaper som
            på detta sätt inhämtats, kommit till mycket ringa nytta ute i
            livet. Jag vågar till och med gissa på, att för omkring 4/s av
            de elever, som då och senare avlagt studentexamen på latinlinjen,
            har den långa undervisningstiden i det döda språket varit av mycket
            ringa värde. Jag kan i detta sammanhang ej underlåta att citera
            ett uttalande i en motion år 1934 av herr Wohlin, vilken framhöll
            att »det ligger något oriktigt däruti, att en ung man eller kvinna,
            som går exempelvis till praktisk sysselsättning, använt en dryg
            del av sina mest bildbara år till studier och läxuppgifter, som
            snarare fjärmat den unge från det praktiska livets värv än förhjälpt
            honom till ett bättre praktiskt förstånd och handlag». Det arbete,
            som på detta sätt nedlagts för att inlära ett dött språk, måste
            i högsta grad betraktas som ett improduktivt arbete. Detta bör
            kunna sägas, även om det kan ligga något av sanning i det påstående
            — som ofta fram- föres som motiv för latinets bibehållande som
            undervisningsämne — näm- ligen att studiet av latinet utgör en
            god förutsättning för att kunna gram- matikaliskt och på annat
            sätt lättare inhämta kunskaper i vissa andra språk.
          </p>
          <pb facs="riksdagen-motions-pdf/data/1938/mot_1938__ak__340/mot_1938__ak__340-003.pdf"/>
          <fw xml:id="i-V36EZH7r7yaFLrkSexdmp8">
            Motioner i Andra kammaren, Nr 340. 13
          </fw>
          <p xml:id="i-CXAkZp1CDYUoWZs3W6kZr7">
            Men mot detta påstående kan nog å andra sidan göras den invändningen,
            att om den långa tid, som alltjämt ägnas åt studerandet av latinet,
            finge an- vändas för studerandet av dessa levande språk — varigenom
            den tid som nu är anslagen till dessa språk skulle utökas — så
            skulle säkerligen den handikap- ställning kunna undvaras, som
            ligger i det förut skedda studerandet av latinet. Emellertid har
            sedan den tid, som här förut omnämnts, åtminstone någon omläggning
            skett av undervisningen i det döda språket, latinet. Man har nämligen,
            som bekant, inskränkt latinstudiet till gymnasiet — alltså till
            4 års i stället för 6 års undervisning. Timantalet per vecka för
            latinundervisningen torde nu vara cirka 6 timmar. Men denna inskränkning
            torde knappast kunna betraktas vara av sådan omfattning, att den
            motsvarar den minskning av undervisningen i ämnet, som kunde motiveras
            med hänsyn till den nya situa- tion, som inträtt i och med att
            det döda språket förlorat den ställning i sam- hällslivet, som
            det förut intog, och blivit ett språk endast för en mindre krets
            av vetenskapsmän, präster, lärare i språket, jurister, läkare
            m. fl. Alltså, man torde kunna på detta område, som på så många
            andra, kon- statera, att lagstiftningen kommit efter och ej hunnit
            anpassa sig efter det levande livets utveckling. Jag vill här
            ännu en gång citera herr Wobhlins motion från 1934, där det säges,
            att någon undersökning i detta fall ej gjorts »i vad mån förändrade
            samhällsförhållanden påkallat ändringar i skolutbild- ningens
            hittillsvarande innehåll och anordning». Den inskränkning i latinstudiet,
            som beslutades vid en föregående under- visningsreform, måste
            alltså betraktas som. allt för obetydlig, sedd mot det faktum,
            att latinets betydelse i vår tid icke motiverar ens ett så stort
            utrymme på undervisningsschemat, som det som nu tillmätes detsamma.
            Men i ett avseende har detta beslut även ur motionärens utgångspunkter
            en i viss mån tilltalande innebörd. Ty beslutet understryker dock,
            att det i vår tid finnes anledning att påbörja en avveckling av
            undervisningen i latinet i våra läro- verk. Helst skulle motionären
            se, att denna avveckling skedde på det sättet, att nästa steg
            i utvecklingen bleve, att latinstudiet förvisades till universi-
            teten och komme bort från gymnasierna. Denna uppfattning kan motiveras
            bland annat därmed, att den stora mängden av dem, som icke fortsätta
            sina studier efter avlagd studentexamen, ej ha någon större användning
            för latinet inom det praktiska livet. Dessa abiturienter ha alltså
            — om de tillhöra latinlinjen — under fyra år ägnat sin tid åt
            att inhämta kunskaper i ett dött språk, som för den stora massan
            av medborgarna i landet endast kan ha rent kuriositetsintresse.
            Emellertid har det påståtts, att ett förläggande av latinstudiet
            uteslutande till universiteten skulle innebära en del nackdelar
            för dem, som alltjämt måste anses ha behov av att inhämta kunskaper
            i latinet. Ävenså torde man möj- ligen kunna antaga att en del
            lagstiftare skulle finna ett sådant steg alltför radikalt att
            taga på en gång. Motionären antager dock, att ett sådant steg
            en gång kommer att tagas. Men även den som skulle hesitera inför
            ett sådant steg borde däremot ej behöva tveka inför att nu taga
            åtminstone ett mindre steg fram på vägen mot
          </p>
          <pb facs="riksdagen-motions-pdf/data/1938/mot_1938__ak__340/mot_1938__ak__340-004.pdf"/>
          <fw xml:id="i-NrLKFuTm5yHdyefWJruppd">
            14 Motioner i Andra kammaren ,Nr 340.
          </fw>
          <p xml:id="i-6DAmEi7bR87BVP97j9xRhj">
            inskränkandet av latinstudiet inom vår högre undervisning. Detta
            kompro- missteg skulle kunna bestå däri, att deltagandet i undervisningen
            i latin i gymnasiets fyra latinklasser gjordes frivilligt, ej
            obligatoriskt, så att eleverna i nämnda klasser kunde byta bort
            ämnet mot annat ämne, exempelvis något levande språk, kultur-
            eller litteraturhistoria, nationalekonomi, samhällslära, handelskunskap,
            stenografi, maskinskrivning, bokföring eller något annat ämne,
            som kunde ha betydelse för elevens blivande verksamhet. I en del
            av dessa ämnen få eleverna visserligen redan nu undervisning,
            men vid en sådan omläggning som den här nämnda kunde undervisningen
            genom det större antalet timmar få en större effekt i form av
            ökade kunskaper i nämnda ämnen. De av eleverna däremot, vilka
            voro inställda på fortsatta universitets- studier inom någon fakultet,
            där kunskap i latin hade någon betydelse eller vore obligatorisk,
            skulle alltjämt ha möjlighet att under de 4 gymnasieåren studera
            detta språk. Detta skulle visserligen nödvändiggöra, att eleverna
            i våra läroverk redan vid inträdet i gymnasiet finge i viss mån
            bestämma sig för en viss inriktning av de kommande studierna och
            utbildningen. Men denna olägenhet existerar redan nu, eftersom
            nämnda elever enligt nu gällande organisation måste vid inträdet
            i gymnasiet — alltså omkring åldern 16 å 17 år — taga ställning
            till frågan om de skola gå latin- eller reallinjen. I detta sammanhang
            kan naturligtvis också invändas, att just detta val innebär en
            möjlighet för dem, som ej vilja läsa det döda språket latinet,
            att komma ifrån detta genom att välja reallinjen. Men här kan
            då invändas, att ett tillämpande av denna princip, att alla, som
            ansåge sig ej ha behov att få undervisning i latin, skulle välja
            reallinjen, antagligen skulle resultera i en överbelastning av
            denna linje med ett alltför stort elevantal. Men därutöver är
            att märka, att det finnes ett flertal elever, som ej ha några
            större allmänna förutsätt- ningar för studerande av matematik,
            huvudämnet på reallinjen. Däremot är inställningen här ofta den,
            att man önskar koncentrera sig på studiet av levande språk och
            på ämnen, som över huvud ha betydelse för en blivande praktisk
            verksamhet ute i livet. Med utgångspunkt från här nämnda förhållanden
            har försöksvis under någon tid en skolreform börjat genomföras
            vid något enstaka läroverk — exempelvis Nya Elementarskolan i
            Stockholm — där en s. k. nyspråkig linje varit inrättad och latinet
            alltså trängts åt sidan. Men tillkomsten av en sådan enstaka anordning
            innebär ju endast, att lärjungar på en viss plats komma i åtnjutande
            av en sådan möjlighet som den här antydda. Om någon verklig effekt
            skall kunna åstadkommas, måste emellertid en sådan reform som
            den här antydda med möjlighet till att få utbyta latinet mot annat
            ämne i gymnasiet genomföras generellt för hela landets gymnasieavdelningar.
            Eller också måste reformen läggas på det sättet, som påyrkades
            i en motion år 1934 (IT: 96), att det framskapades bredvid latin-
            och reallinjerna i gymnasiet en alldeles självständig tredje undervisningslinje,
            den s. k. nyspråkliga gymnasielinjen. Allt det som här ovan sagts
            motiverar enligt motionärens uppfattning, att det raserande av
            det gamla latinherraväldet inom undervisningsväsendet, som
          </p>
          <pb facs="riksdagen-motions-pdf/data/1938/mot_1938__ak__340/mot_1938__ak__340-005.pdf"/>
          <p xml:id="i-HShdBMU6oFeCvwtLrBz4XQ">
            -
          </p>
          <fw xml:id="i-R84s9Fk5hzLLvRvxEQGaxs">
            Motioner i Andra kammaren, Nr 340. 15
          </fw>
          <p xml:id="i-WMtxpXGuudPuBZ6CSocTsS">
            en gång påbörjats, fortast och utan dröjsmål fullföljes. Det
            är helt enkelt en anomali, att det gamla döda språket alltjämt
            i vår tid skall pluggas in i genera- tion efter generation av
            lärjungar, varav den stora massan icke har någon nytta av denna
            undervisning, vare sig man ser saken ur försörjningssynpunkt eller
            ur allmänbildningssynpunkt. Det vilar något av efterblivenhet
            över vårt i övrigt högt stående undervisningsväsende, så länge
            man slår vakt om en obligatorisk undervisning i ett dött språk
            och detta endast på grund av gammal slentrian, eller — för att
            använda ett något mera parlamentariskt uttryck — av historiska
            skäl. Under hänvisning till vad här ovan anförts och under framhållande,
            att det nu förflutit 11 år sedan 1927 års läroverksreform genomfördes,
            hem- ställes alltså,
          </p>
          <p xml:id="i-DiepNBJvSaN8EeCqXgh1iu">
            att riksdagen måtte i skrivelse till Kungl. Maj:t hemställa,
            att Kungl. Maj:t måtte låta utreda, huruvida och på vilket sätt
            det genom en föregående undervisningsreform påbörjade inskrän-
            kandet av undervisningen vid våra högre allmänna läroverk i latin
            kan och bör fullföljas — genom att göra deltagandet i undervisningen
            frivilligt eller på annat sätt, som här antytts — för att lämna
            större utrymme åt undervisning i skolämnen, vars inlärande för
            den övervägande delen av ungdomen har större vikt och betydelse
            än studerandet av ett dött språk.
          </p>
          <p xml:id="i-9YSSBN8Vf1yVoBB8VLf7vL" type="date">
            Stockholm den 23 januari 1938.
          </p>
          <div xml:id="i-KpUvKE7uJeHTZpC4UusPtW" type="signatureBlock">
            <p xml:id="i-Q55gdKCReCUswgh7zTMDcx" who="i-3139LqaoEDPArxpLRyxXT8" type="signature">
              Ernst Hage
            </p>
          </div>
        </div>
      </div>
    </body>
  </text>
</TEI>
