<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00210">
  <teiHeader>
    <fileDesc>
      <titleStmt>
        <title>En nordisk valuta</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En nordisk valuta</title>
          <idno type="rdwebb">H102Fi210</idno>
          <rs type="number">Fi210</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi210/text</ref>
          <ref type="dokument_url_html">http://data.riksdagen.se/dokument/H102Fi210</ref>
          <ref type="dokumentstatus_url_xml">http://data.riksdagen.se/dokumentstatus/H102Fi210</ref>
          <ref type="doc">http://data.riksdagen.se/fil/BCEE52A9-48C0-4737-9725-9DE7DBE2B5A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8FHzXPMX3q2g8kvvH2tZAV" type="signed"/>
        <correspContext corresp="i-8FHzXPMX3q2g8kvvH2tZAV">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-n13nG5vKmQPyYczTjBizW">
          <date when="2013-09-30"/>
        </correspAction>
        <correspAction type="submission" xml:id="i-A6gy9C41bSprDCwQYwdic8">
          <date when="2013-09-27"/>
        </correspAction>
        <correspAction type="transfer" xml:id="i-GLat9epzXHqHLp6AYsEwFd">
          <date when="2013-09-27"/>
        </correspAction>
        <correspAction type="assigned" xml:id="i-PVc5jcZyvgzzMuTm254eWd"/>
        <correspContext corresp="i-PVc5jcZyvgzzMuTm254eWd">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7L8oGxZF9D2UR2aeJoTkCb">
            Förslag till riksdagsbeslut
          </head>
          <list style="ol">
            <item xml:id="i-L1wUaX4sDdhwTZFAa3y11n">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              förbereda ett möjligt införande av en nordisk valuta.
            </item>
            <item xml:id="i-KkxVjbZYfx1FdNU4Nvvoz4">
              Riksdagen tillkännager för regeringen som sin mening vad som
              anförs i motionen om vikten av att en diskussion om en gemensam
              nordisk valuta hålls levande på alla nivåer i samhället.
            </item>
          </list>
        </div>
        <div type="motContent">
          <head type="h1" xml:id="i-B8kiSbTNMSjqB1yGAhv2yL">
            Tidigare behandling
          </head>
          <p xml:id="i-GvMN9Z3siYwA1gFCuyqAun">
            Förslag mycket snarlika de som framställs i denna motion har
            tidigare avslagits av riksdagen. De senaste årtiondenas återkommande
            ekonomiska kriser och det faktum att så kallade experter anser
            att kriserna kommer att återkomma gör frågan om en nordisk valuta
            högst intressant. Kriserna drabbar vanligt folk hårt men omfördelar
            enbart rikedomarna mellan de som orsakar kriserna. Att acceptera
            krisen som ett naturligt inslag i det ekonomiska systemet kan
            knappast ses som ansvarsfullt. En nordisk valuta löser inte alla
            problem men ger möjligheter till krishantering på ett helt annat
            sätt än vi idag har. En nordisk valuta ger förutsättningar för
            att ta ansvar.
          </p>
          <head type="h1" xml:id="i-YRqk2z74F2VPx9xrKJVvgd">
            Bakgrund
          </head>
          <p xml:id="i-ApxpLS7iu6XkwPLn3roxoK">
            Hundra år av ganska konfliktfritt samliv och 60 år av konkret
            samarbete präglar Norden. Ofta drar de nordiska länderna åt samma
            håll i internationella forum och våra värderingar är tämligen
            likartade. Vi har en väl utvecklad gemensam arbetsmarknad även
            om det finns mer att göra på det området. Våra lagar är inte helt
            harmoniserade men några oöverstigliga konflikter kring moral och
            normer torde inte finnas.
          </p>
          <p xml:id="i-K2h2GmZUmCY4j5995Xg6rT">
            Var för sig är de nordiska länderna ganska känsliga för konjunkturer
            och ekonomiska kriser. Sverige och Finland är troligen mer utsatta
            än Danmark och Norge som med sina alltid efterfrågade näringar,
            mat som alltid behövs och olja som världen alltid skriker efter,
            har vissa handelspolitiska fördelar. Svenska och finska produkter
            kan man i större utsträckning avstå från, åtminstone under en
            viss tid. Norden är dock hemmamarknaden för de flesta av företagen
            i de nordiska länderna, vilket vi kan vara glada för och bör ta
            stor hänsyn till.
          </p>
          <p xml:id="i-HJPNHA779AphdPnUfqRbTS">
            Vid varje global ekonomisk kris tar debattörer upp frågan om
            strukturella åtgärder för att om möjligt undvika eller lindra
            framtida kriser. Miljöpartiet har liksom svenska folket tydligt
            sagt nej till euron och i dagsläget finns det få som argumenterar
            för att Sverige skulle ansluta sig. Trots det har regeringen undertecknat
            fördrag som på sikt innebär ett fördjupat ekonomiskt samarbete
            även på det monetära området. Riksdagen borde markera mot detta
            genom att signalera andra möjliga vägar, som exempelvis en gemensam
            nordisk valuta.
          </p>
          <p xml:id="i-HWxQDojM2gm4ceTN4BaJJf">
            Den norska valutan är en av de stabilaste, men beroende av oljepriset
            och inflationsrisken är den ett politiskt problem. Populistiska
            krafter vill gärna investera oljemiljarder i reformer och stora
            infrastrukturprojekt, vilket riskerar driva på inflationen. Finland
            har, trots att man ingår i eurosamarbetet fullt ut, klarat sig
            tämligen bra, även om krisen påverkat mycket. Om en mer franskinspirerad
            linje växer sig starkare inom eurosamarbetet så kan det betyda
            ökade svårigheter för Finland som valt samma tuffa åtstramningslinje
            som Tyskland. De nordiska valutorna är var för sig små och kan
            lätt utsättas för spekulation och problem när/om eurokrisen fördjupas.
            Små självständiga valutor har sina fördelar, men även sina risker.
          </p>
          <p xml:id="i-N9SCFuB8mJ5C2LH45PuKxE">
            Den kritik som fördes fram mot euron, inför beslutet om ett eventuellt
            svenskt deltagande, var att de aktuella länderna inte var lämpade
            för ett valutasamarbete. Konsekvensen av detta har nu blivit den
            skuldkris som många förutsåg. Att skuldkrisen egentligen är en
            kris som handlar om osäkra fordringar verkar dock inte många inse.
            I grunden är det en ansvarslös utlåning som är orsaken till problemen,
            men långivarna tycks vid varje ekonomisk kris klara sig undan
            genom att utmåla låntagarna som de skyldiga. Ett sådant sätt att
            beskriva krisen underlättar självklart för finansmarknaden att
            avkräva staterna att med skattemedel ersätta långivarna för deras
            ansvarslösa utlåning.
          </p>
          <p xml:id="i-NwCqDy7AR2pbhLW8LS9qv9">
            För oss som arbetar politiskt borde det därför vara en prioriterad
            uppgift att sprida en mer nyanserad bild av krisen och i första
            hand beskriva den som en kris bestående av ansvarslös utlåning.
            Långivarna bör ta ett huvudansvar och krishanteringen bör i huvudsak
            bestå av program för organiserad avskrivning av osäkra fordringar.
            En sådan linje skulle innebära att politiken fullt ut ställer
            sig på medborgarnas sida i stället för på finansmarknadens.
          </p>
          <p xml:id="i-VYBXQRPKZQHAYaAVnvZg5q">
            De nordiska länderna är en betydligt mer likartad grupp länder
            än euroländerna som helhet och borde därför inte ha samma svårigheter
            att agera likartat när det gäller penningpolitik och makroekonomi
            vid kriser. Våra fem länder uppvisar alla de förutsättningar som
            krävs för ett valutasamarbete. En nordisk krona borde därför kunna
            återuppstå som en komponent i den krishanering som blir oundviklig
            när/om euron kraschar. En nordisk krona borde ha goda möjligheter
            att utvecklas till en stabil och trygg valuta i en allt mer osäker
            omvärld.
          </p>
          <p xml:id="i-DqFExw7bpgRRCDcSLGtq7h">
            Att Brasilien tvingas möta ett allvarligt inflationshot med höjd
            ränta och att USA tydligt signalerat att stödköpen av obligationer
            inte kan fortgå i det oändliga visar att de metoder som använts
            för att upprätthålla viss stabilitet i världsekonomin är otillräckliga.
            Riskerna för fortsatta och långvariga ekonomiska problem med många
            överraskningar kvarstår.
          </p>
          <head type="h1" xml:id="i-SDkDv9NVLQUA9r69qdT4Bm">
            Förslag till åtgärd
          </head>
          <p xml:id="i-XDdbGxQYosoAHoDiaGxNoB">
            Sveriges viktigaste handelspartner är Tyskland som åtagit sig
            ett stort ansvar för att hålla euron under armarna. Finland är
            som ett nordiskt grannland en viktig handelspartner som genom
            sitt deltagande i eurosamarbetet är utsatt för risker på ett annat
            sätt än Sverige. Jag påstår inte att det är vare sig mer eller
            mindre riskabelt att delta än att inte delta i eurosamarbetet
            men ett sammanbrott drabbar på olika sätt. Även om ingen önskar
            att euron ska krascha så menar jag att de nordiska länderna bör
            ha en beredskap för en sådan utveckling. Vid ett sammanbrott sker
            många saker, bland annat så söker sig kapital till säkrare valutor.
            De norska, svenska och danska valutorna kan i ett sådant läge
            drabbas av de effekter en sådan kapitalrörelse leder till, exempelvis
            sämre konkurrensläge (vi ser delvis det redan idag). I första
            hand torde det dock vara handeln som försvåras vid ett sammanbrott.
          </p>
          <p xml:id="i-BKGAxybY8zbZ3VHWbLjp1g">
            Eftersom de tre länderna Norge, Danmark och Sverige med stor
            majoritet i folkomröstningar har sagt nej till att delta i eurosamarbetet
            så är naturligtvis tanken på en gemensam nordisk valuta inte något
            som omedelbart skulle accepteras av väljarna i dessa länder. Tryggheten
            i en egen valuta har djupa rötter i Norden. Den nya isländska
            regeringen gör bedömningen att EU och euron är något som inte
            är aktuellt. Trots stora ekonomiska problem är den egna valutan
            något majoriteten värnar om. Att sprida kunskap om skillnaden
            mellan en eventuell framtida nordisk valuta och euron måste därför
            vara en långsiktigt viktig uppgift för alla nordiska regeringar.
          </p>
          <p xml:id="i-H2KTgGK3iKb7pXV6eV5W2n">
            Jag föreslår därför att de nordiska länderna, eventuellt inom
            ramen för samarbetet inom Nordiska rådet, tar fram ett förslag
            som kan diskuteras med medborgarna för att förbereda så att ett
            sådant valutasamarbete har en ökad acceptans och förståelse bland
            väljarna om en sådan lösning skulle visa sig vara nödvändig för
            att minimera skadorna i våra nordiska länder vid den eurokrasch
            som jag menar inte kan uteslutas.
          </p>
        </div>
        <div type="motSignatures">
          <list>
            <item xml:id="i-Ru24C9WfFajUqXJpcTvo9V">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
