<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00308">
  <teiHeader>
    <fileDesc>
      <titleStmt>
        <title>Stasi och Sverige</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stasi och Sverige</title>
          <idno type="rdwebb">GV02K308</idno>
          <rs type="number">K308</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K308/text</ref>
          <ref type="dokument_url_html">http://data.riksdagen.se/dokument/GV02K308</ref>
          <ref type="dokumentstatus_url_xml">http://data.riksdagen.se/dokumentstatus/GV02K308</ref>
          <ref type="doc">http://data.riksdagen.se/fil/A1BE0878-DCE6-4129-B29B-AD91FF0CFB2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y58MhwSLc18Mw5Z5Hyw11Q" type="signed"/>
        <correspContext corresp="i-Y58MhwSLc18Mw5Z5Hyw11Q">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction type="referral" xml:id="i-CfEo4thE4ahkyoG7CCrQrL">
          <date when="2007-10-16"/>
        </correspAction>
        <correspAction type="dismissal" xml:id="i-E3KvFq1ccbULD76uyHiiNh">
          <date when="2007-10-16"/>
        </correspAction>
        <correspAction type="numbering" xml:id="i-UoUm5WFqnEuSVhLm2cTEYe">
          <date when="2007-10-05"/>
        </correspAction>
        <correspAction type="submission" xml:id="i-4b4hAERg7dQLjT9inkhwSJ">
          <date when="2007-10-04"/>
        </correspAction>
        <correspAction type="transfer" xml:id="i-T2NQEvrXuWEC9bnnKMknhY">
          <date when="2007-10-04"/>
        </correspAction>
        <correspAction type="assigned" xml:id="i-3v8eMFteWisnSzXocnz6LM"/>
        <correspContext corresp="i-3v8eMFteWisnSzXocnz6LM">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-XZ91u9yhtuqMXsN1tANxK9">
            Förslag till riksdagsbeslut
          </head>
          <p xml:id="i-Vp33Xjvz9rDFUmxa9PLMwk">
            Riksdagen tillkännager för regeringen som sin mening vad som
            anförs i motionen om att Säkerhetspolisen bör offentliggöra de
            namn på svenska Stasikontakter som finns och att en sådan lista
            inte omfattas av andra lagar och bestämmelser angående sekretess.
          </p>
        </div>
        <div type="motContent">
          <head type="h1" xml:id="i-QJxpBavoGafHn4cNWZvkLQ">
            Motivering
          </head>
          <p xml:id="i-F3zWRq8gdquxhfzhn7WvZF">
            I samband med de stora och positiva förändringar Europa genomgick
            under 1980- och 1990-talen då det kommunistiska förtrycket föll
            samman i ett antal stater spreds uppgifter om spioner och agenter.
            Forna Östtyskland var en av de folkrepubliker som utvecklats längst
            i paranoid riktning. Genom åren fungerade miljontals personer
            som kontaktpersoner och angivare till Stasi. Barn skvallrade på
            sina föräldrar, älskande människor höll uppsikt på varandra och
            inom föreningar och förbund fanns tjallare. Allt dokumenterat
            och registrerat i dossierer upprättade av den tyska säkerhetstjänst
            som i arbetsmetoder, inriktning och personal i rätt stor utsträckning
            tog över där Gestapo slutade 1945.
          </p>
          <p xml:id="i-VWz4Rp1jHSRjkGdEsFBdQf">
            Inte bara medborgare i DDR rekryterades utan utomlands fanns
            lydiga personer som sprang regimens ärenden. Vem och vilka dessa
            personer är fanns nedtecknade i de arkiv som på olika sätt getts
            spridning.
          </p>
          <p xml:id="i-63tQqKJJQRH1pXhZAvbDLF">
            På en fråga till justitieminister Beatrice Ask (m) från undertecknad
            (2006/07:1541) ges svaret att Säpo fick ett antal spridda uppgifter
            i samband med att Stasiarkiven öppnades i början av 90-talet.
            Dessa uppgifter följdes upp. Ett mindre antal namnuppgifter kunde
            härledas till personer som kunde identifieras. I inget fall ledde
            utredningarna till åtal eftersom de eventuellt brottsliga handlingar
            som förekommit redan var preskriberade.
          </p>
          <p xml:id="i-DAn1FPazCg6G5V7rg5AAt2">
            Vad kunde då utländska kontakter göra sig skyldiga till? Genom
            att skvallra på exempelvis östtyska medborgare som varit på besök
            utomlands löpte dessa risken att sedan straffas av Stasi vid hemkomsten
            med yrkesförbud, trakasserier eller internering. Det finns offer
            som plågats samtidigt som de medansvariga fortfarande i den dag
            som idag är går fria och utan yttre fläckar trots sina tarvligheter.
          </p>
          <p xml:id="i-4D9atEhWorPKYwrVw8xYZf">
            I Öst- och Centraleuropa har helt naturligt sedan kommunismens
            sammanbrott krav framförts på att sanningen skall komma fram om
            vem som sprang förtryckarnas ärenden. Både i de så kallade folkrepublikerna
            och i väst. Det har funnits behov av sanningskommissioner men
            också av försoning.
          </p>
          <p xml:id="i-Y16Fm9YrGT9NbVC76XQg1j">
            Oviljan att rota i åren av Stasikontakter bör ses i ljuset av
            det intresse vi idag på många sätt visar 1930- och 1940-talen.
            Med böcker och forskning har de svenska nazisterna avslöjats och
            det har spekulerats om olika personers sympatier respektive antipatier.
          </p>
          <p xml:id="i-BAnLDPy3yWd7BwqLM4Qhoq">
            Med sjuttio år av distans frågar sig många hur folk då kunde
            ducka för sin samtids stora utmaningar av och blunda för den utsatthet
            bland annat judarna upplevde. Det finns idag ett stort intresse
            av att nämna vem som stod på vems sida under 1930- och 1940-talen.
          </p>
          <p xml:id="i-MgNSa5JF7v8dzxfhGHaRC5">
            Samtidigt som vi tycker att det är rimligt att andra världskrigets
            aktörer avslöjas finns ett offentligt ointresse att granska Gestapos
            östtyska efterföljare Stasi!
          </p>
          <p xml:id="i-FfuXJzpUUZiB8PBShAPmk2">
            Offren för kommunismens brott mot mänskligheten är många folk
            som avrättades, hamnade i läger, som fick se tidningar och böcker
            censureras, som förföljdes och förlöjligades.
          </p>
          <p xml:id="i-4YWJezysiAib9wMpkAguwy">
            Även om brotten utförda av svenska Stasikontakter i juridisk
            mening avförts finns en moralisk dimension. Dessutom är det rimligt
            att personer som på felaktiga grunder stämplats som angivare har
            möjlighet att rentvå sitt goda namn innan böcker och spekulationer
            om 50 år kommer med utpekanden ingen då kan värja sig emot. Vårt
            intresse för vem som gjorde vad under det spöklika 30-talet visar
            att vi nu borde ta chansen att offentligt granska de samtida 1970-
            och 1980-talen då uppburna och kända svenskar hjälpte till att
            förfölja och trakassera. Vi har ett ansvar mot de människor som
            fick yrkesförbud, hamnade i läger eller på annat sätt fick sina
            liv förstörda! Det bör göras nu medan många, både offer och angivare,
            fortfarande lever. Arkiven måste öppnas.
          </p>
        </div>
        <div type="motSignatures">
          <list>
            <item xml:id="i-Fi6BFjJqUf64STfNBKZEiP">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
