<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__224/mot_1953__ak__224-001.pdf"/>
      <div type="motHeader" xml:id="i-4cLzTedMh2po4MG9EtF5HE">
        <div type="motTitle" xml:id="i-K3doyTqQpjU3oPYcWSuiSm"/>
        <div type="motSubmissionInfo" xml:id="i-VNpzwz7bwVNzaTTd6cR9yg"/>
      </div>
      <div type="motBody" xml:id="i-V2CK3D65zPjLKqY99h1UJS">
        <div xml:id="i-T5N17TucvFT8mwF2wZSzzb">
          <p xml:id="i-DRaGJdAaZWdLfobX9uQZET">
            8 Motioner i Andra kammaren, nr 224.
          </p>
          <p xml:id="i-8UKyRHTYDAfVGUGyy9nCT8">
            Nr 224.
          </p>
          <p xml:id="i-VZc9cbjuV5M1EHkpVaPpHW">
            Av herrar Kyling och Håstad, angående förhandlingsrätt för ar-
            betstagarförening med avseende å till denna anslutna pensionärer.
          </p>
          <p xml:id="i-QryJWFPmNP6SNw7TmdZjTa">
            Av lagen om förenings- och förhandlingsrätt framgår icke tydligt
            i vad mån arbetstagarföreningar äger förhandlingsrätt för dem
            av medlemmarna, som avgått ur tjänst och åtnjuter pension. I många
            fall har arbetsgivare ansett sig kunna vägra förhandlingar rörande
            justeringar av pensionsvill- koren för sådana tjänstemän som redan
            trätt i pension. För dessa pensionärer föreligger det ett starkt
            skyddsbehov, stundom starkare än för de befattningshavare som
            är i tjänst. Det föreligger sålunda ett legitimt behov för arbetstagarföreningarna
            att kunna upptaga förhand- lingar med arbetsgivarna och träffa
            avtal om pensionsbeloppens justerande med hänsyn till förändringar
            i penningvärdet. Därjämte kan det ibland vara påkallat, att förhandlingar
            upptas rörande omregleringar av pensionsvill- koren, exempelvis
            i anslutning till införandet av nya pensionsbestämmelser för personal
            som är i tjänst. I en motion till 1945 års riksdag (II: 108) anfördes
            i stort sett samma motivering som här ovan. Hemställan gick ut
            på att riksdagen i skrivelse till Kungl. Maj:t måtte anhålla,
            att Kungl. Maj:t måtte dels efter vederbör- lig utredning framlägga
            förslag till sådan ändring av lagen om förenings- och förhandlingsrätt
            samt lagen om förhandlingsrätt för kommunala tjäns- temän, att
            förhandlingsrätt tillkomme arbetstagarförening med avseende å
            till denna anslutna pensionärer, dels låta intaga motsvarande
            förtydligande i Kungl. Maj:ts kungörelse angående förhandlingsrätt
            för statens tjänste- män. Riksdagen beslöt på andra lagsutskottets
            tillstyrkan att i skrivelse till Kungl. Maj:t hemställa, att Kungl.
            Maj:t ville föranstalta om en förutsätt- ningslös utredning rörande
            förhandlingsrätt beträffande pensionsvillkor som angår personer,
            vilkas anställning hos arbetsgivaren redan upphört vid tiden för
            framställandet av begäran om förhandling. Riksdagens skrivelse
            över- lämnades till 1948 års förhandlingsrättskommitté. Denna
            kommitté avlämnade sitt betänkande den 31 december 1951 och anförde
            beträffande pensionärernas förhandlingsrätt bl. a. följande: »Den
            särskilda utredning varom riksdagen sålunda hemställt har emel-
            lertid icke kommit till stånd. Kommittén anser för sin del otänkbart
            att komma med ett förslag till lösning av frågan om pensionärernas
            förhand-
          </p>
          <pb facs="riksdagen-motions-pdf/data/1953/mot_1953__ak__224/mot_1953__ak__224-002.pdf"/>
          <p xml:id="i-95fxQJfBGba4BAHnKeLj2y">
            Motioner i Andra kammaren, nr 224. 9
          </p>
          <p xml:id="i-FAtoi5HsGvtjoiifYmhwox">
            lingsrätt enbart för det statliga och kommunala området. Kommittén
            har emellertid icke erhållit sådana direktiv och icke heller sådan
            sammansätt- ning, att kommittén anser sig kunna taga upp frågan
            till undersökning även för den privata arbetsmarknaden. Vid sådant
            förhållande nödgas kom- mittén lämna förhandlingsrätten för pensionärer
            åt sidan men uttrycker på motsvarande sätt som socialstyrelsen
            på sin tid den förhoppningen, att de statliga och kommunala myndigheterna
            icke skola undandraga sig att på begäran överlägga med tjänstemannaorganisationerna
            om redan pensio- nerade tjänstemäns förmåner.» Vid 1952 års riksdag
            tillfrågades chefen för socialdepartementet i inter- pellation
            om han hade för avsikt att låta igångsätta en skyndsam utredning
            i syfte att bereda förhandlingsrätt åt arbetstagarförening med
            avseende å till denna anslutna pensionärer och att på grundval
            härav förelägga 1953 års riksdag förslag i ärendet. Chefen för
            socialdepartementet svarade på denna interpellation bl.a. följande:
            »Detta spörsmål — såsom förhandlingsrättskommittén även torde
            ha funnit — är onekligen ett ganska besvärligt juridiskt problem
            som hänför sig till den kollektiva arbetsrättens mest centrala
            delar. Förhandlingsrätten enligt 1936 års lag har således f. n.
            samma omfång som möjligheten att sluta kollektivavtal, varför
            kollektivavtalsbegreppet, sådant det är utformat i lagen om kollektivavtal,
            torde komma att påverkas av den ifrågavarande utredningen. Enligt
            gällande lag är vidare föreningsrätten inte reglerad i vidare
            mån än som ansetts behövligt för att trygga förhandlingsrätten;
            och föreningsskyddet är knutet till ett anställningsförhållande.
            Även förenings- rättens innehåll synes därför kunna komma att
            beröras av utredningen. Med det anförda vill jag inte ha sagt
            att det ej föreligger skäl för att även pen- sionerade arbetstagares
            berättigade intressen i förevarande hänseende upp- märksammas.»
            Vid den avvägning, varom här talats, överväger enligt vår mening
            skälen för att arbetstagarorganisationerna tillerkännes rätt att
            förhandla om de redan pensionerades intressen. Utan att en sådan
            rätt medges kan det — som erfarenheten ibland visat — uppstå fara
            för att ingen kommer att föra de pensionerades talan, varigenom
            dessas belägenhet och behov ej i tillräck- lig grad blir beaktade
            vid fördelningen av den begränsade »kakan&gt;». Vi hemställer följaktligen
            om utredning och förslag i syfte att lagstift- ningens oklarhet
            på denna punkt undanröjes. Detta har avseende såväl på den privata
            arbetsmarknaden som på den statliga och kommunala sektorn. Det
            synes oss samtidigt förtjänt av en närmare utredning, huruvida
            inte förhandlingsrätt rörande pensionsförhållandena även må medges
            organisa- tion av förutvarande arbetstagare i förhållande till
            den, hos vilken de före in- trädet i pensionsåldern innehaft anställning.
            En sådan förhandlingsrätt kan inte leda till några störningar
            av arbetsfreden, ty det rör sig ju om så-
          </p>
          <pb facs="riksdagen-motions-pdf/data/1953/mot_1953__ak__224/mot_1953__ak__224-003.pdf"/>
          <p xml:id="i-AvMT781EXcqjHGzWJ9Rswh">
            10 Motioner i Andra kammaren, nr 224.
          </p>
          <p xml:id="i-8VFsmhnvQzjKbp1HhayVov">
            dana arbetstagare, som icke längre har någon anställning och
            därför icke har några påtryckningsmedel att tillgripa. Eftersom
            förhandlingsrätten skulle grunda sig på ett förutvarande tjänsteförhållande,
            skulle några konsekven- ser på andra områden inte kunna uppkomma.
            Med hänsyn till att tjänste- pensionernas värde är totalt beroende
            av den ekonomiska utvecklingen i all dennas föränderlighet synes
            det oss stå i överensstämmelse med billighetens krav att organisationer
            för förutvarande arbetstagare beredes den rätt att framlägga sina
            synpunkter och diskutera sina intressen, som förhandlings- rätten
            lämnar. Av betydelse för frågans bedömande är också det förhållan-
            det att vissa organisationer tillämpar det systemet att arbetstagaren
            vid övergången till pension ej längre får tillhöra organisationen
            i fråga. Givet är emellertid att en sådan förhandlingsrätt blott
            bör tillerkännas sådana organisationer, som uppfyller skäliga
            krav på verklig representativitet. Med hänsyn till vad vi ovan
            anfört hemställer vi, att riksdagen måtte i skrivelse till Kungl.
            Maj:t dels anhålla om utredning och förslag rörande sådan änd-
            ring i lagen om förenings- och förhandlingsrätt, i lagen om förhandlingsrätt
            för kommunala tjänstemän samt i kun- görelsen angående förhandlingsrätt
            för statens tjänstemän att tvekan icke behöver råda därom att
            förening som avses i nämnda författningar äger förhandlingsrätt
            jämväl för till föreningen anslutna medlemmar, vilka avgått ur
            tjänst med pension, dels anhålla om utredning och förslag rörande
            de villkor, enligt vilka förhandlingsrätt må tillkomma förening
            av pen- sionerade arbetstagare i förhållande till den eller de
            arbets- givare, som utgiver pension.
          </p>
          <p xml:id="i-QcjXpcBtrvRGvYpjBzz7c9">
            Stockholm den 27 januari 1953.
          </p>
          <p xml:id="i-DtRJEuMvNPVMezKkN5UQwe">
            Folke Kyling. Elis Håstad.
          </p>
        </div>
      </div>
    </body>
  </text>
</TEI>
