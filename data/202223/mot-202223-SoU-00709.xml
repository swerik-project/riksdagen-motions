<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00709">
  <teiHeader>
    <fileDesc>
      <titleStmt>
        <title>Effektivare handläggning av bilstödet för anpassning av fordon </title>
        <author corresp="i-GXidniMLQ9UWnXEsb1Vcu2">av Helena Gellerman (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:709 av Helena Gellerman (L)</title>
          <idno type="rdwebb">HA02709</idno>
          <rs type="number">709</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02709/text</ref>
          <ref type="dokument_url_html">https://data.riksdagen.se/dokument/HA02709</ref>
          <ref type="dokumentstatus_url_xml">https://data.riksdagen.se/dokumentstatus/HA02709</ref>
          <ref type="pdf">https://data.riksdagen.se/fil/B0A87BFD-9394-4444-8879-76350ECDF7BA</ref>
          <ref type="docx">https://data.riksdagen.se/fil/A815345A-3D66-4E3D-9291-238672BD70F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Jh2Pj7kg36knWUSb9ABjTF" type="signed"/>
        <correspContext corresp="i-Jh2Pj7kg36knWUSb9ABjTF">
          <note type="signatory" corresp="i-GXidniMLQ9UWnXEsb1Vcu2"/>
        </correspContext>
        <correspAction type="submitted" xml:id="i-PXCe3DFiH94XDo559JHSbe">
          <date when="2022-11-21"/>
          <time when="16:42:21"/>
        </correspAction>
        <correspAction type="reviewed" xml:id="i-2x3wHdbxKdcka3FfeaZbBB">
          <date when="2022-11-21"/>
          <time when="16:57:34"/>
        </correspAction>
        <correspAction type="referred" xml:id="i-HQWB1JCBS1YQFcR64Lkkpz">
          <date when="2022-12-01"/>
        </correspAction>
        <correspAction type="assigned" xml:id="i-QruoH1WhpEnKhywT2UUwA3">
          <date when="2023-06-07"/>
          <time when="16:26:49"/>
        </correspAction>
        <correspContext corresp="i-QruoH1WhpEnKhywT2UUwA3">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-SRn7skYorcretHpefELj7p"/>
        <correspContext corresp="i-SRn7skYorcretHpefELj7p">
          <ref type="uppgift">2022/23:SoU21</ref>
          <ref type="ref_dok_id">HA01SoU21</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU21</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:709 av Helena Gellerman (L) Effektivare handläggning av bilstödet för anpassning av fordon</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-VWZogPo3JvogyyPytS4W5i">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-K9HXs7JNVXDwxtUyLsLZjV">
              Riksdagen ställer sig bakom det som anförs i motionen om att
              förvaltningen av bilstödet bör överföras till annan myndighet
              för effektivare handläggning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-K5joeG4Yqt3dbya2pudb87">
            Motivering
          </head>
          <p xml:id="i-CW8taYr3GFgKtzspkRXHoL">
            Det är ett obestridligt faktum att bilen är ett viktigt inslag
            i många människors vardag. Det är dessvärre så att kollektivtrafiken
            inte är riktigt tillfredsställande i alla delar av landet, i synnerhet
            inte för den som exempelvis nyttjar en rullstol i sin dagliga
            livs­föring. Vidare kan konstateras att inte heller färdtjänsten
            alltid är ett fullgott alternativ till en egen bil, om målsättningen
            är ett aktivt liv i full delaktighet. Tillgången till en egen
            och välfungerande bil är därför ännu viktigare för den som lever
            med någon form av funktionsvariation.
          </p>
          <p xml:id="i-ADcpt7ceLsSSyg7vCVxsBp">
            För att möjliggöra det aktiva livet, även för den som har någon
            form av funktions­variation, har vi därför en förmån som kallas
            bilstöd. Den som har en eller flera var­aktiga funktionsnedsättningar
            kan därigenom, vart nionde år, få hjälp till att anskaffa en bil.
            Vidare kan man via samma reform få denna bil anpassad, där så
            krävs. Försäkrings­kassan har till ansvar att förvalta och förmedla
            anslagen inom ramen för bilstödet. Detta är ett stöd som historiskt
            har kostat samhället knappt 300 miljoner kronor per år och hjälpt
            1 200–1 300 individer per år att köpa och anpassa bil.
          </p>
          <p xml:id="i-BcGb5LhknXsnMqEywH16wT">
            Den första januari 2017 genomfördes en omfattande reformering
            av bilstödet, detta genom proposition 2016/17:4. Reformeringen
            ämnade delvis att skapa ett mer modernt och ändamålsenligt regelverk.
            Andra mål var att med reformen kunna skapa bättre förutsättningar
            för ett konkurrensutsättande av de anpassningsarbeten av bilar
            som sker genom reformens försorg och att uppnå en högre kostnadseffektivitet,
            för att därigenom få anslagen att räcka till flera sökande än
            tidigare.
          </p>
          <p xml:id="i-Jgnxjiat3QCmf8VMMqEa5b">
            Vi kan idag, fem år efter reformeringen, konstatera att väldigt
            få, om några, av ovanstående målsättningar gått i uppfyllelse.
            Istället söker och beviljas allt färre hjälp p g a en komplicerad
            och långdragen ansökningsprocess.
          </p>
          <p xml:id="i-GZ92VBhxNEjWZVemA3oUWU">
            En tydlig bild av detta får man om man ser till förvaltningskostnaderna
            för förmånen bilstöd. 2018 kostade förvaltningen av förmånen skattebetalaren
            37 miljoner kr, totalt utbetalat stöd samma år blev dock magra
            99 miljoner kronor. Det kostar alltså ca 370 kr att förmedla en
            tusenlapp från bilstödet till gruppen. Motsvarande kostnad i den
            relativt komplicerade förmånen assistansersättning var endast
            15 kr per tusenlapp.
          </p>
          <p xml:id="i-CTLkk8GiffJDGDERqiX43Z">
            De förhoppningar att uppnå kostnadseffektivitet som uttrycktes
            i förarbetena borde rimligtvis omfatta även handläggningen av
            stödet.
          </p>
          <p xml:id="i-EwPzi2DUnAmJP4cnJabnyE">
            Bilstödet kommer knappt hälften så många till del sedan reformeringen
            2017 jämfört med innan. Ändock framhölls det tydligt i förarbetena
            att fler skulle få ta del av bil­stödet efter förändringarna.
            Ser vi till de företag vilka utför de anpassningsarbeten som finansieras
            via bilstödet så är det en nedslående utveckling. Både antalet
            aktörer och antalet anställda på respektive verksamhetsorter har
            minskat. Denna utveckling kan på inget vis bidra till bättre förutsättningar
            för en fungerande konkurrens.
          </p>
          <p xml:id="i-QqPToXDQtkUDvESj4szJU2">
            Reformeringen av bilstödet har också kantats av andra problem,
            där sökande tvingats välja direkt olämpliga bilar, både ur användarperspektiv
            och klimatpåverkan. Dessa bilar kan kosta den sökande över 20
            000 kr per år i fordonsskatt. Detta till följd av Försäkringskassans
            tolkningar av lagtexten.
          </p>
          <p xml:id="i-MibdW4HKiXBxW1i3RbdQHs">
            Glädjande nog åtgärdades denna situation med tillägg i regelverken
            den första oktober 2020, där bland annat bilars utvändiga höjd
            begränsas till maximalt 2 050 millimeter. Ytterligare förbättringar
            kom också till stånd genom ändringarna i regel­verket.
          </p>
          <p xml:id="i-2je4G4QRfdiLyT4D1hR1jK">
            Övriga problem inom bilstödet, d.v.s. de långa handläggningstiderna,
            de växande förvaltningskostnaderna, de minskade utbetalningarna
            och det allmänt sjunkande för­troendet för förmånen, är fortsatt
            lämnade utan åtgärd, vilket kräver ytterligare åtgärder.
          </p>
          <p xml:id="i-MDkpmrrXWmbNPw6Q7Fogb9">
            Därför bör regeringen tillse att förvaltningen av bilstödet överförs
            till annan myndighet för effektivare handläggning.
          </p>
        </div>
        <div type="motSignatures">
          <list>
            <item xml:id="i-F2qnzTTnrfU97GT2xHYUNE">
              Helena Gellerman (L)
            </item>
          </list>
        </div>
      </div>
    </body>
  </text>
</TEI>
