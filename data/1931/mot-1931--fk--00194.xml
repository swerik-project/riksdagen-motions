<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--fk--00194">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__194/mot_1931__fk__194-001.pdf"/>
      <fw xml:id="i-HAfvSvuY6wV1fGYaq5vgjq">
        Motioner i Första kammaren, Nr 194. 11
      </fw>
      <div xml:id="i-AZwQBFmMgx9dMfmCAi5nZZ" type="motHeader">
        <div xml:id="i-LuS6kJKVGoTm6RjzmVnJcG" type="motTitle"/>
        <div xml:id="i-Swk8jjRnNuypEGh4iNsVfR" type="motSubmissionInfo"/>
      </div>
      <div xml:id="i-GGyantK2cFBw2x2hBh9TWP" type="motBody">
        <div xml:id="i-ArKSb8CAJyPEv8b7ZRRc6f">
          <p xml:id="i-TL5SWfkAdLSRX1Xz1MTGTD">
            Nr 194.
          </p>
          <p xml:id="i-ACW8mvnc4cyP41xxbskVwz" type="titleString">
            Av herr Oscar Olsson m. f., om utredning rörande omläggning av
            religionsundervisningen i vara skolor.
          </p>
          <p xml:id="i-49WYXNAX9s4TXZdZsnMC3y">
            Varje kultursamhälle proklamerar full åsikts- och samvetsfrihet
            för sina medborgare. I de flesta kristna samhällen ha emellertid
            kyrkorna lyckats hindra tillämpningen av denna officiellt gällande
            grundsats. I förbund med staten ha de uppehållit en barnens tvångsuppfostran
            till sin religion på ett sådant sätt, att intet folk kan sägas
            vara kristet på grund av personlig fri och ansvarig tillslutning
            till den kristna religionen. Medborgarna ha blivit tvångs- ympade
            med de härskande klassernas religiösa grundåskådningar och inövade
            i deras religiösa tankevanor från en så tidig ålder, att det inte
            på allvar kan bli tal om en personlig religiös uppfattning för
            det stora flertalet medborgare. Helt naturligt kan denna inympade
            vanekristendom inte bli en levande religion, en verklig livsmakt
            i mänskligheten. Det hade visst inte behövts världskriget för
            att uppenbara att inga s. k. hedniska folk med framgång skulle
            kunna upptaga tävlan med de kristna folken i uppfinningsrikedom
            i fråga om grymhet, lastbarhet, brott och våldsutövning av olika
            slag. Från kyrkans predikstolar kan man även under den nuvarande
            »världsfreden» varje söndag få bekräftat den saken. En folklig
            religionsuppfostran, som skall nå fram till en levande religiositet,
            får inte grundas på vare sig öppet eller förtäckt våld på barnens
            andliga frihet genom inpräntande av begrepp och lärosatser över
            deras utvecklingsnivå. Re- sultatet härav kan endast bli religiösa
            tvångs- och vaneföreställningar, som bidraga att förhindra uppkomsten
            av en verkligt personlig religiös uppfatt- ning. Att denna inympning
            av de vuxnas färdiggjorda åsikter och uppfatt- ningar på de värnlösa
            barnen kan försiggå under former som göra att den av barnen inte
            uppfattas som tvång och våldförande, ändrar ingenting i fråga
            om förkastligheten i ett sådant förfarande. Förtrycket bleve inte
            heller mindre förhatligt, om det utövades av en folkmajoritet
            i övertygelse att det skedde för barnens eget bästa. Den allmänna
            uppfattningen finner det med fullt skäl vidrigt att ett politiskt
            parti söker få till stånd ett dylikt ympande på barnen av sina
            politiska och religiösa synpunkter, och det trots att denna verksamhet
            sker i fullt samförstånd med vederbörande föräldrar. Det är ingen
            som helst skillnad på den grundläggande principen för bolsjevismens
            pioniärrörelse och den svenska skolans kristendomsundervisning:
            båda utgå ifrån att barnen skola inövas i de rätta åsikterna från
            så tidiga år, att de sedan inte lätt kunna fri- göra sig från
            den då inpräntade uppfattningen. Och kyrkans och skolans reli-
            glonsundervisning lär inte kunna undandraga sig ansvaret för att
            ha fastlåst mänskligheten vid våldssamhället, just på grund av
            att den gjort samvets- tvång till den mest naturliga sak. Samhällets
            enda sätt att med framgång be- kämpa andlig diktatur och osjälvständighet
            är att inte självt erkänna, än mindre utöva den, under någon förklädnad.
          </p>
          <pb facs="riksdagen-motions-pdf/data/1931/mot_1931__fk__194/mot_1931__fk__194-002.pdf"/>
          <fw xml:id="i-TytgGkQEV3i1hie278Vwqe">
            12 Motioner i Första kammaren, Nr 194.
          </fw>
          <p xml:id="i-RxsphYn37hhrcx7voEon93">
            Det har anmärkts att även om staten avskaffade den konfessionella
            reli- gionsundervisningen i sina skolor, barnen dock inte därigenom
            vore skyddade mot att i tidiga år kunna bli påtvingade föräldrarnas
            dogmatiska uppfatt- ningar. Det är riktigt. Men förhållandena
            skulle säkert även i det fallet bli bättre, då samhället hävdade
            och därför bättre kunde bryta väg för en upp- fattning om det
            orätta i att genom tvång förkväva möjligheten till den okränkta
            personlighetens fria växt och utveckling i överensstämmelse med
            det bästa och egenartade i vars och ens natur. Så länge skolan
            tillåter särskilda kristendomstimmar med utanläsning av den härskande
            religionens tros- och bekännelseskrifter i de tidiga barnaåren,
            suggereras denna religion in i barnasjälen som en tvångsåskådning.
            I sådana skolor måste samvetsfriheten bli kränkt, både barnens
            och föräldrarnas. Skolans religionsundervisning bör, i allt som
            rör de nödvändiga kunskaperna om reli- gionens utveckling och
            väsen, förläggas till historieundervisningen, där den kommer i
            sitt rätta sammanhang, lättare förstås och kan bli fullt objektiv.
            Även i denna historiska undervisning får man utrymme för ett inträngande
            1 den religiösa upplevelsen och den religiösa livsstämningen.
            Men den sidan av ämnet kan ytterligare fördjupas i samband med
            skolans litteraturläsning, som ju i allmänhet är befriad från
            läxförhör, åtminstone då det är fråga om till- ägnandet av stämningsvärdena.
            Ett avskaffande av kristendomen som särskilt läroämne i skolan
            skulle således inte i någon mån behöva sänka den religions- och
            kyrkohistoriska kunskapsnivån, i den mån denna vore behövlig för
            upp- fattningen av den religiösa utvecklingen. Tvärtom skulle
            den uppfattningen bli säkrare och klarare genom att den inhämtades
            i sitt rätta kultursamman- hang. Inte heller komme det religiösa
            stämningsmomentet att försvinna från undervisningen. Det komme
            att fördjupas genom att ej vidare förorenas av be- kymmer och
            fusk i samband med läxförhör och oklara dogmatiska funderingar
            över oväsentligheter eller absurditeter. De samlingsstunder, som
            den kommenderade morgonandakten avser att skapa men i allmänhet
            endast parodierar i sin slöa slentrian, kunna lämpligen ersättas
            enligt moderna skolmetoder med skolförsamlingar eller lärjungeförsamlingar,
            där barnen själva i viss utsträckning få svara för innehållet
            och därigenom också garantera verkligt intresse för vad som i
            och med detsamma kan bli de förnämsta högtidsstunderna under skoldagen.
            På grund av vad sålunda anförts, hemställa vi,
          </p>
          <p xml:id="i-5dd3X8gdkDPH1F4w6aSZjv">
            att riksdagen måtte i skrivelse till Kungl. Maj:t anhålla om
            utredning i syfte att omlägga religionsundervisningen i våra skolor
            på ett sådant sätt, att den blir helt konfessionslös och inte
            behöver kränka religions- och samvetsfriheten.
          </p>
          <p xml:id="i-3NVp8hTdt822DiAtCRa4v5" type="date">
            Stockholm den 28 januari 1931.
          </p>
          <div xml:id="i-Pg3S6wfW8oRxpcA6YvHmpb" type="signatureBlock">
            <list xml:id="i-7nHkxK4AxFCu3Be36abCEh">
              <item xml:id="i-JhujdafvRZSrWRfHAWKx3s" who="i-QBPRL2CNKrTtn2M3Ea51HX" type="signature">
                Oscar Olsson
              </item>
              <item xml:id="i-BgAVygbZXPjnakkKMK2S4N" who="i-7yzcmgHgwvdw4zkJiWVkhj" type="signature">
                Fredrik Ström
              </item>
              <item xml:id="i-6S3ViLgSMrUCA2nkQrekFK" who="i-VqHqFtpMi7Xi5LGov8xWcU" type="signature">
                Rickard Lindström
              </item>
              <item xml:id="i-6pR2ojVjZaG1FeUcdL5wGh" who="i-JC4yT43VjuXRRqfGmkRoTB" type="signature">
                Ivar Vennerström
              </item>
            </list>
          </div>
          <p xml:id="i-VgzXJrWx9Pba2kF3adJRso">
            N. S. Norling. John Sandén.
          </p>
          <p xml:id="i-FtrzwVStfdAZhchNSmZ68n">
            Stockholm, K. L. Beckmans Boktr., 1931.
          </p>
        </div>
      </div>
    </body>
  </text>
</TEI>
