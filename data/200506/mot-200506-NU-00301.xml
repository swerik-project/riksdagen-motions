<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-NU-00301">
  <teiHeader>
    <fileDesc>
      <titleStmt>
        <title>De mindre tätorternas framtid</title>
        <author corresp="i-LutTcg2m9spsoVaK7cAQeB">av Lars Wegendal (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De mindre tätorternas framtid</title>
          <idno type="rdwebb">GT02N301</idno>
          <rs type="number">N301</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GT02N301/text</ref>
          <ref type="dokument_url_html">http://data.riksdagen.se/dokument/GT02N301</ref>
          <ref type="dokumentstatus_url_xml">http://data.riksdagen.se/dokumentstatus/GT02N301</ref>
          <ref type="doc">http://data.riksdagen.se/fil/52C23E42-A321-4830-923C-20377A272A41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JWPv2GnQ1yyiXjYiV7yFNp" type="signed"/>
        <correspContext corresp="i-JWPv2GnQ1yyiXjYiV7yFNp">
          <note type="signatory" corresp="i-LutTcg2m9spsoVaK7cAQeB"/>
        </correspContext>
        <correspAction xml:id="i-CwzP5VJhvin7YqseJPDA69" type="referral">
          <date when="2005-10-13"/>
        </correspAction>
        <correspAction xml:id="i-TkUfwDveuTQesRgxrS6R2n" type="dismissal">
          <date when="2005-10-13"/>
        </correspAction>
        <correspAction xml:id="i-YQp5TAjEb2CacDdhiJb9BN" type="submission">
          <date when="2005-10-05"/>
        </correspAction>
        <correspAction xml:id="i-6p7Zbgosvby85YhBsS47Xv" type="assigned"/>
        <correspContext corresp="i-6p7Zbgosvby85YhBsS47Xv">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_N_301/mot_200506_N_301-0001.pdf"/>
      <div xml:id="i-76nq79VoFvBY1yQnzSBBfX" type="motHeader">
        <div xml:id="i-UbcZaRMSg5NXZUDfrHE9qC" type="motTitle"/>
        <div xml:id="i-WgTWqZwMT67ckcWrPbkoeS" type="motSubmissionInfo"/>
      </div>
      <div xml:id="i-VvT2sqLaLa5tGKUWnmseP9" type="motBody">
        <div xml:id="i-Nzqt5iByvDrxHsRyDP2Msp">
          <p xml:id="i-PaLeL2MB8F28A4LFpnFZwq">
            2005/06 mnr: N301 pnr: s11066
          </p>
          <p xml:id="i-Lu9QkaBS8ZcwmbZmzSpZqJ">
            Motion till riksdagen 2005/06:N301
          </p>
          <p xml:id="i-5WnhrsVE9inS76qX3546qu">
            av Lars Wegendal (s)
          </p>
          <p xml:id="i-HEqPzJm47MXFupxMSvtYjG">
            De mindre tätorternas framtid
          </p>
          <p xml:id="i-5YpmnbgTYWPpQcCX4rrsWS">
            Förslag till riksdagsbeslut
          </p>
          <p xml:id="i-E2g8Ec1kQkBbo8j2Rsu8tt">
            Riksdagen tillkännager för regeringen som sin mening vad som
            i motionen anförs om behovet av att trygga välfärden och servicen
            på längre sikt i de mindre tätorterna.
          </p>
          <p xml:id="i-EACKMHuBnrts5KBmFMtpG7">
            Motivering
          </p>
          <p xml:id="i-2uquFqnNtXqqQueG9upDbV">
            En grundförutsättning för att människor skall kunna bo i små
            tätorter och på landsbygden är att service och välfärd är tryggade.
            För att det skall ske behövs stora gemensamma insatser på alla
            nivåer i samhället. I de beslut som fattats under den gångna mandatperioden
            framgår det att det på nationell nivå kommer att göras stora insatser
            för att trygga service och arbeten i hela Sverige. Det kommer
            bland annat att ske genom satsningar på företagande, distansutbildning,
            infrastruktur, föreningsliv och lokalt självbestämmande. Skatteutjämningssystemet
            är också en viktig del, men det finns mycket kvar att göra. I
            många län och kommuner är minskande befolkningstal ett stort bekymmer.
            Ofta är det kommuner med en sned åldersfördelning med en hög andel
            personer över 65 år som &lt;:uppvisar den = kraftigaste befolkningsminskningen.
            I befolkningsminskningens spår följer kända konsekvenser som att
            skatteunderlaget minskar, servicen försämras, möjligheten att
            driva lokal affärsverksamhet försämras och ännu fler människor
            väljer att flytta. En negativ spiral tar sin början och de kvarboende
            har begränsade möjligheter att bryta denna på ett tidigt stadium.
            Enligt den regionalpolitiska utredningen är det ungdomar som svarar
            för nästan hela ökningen av flyttningar. Den geografiska rörligheten
            för åldrarna 30 år och äldre fortsätter att minska. En viktig
            skillnad jämfört med 1960- talets flyttvåg är att det bara är
            i undantagsfall som människor flyttar därför att de är tvingade
            att göra det. Knappt hälften av alla flyttningar är direkt kopplade
            till arbetsmarknaden.
          </p>
          <pb facs="riksdagen-motions-pdf/data/200506/mot_200506_N_301/mot_200506_N_301-0002.pdf"/>
          <p xml:id="i-Xf7idqi63zyNfpPsPxLS2L">
            2005/06:N301
          </p>
          <p xml:id="i-CBdzHYL2jm5AoeCEKuH5RC">
            Beslut om att flytta eller stanna upplevs som nästan helt och
            hållet frivilligt. Det dominerande motivet till flytten är att
            man ”vill byta miljö” och det är i hög grad livsstilsfrågor som
            styr var människor väljer att bo. Det är framförallt från små
            tätorter inom mindre arbetsmarknadsområden som människor flyttar.
            En av de enskilt viktigaste anledningarna till att människor väljer
            att bo där de gör är att de har hittat en meningsfull sysselsättning
            och arbete. Att ordna bra förutsättningar för att finna ett tryggt
            och utvecklande arbete är en viktig fråga för alla mindre lokalsamhällen.
            Likaså att få arbetsgivare att inse att investeringen i trygga
            arbeten och anställda är en lönsam och modern investering som
            ger ett stabilare och mer harmoniskt samhälle. För att öka möjligheterna
            för människor att bo på landsbygden och i de mindre tätorterna
            behöver företagandet stärkas. Då tryggas arbetstillfällen och
            service. Vi måste underlätta för företag att etableras och växa
            även i de mindre tätorterna. Kapitalförsörjningen måste förbättras.
            En fungerande samhällsservice måste finnas som ett stöd till företagaren
            och de anställda. Ofta räcker inte arbetstillfällena på den mindre
            orten till för att försörja den
          </p>
          <p xml:id="i-P5mXAJ98datqQ6hPAoUPzA">
            egna befolkningen. Det är då av största vikt att möjligheterna
            till arbetspendling underlättas och att infrastrukturen är av
            en sådan kvalitet att medborgarna känner trygghet i sitt resande.
            Både underhåll av befintliga vägar och förbättring av det finmaskiga
            vägnätet måste till om medborgarna dagligen skall kunna nå sina
            arbetsplatser eller utbildningsorter. Ett nät av ollektiva transporter
            som binder samman de mindre tätorterna med huvudorterna borde
            vara ett minimikrav. Skolor på alla nivåer måste vara tillgängliga
            och hålla en god kvalitet. De nationella satsningarna på grundskolan
            är av yttersta vikt för att vuxna människor skall känna att just
            deras barn får en lika god start i livet som barn på andra håll.
            Men även gymnasier och universitet/högskolor måste hålla en hög
            kvalitet och ligga inom rimliga avstånd. Servicen på de mindre
            tätorterna är viktig, både för människorna som bor på orten och
            för dem som bor på landsbygden. De mindre tätorterna kan vara
            länken mellan landsbygden och kommunernas huvudorter. Där kan
            service och arbetsplatser vara i närheten av boendet. När de mindre
            tätorternas befolkning minskar måste alla goda krafter samverka
            för att stärka de små lokalsamhällenas möjlighet att överleva.
            Glesbygdsverket har i flera rapporter pekat på vikten av att det
            måste finnas bofast befolkning i landets mindre samhällen för
            att det under hela året skall finnas underlag för både privat
            och offentlig service. Rapporter beskriver även att vanliga löntagare
            och småföretagare inte har råd att förvärva lediga fastigheter
            för etablering av verksamhet eller permanent boende. I tider av
            stora befolkningsomflyttningar i landet blir det allt viktigare
            att de fastigheter som annonseras för försäljning i landets mindre
            tätorter kan säljas till personer som har för avsikt att permanent
            bosätta sig på orten. Om fastigheterna inom planlagt område, som
            nu, säljs till personer som endast tänker nyttja fastigheten som
            fritidshus blir konsekvenserna att de mindre tätorterna utarmas,
            service läggs ned, arbetstillfällen försvinner och
          </p>
          <pb facs="riksdagen-motions-pdf/data/200506/mot_200506_N_301/mot_200506_N_301-0003.pdf"/>
          <p xml:id="i-LPz3gJCPQ6fhbviiryV9zq">
            det blir ännu svårare att bo året runt i många av våra mindre
            samhällen. Det blir en ond cirkel och ett allt större och växande
            problem. Dessa problem, som bland annat Glesbygdsverket beskriver
            i sina rapporter, gäller hela landet, även i södra Sveriges mindre
            tätorter. Unga människor som idag önskar köpa fastigheter i de
            mindre tätorterna kan inte konkurrera i budgivningen när fastigheter
            utbjuds till försäljning. Kapitalstarka köpare köper upp fastigheter
            i syfte att använda dem som fritidsbostäder. Kortsiktigt kan detta
            vara ett problem eftersom underlaget för den lokala servicen inte
            räcker till. Man kan konstatera att konsekvenserna är långt ifrån
            marginella när omvandlingen i de mindre tätorterna blir betydande.
            I vissa orter omvandlas 10 procent av fastigheterna till fritidsfastigheter
            där det totala beståndet är mellan 50 och 100 fastigheter. Då
            utraderas underlaget för affären. Då minskar underlaget för att
            behålla den lilla byskolan. Då minskar underlaget för bensinstationen
            och då minskar antalet människor som håller igång bygdegården,
            &lt;idrottsföreningen och = alla andra frivilligverksamheter.
            Detta sker i norra Sverige. Men det sker även i södra Sverige.
            Och det är en omvandling av boendestrukturen som på längre sikt
            får stora negativa
          </p>
          <p xml:id="i-G75fUKaxj9kCjV1g776Gia">
            konsekvenser i de kommuner som drabbas. Ett sätt att trygga servicen
            kan vara att kommuner och myndigheter organiserar sig så att tillgängligheten
            för den enskilde medborgaren blir maximal. I detta sammanhang
            kan en medveten och stark satsning på medborgarkontor vara något
            positivt. inom området kultur och turism hör många av de livsstilsfrågor
            hemma som är viktiga när människor väljer bostadsort. Möjligheten
            till en aktiv fritid är en viktig del i människors vardag och
            kan vara avgörande för om man trivs på sin bostadsort. Varhelst
            man bor måste man ha en möjlighet att utveckla
          </p>
          <p xml:id="i-7dEK8LsrhN51oUKtU5YahP">
            sina egna intressen. Det finns inga enkla lösningar för att vända
            den negativa befolkningsutvecklingen, som är en realitet i de
            allra flesta kommuner i vårt land. Men det är en fråga som är
            avgörande för många kommuner i vårt land. Finner vi inte svaren
            kommer de flesta kommuner att få betydande problem att erbjuda
            den service som de kvarboende invånarna med rätta ställer krav
            på. Vi får svårt att hålla samman landet och erbjuda alla människor
            i vårt land den trygghet och den utveckling de vill ha.
          </p>
          <p xml:id="i-GVGqdxBkt7gmtf4BdA1pkE" type="date">
            Stockholm den 29 september 2005
          </p>
          <div xml:id="i-KeKj51UvUszA5CKkJGGPju" type="signatureBlock">
            <p xml:id="i-RBcVidYy8xZMtmiXpd88VJ" who="i-LutTcg2m9spsoVaK7cAQeB" type="signature">
              Lars Wegendal (s)
            </p>
          </div>
          <p xml:id="i-S8pf2B81truWNBgxXtGdYL">
            2005/06:N301
          </p>
        </div>
      </div>
    </body>
  </text>
</TEI>
