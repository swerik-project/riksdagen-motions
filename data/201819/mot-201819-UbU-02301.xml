<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02301">
  <teiHeader>
    <fileDesc>
      <titleStmt>
        <title>En jämlik skola</title>
        <author corresp="i-Atz7ai4RJKnyNCwfSAJEeC">av Jonas Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2301 av Jonas Eriksson m.fl. (MP)</title>
          <idno type="rdwebb">H6022301</idno>
          <rs type="number">2301</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022301/text</ref>
          <ref type="dokument_url_html">http://data.riksdagen.se/dokument/H6022301</ref>
          <ref type="dokumentstatus_url_xml">http://data.riksdagen.se/dokumentstatus/H6022301</ref>
          <ref type="docx">http://data.riksdagen.se/fil/46D3EEBD-64F2-4E3A-A082-20E7743C3447</ref>
          <ref type="pdf">http://data.riksdagen.se/fil/3D26F0DD-2402-4AA6-AD79-1A4386D05845</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-E9448xLY8M4wqwfcWUh29o</idno>
            <name>Annica Hjerling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <name>Åsa Lindhagen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-TP1gKqVgWU4EH5fBdPaTQB</idno>
            <name>Amanda Palmstierna</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B4wJKPPnC7yXrNwjB3CqEd" type="signed"/>
        <correspContext corresp="i-B4wJKPPnC7yXrNwjB3CqEd">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-KmY3t8VznGaS11qXwo1gNg"/>
          <note type="signatory" corresp="i-mxJ22KDE3cthH5PFLdLST"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-E9448xLY8M4wqwfcWUh29o"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-9CuY4EZ971YdyxJ8sudKc"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-TP1gKqVgWU4EH5fBdPaTQB"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-2D6mwMLvYjVnxu8WpPCAeL"/>
        </correspContext>
        <correspAction type="submitted" xml:id="i-8CZy5B1Fbm2fpZuxyaLBAT">
          <date when="2018-11-29"/>
          <time when="16:02:18"/>
        </correspAction>
        <correspAction type="reviewed" xml:id="i-Q51FiPHVbzd66hgpNVjM5x">
          <date when="2018-11-29"/>
          <time when="16:52:15"/>
        </correspAction>
        <correspAction type="referred" xml:id="i-24yJLyL67x4Gdev2u6SzTT">
          <date when="2018-12-05"/>
        </correspAction>
        <correspAction type="assigned" xml:id="i-5PNV1ZcfqpuDqYZskSdzB5">
          <date when="2019-10-11"/>
          <time when="15:03:31"/>
        </correspAction>
        <correspContext corresp="i-5PNV1ZcfqpuDqYZskSdzB5">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-9GyPSjQ34WPcNya6deFBVX"/>
        <correspContext corresp="i-9GyPSjQ34WPcNya6deFBVX">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DpgohFFH8poCKe96dy1dj9"/>
        <correspContext corresp="i-DpgohFFH8poCKe96dy1dj9">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3dzJXBFZSRDUJPjk2X7UwX"/>
        <correspContext corresp="i-3dzJXBFZSRDUJPjk2X7UwX">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3dvM2GjWqMWikYMLG3sJhJ"/>
        <correspContext corresp="i-3dvM2GjWqMWikYMLG3sJhJ">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VPGcMB2LCbCL6NjhrJ3v2m"/>
        <correspContext corresp="i-VPGcMB2LCbCL6NjhrJ3v2m">
          <ref type="uppgift">2018/19:UbU7</ref>
          <ref type="ref_dok_id">H601UbU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KbbM9i5uGXenpgGnv22Uht"/>
        <correspContext corresp="i-KbbM9i5uGXenpgGnv22Uht">
          <ref type="uppgift">2018/19:UbU1</ref>
          <ref type="ref_dok_id">H601UbU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2301 av Jonas Eriksson m.fl. (MP) En jämlik skola</div>
      </div>
      <div type="motBody">
        <div type="motSummary">
          <head xml:id="i-7siyxu67ZB5mBQrtWco7Ur">
            Sammanfattning
          </head>
          <p xml:id="i-GgVApxqrm6dBXi7RES9Nc5">
            Kunskapsresultaten i svensk skola stiger. Det syns i PISA, TIMSS
            och de andra internationella studierna. Vi har återtagit en topposition
            i läsning. Nu ser vi också en tydlig vändning när det gäller andelen
            elever som är behöriga till ett nationellt program i gymnasieskolan.
            Tydligast är förändringen bland pojkar. Detta sammantagna trendbrott
            är en arbetsseger för lärare, rektorer och elever. Barnen lär
            sig mer. Hårt arbete från lärare, rektorer och elever ger resultat.
            Men systemet brister fortfarande. I resultaten hörs nämligen en
            starkt ringande varningsklocka: Ojämlikheten ökar. Var och i vilken
            familj du växer upp påverkar dina resultat allt mer. Och ojämlikhet
            drabbar aldrig bara några, den drabbar alla.
          </p>
          <p xml:id="i-4hUdV9iZWFTW3ok22RxZtn">
            För att fortsätta se förbättrade kunskapsresultat krävs därför
            en utbildningspolitik som sätter insatser för en mer jämlik skola
            främst. Skolpolitiken har alltför ofta präglats av en ovilja att
            ta tag i de stora problemen. Snabba utspel om sådant som borde
            vara professionens ansvar har stått i vägen för en diskussion
            om de grundläggande systemfelen med marknadifiering, otydligt
            ansvar, brister i stöd till lärare och rektorer och växande ojämlikhet.
            Politikens uppgift är att ge rektorer och lärare rätt förutsättningar
            att göra sitt jobb. Rätt förutsättningar att skapa en skola där
            alla elever får en ärlig chans.
          </p>
          <p xml:id="i-3QQnifbunhyUvBZ1TkQdB2">
            Miljöpartiet lyfter därför i den här motionen fram de byggstenar
            som vi menar krävs för en mer jämlik skola, från förskola till
            gymnasium. Det handlar sammanfattningsvis om
          </p>
          <list style="ul">
            <item xml:id="i-CvgBKsrkkBFvaA3x4AnhFM">
              mer resurser till de skolor som behöver det mest
            </item>
            <item xml:id="i-V1XqFFg6JC8ff5fQ3jC4bT">
              att bryta skolsegregationen
            </item>
            <item xml:id="i-Tc28wuMNaZC5A8EugFARB7">
              bra start i förskola och fritidshem
            </item>
            <item xml:id="i-JDSuCeM8F5L2Yi2JhiHBae">
              rätt stöd, i rätt tid
            </item>
            <item xml:id="i-Gg6r3bqYis2GLbpaeLEyxN">
              bildning för alla
            </item>
            <item xml:id="i-L3BPz7xyxUhx7S14yoXZie">
              fler behöriga lärare till de skolor som har det tuffast.
            </item>
          </list>
        </div>
        <div type="motProposal" subtype="förslag">
          <head xml:id="i-WkzpWAKMThrTXkaLohgjMT">
            Förslag till riksdagsbeslut
          </head>
          <list style="ol">
            <item xml:id="i-DnM4Vks2eGL5dD6S4asPZG">
              Riksdagen ställer sig bakom det som anförs i motionen om finansiering
              av jämlikhet i skolan och tillkännager detta för regeringen.
            </item>
            <item xml:id="i-P1yGkho3pu5QCiGMot547e">
              Riksdagen ställer sig bakom det som anförs i motionen om att
              skattepengarna ska nå fram till eleverna och tillkännager detta
              för regeringen.
            </item>
            <item xml:id="i-Unh4eUzd1JNKepvxNryk8B">
              Riksdagen ställer sig bakom det som anförs i motionen om att
              skapa ett mer fritt och rättvist skolval och tillkännager detta
              för regeringen.
            </item>
            <item xml:id="i-6TkPwXJmabUxFoGSxRafTJ">
              Riksdagen ställer sig bakom det som anförs i motionen om minskade
              barngrupper i förskolan och tillkännager detta för regeringen.
            </item>
            <item xml:id="i-BNidn5ZCzGZD2mcSo1H9rQ">
              Riksdagen ställer sig bakom det som anförs i motionen om jämlikhetsmiljarder
              till förskolan och tillkännager detta för regeringen.
            </item>
            <item xml:id="i-DJyPc5bnUdW7ERJnYf26Fj">
              Riksdagen ställer sig bakom det som anförs i motionen om fritidshemmets
              kompensatoriska uppdrag och tillkännager detta för regeringen.
            </item>
            <item xml:id="i-Sz99axD8h3ZN5GD39fwFSU">
              Riksdagen ställer sig bakom det som anförs i motionen om att
              bygga ut elevhälsan och tillkännager detta för regeringen.
            </item>
            <item xml:id="i-C2pdWGVrDQpL4YznjJ5LUE">
              Riksdagen ställer sig bakom det som anförs i motionen om att
              i läroplanerna införa ett förstärkt ansvar för att i utbildningen
              inkludera inslag som leder till ökad rörelse bland eleverna och
              tillkännager detta för regeringen.
            </item>
            <item xml:id="i-NgQ6UUafiokudNvjcHqaXc">
              Riksdagen ställer sig bakom det som anförs i motionen om att
              implementera läsa-skriva-räkna-garantin och tillkännager detta
              för regeringen.
            </item>
            <item xml:id="i-Ko8ssTJuugVppUZEqsnpK1">
              Riksdagen ställer sig bakom det som anförs i motionen om fortsatta
              lässatsningar och lagstiftning om bemannade skolbibliotek och
              tillkännager detta för regeringen.
            </item>
            <item xml:id="i-XiE5exPB8U8qboiCMDteQr">
              Riksdagen ställer sig bakom det som anförs i motionen om att
              stärka kulturens plats i skolan och tillkännager detta för regeringen.
            </item>
            <item xml:id="i-LREgbFzHccdgYo6yNo2SJd">
              Riksdagen ställer sig bakom det som anförs i motionen om att
              bygga ut och kvalitetssäkra lärarutbildningarna och tillkännager
              detta för regeringen.
            </item>
            <item xml:id="i-pVUWYBT1kJr7o1SeU173C">
              Riksdagen ställer sig bakom det som anförs i motionen om att
              införa ett professionsprogram för lärare och rektorer och tillkännager
              detta för regeringen.
            </item>
            <item xml:id="i-XLttV4JAUGXNYuLXXyphnJ">
              Riksdagen ställer sig bakom det som anförs i motionen om att
              ge fler möjlighet att arbeta och studera till lärare samtidigt
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FoW4gxLECmii1yBmTHfCg7">
            Mer resurser till de skolor som behöver det mest
          </head>
          <p xml:id="i-MmWg4ar3d75MVajXEfzE8M">
            På Skolkommissionens förslag införde Miljöpartiet i regering
            en unik förstärkning av den statliga finansieringen av grundskolan
            och förskoleklassen som fullt utbyggt innebär 6 miljarder kronor
            årligen för ökad jämlikhet i skolan. Stödet fördelas så att resurserna
            viktas med hänsyn till socioekonomiska faktorer så att alla får
            mer men de kommuner och skolor som har det tuffast får mest. Det
            är av mycket stor betydelse att staten fortsatt tar ansvar för
            att finansiera skolans likvärdighet och att takten för utbyggnaden
            av stödet ligger fast.
          </p>
          <p xml:id="i-5JgK2afhnexTrYEP3Bf4Yv">
            Miljöpartiet i regering tillsatte också en utredning med uppdrag
            att förbättra och tydliggöra ansvarsfördelningen för skolans finansiering
            mellan stat och kommun så att man kan vara trygg med att alla
            skolor har de resurser som krävs för att ge alla barn bästa möjliga
            utbildning, och uppfylla skollagens krav på stöd utifrån elevens
            behov. Det är ett viktigt nästa steg i en mer jämlik finansiering
            av skolan.
          </p>
          <p xml:id="i-CxDGcJ4T8LjWFmzFZj6a82">
            För Miljöpartiet är det också viktigt att de skattepengar som
            går till skolan når fram till eleverna och utbildningens kvalitet.
            Då måste den nuvarande ordningen förändras. Skolor ska drivas
            med professionalism och engagemang för uppdraget, inte i vinstsyfte.
            Pengarna som vi betalar i skatt ska gå till det de är avsedda
            för och eventuella vinster ska återinvesteras i verksamheten.
          </p>
          <head type="h1" xml:id="i-RLGUN5NnVdBS1gxrUSHCvm">
            Bryt skolsegregationen
          </head>
          <p xml:id="i-LCvXEhod7fLFc3nKRgecbC">
            I en stark skola möts elever med olika bakgrund i samma klasser.
            Därför är den ökande skolsegregationen ett stort problem. Den
            starka bostadssegregationen får stor inverkan även på segregationen
            i skolan. Det är mot den bakgrunden av stor betydelse att nya
            skolor planeras så att det underlättar upptagning från bostadsområden
            med olika socioekonomisk profil. Redan idag kan kommuner och fristående
            huvudmän göra en hel del med dagens regler när det handlar om
            planering av skolor, beslut om upptagnings­områden och liknande,
            men det behövs också fler och bättre verktyg för att bryta skolsegregationen.
            Skolvalet som det fungerar idag förstärker segregationen. Man
            ska inte behöva stå i kö från BB för att kunna få plats i en populär
            skola. Därför tycker Miljöpartiet att reglerna för skolvalet behöver
            förändras. Skolvalet måste bli fritt och rättvist för alla.
          </p>
          <p xml:id="i-RUxts1gvSF8fEkfTqtvgT5">
            Därför har Miljöpartiet i regering låtit en utredare undersöka
            förslag på urvalsmekanismer som bidrar till att bryta skolsegregationen
            och ger ett mer rättvist system. För fristående skolor ska åldersgränser
            för när man får ställa sig i kö undersökas. Ett annat exempel
            som utredningen ska titta närmare på är användningen av s.k. skolkedjor,
            där elever på en skola med lägre årskurser har förtur till en
            bestämd skola med högre årskurser. Den viktiga utgångspunkten
            är att kommunerna ska ha möjlighet att skapa en jämnare fördelning
            av nyanlända elever och elever med olika socioekonomisk bakgrund
            i de kommunala skolorna, till exempel genom att kommunerna kan
            ta hänsyn till socioekonomiska parametrar när elever placeras
            på en skola. Förslag ska också lämnas på formerna för gemensamma
            antagningssystem för kommunala och fristående skolor inom en kommun
            eller region. När utredningen lämnar sitt förslag är det viktigt
            att se till att vi verkligen får förändrade regler på plats som
            ger ett mer fritt och rättvist skolval som kan bidra till minskad
            skolsegregation.
          </p>
          <head type="h1" xml:id="i-37P4Pv8T9b1osir6mpz3dY">
            Bra start i förskola och fritidshem
          </head>
          <p xml:id="i-Hpmh3E9yHocgZXyozXbEmp">
            Mindre barngrupper i förskolan är viktigt både för barnens lärmiljö
            och för de anställdas arbetsmiljö. Miljöpartiet drev i regering
            igenom att hela 2,3 miljarder gick till mindre barngrupper i förskolan.
            Samtidigt återinförde Miljöpartiet i regering riktmärken för barngruppernas
            storlek. Det har varit viktigt för svensk förskola. Statistiken
            visar nu också att barngrupperna är mindre än på mycket länge.
            Men det är väldigt viktigt att den utvecklingen nu fortsätter
            så att alla kommuner lever upp till Skolverkets riktmärken, som
            baseras på aktuell forskning. Att pressa in för många barn i förskolegrupperna
            får aldrig bli en metod för att spara pengar. Det handlar om barnens
            bästa och en förskola med tid för lärande. Miljöpartiet vill därför
            behålla och utöka statsbidraget för mindre barngrupper i förskolan.
            Vi är också beredda att lagstifta om ett tak för barngruppernas
            storlek om de nuvarande riktmärkena och stimulansbidragen inte
            har tillräcklig effekt i närtid.
          </p>
          <p xml:id="i-PCrGRgLTMS44HNJjepzC2h">
            Även förskolan behöver finansieras så att jämlikheten säkras.
            Skolinspektionens särskilda granskning av förskolans kvalitet
            och måluppfyllelse visar att förskolan har många styrkor men även
            en del utmaningar och att kvaliteten varierar alltför mycket.
            Förskolan i Sverige är inte likvärdig för alla barn. Brist på
            jämlikhet är inte minst allvarligt eftersom förskolans kompensatoriska
            uppdrag har stor betydelse för att bryta segregationen. Samtidigt
            är personalen förskolans viktigaste resurs. Att vi har tillräckligt
            många anställda i förskolan som har kompetens för uppdraget är
            avgörande för att säkra kvaliteten och jämlikheten. Det tryggar
            också de anställdas arbetsmiljö. Miljöpartiet vill därför även
            på förskolans område investera i personalen och för stärkt jämlikhet,
            genom att införa jämlikhetsmiljarder till förskolan på liknande
            sätt som i grundskola och förskoleklass. Vi vill att satsningen
            införs från och med 2019 och successivt skalas upp till 2 miljarder
            årligen från och med 2022. Jämlikhetsmiljarderna ska riktas så
            att det ger mer till alla men mest till de kommuner och förskolor
            som behöver det mest genom att fördelningen sker utifrån ett socioekonomiskt
            index. Jämlikhetsmiljarderna ska förenas med ett krav på att de
            kommuner som tar emot bidraget inte får skära ner på sina egna
            kostnader för förskolan. Förskolans jämlikhetsmiljarder ska kunna
            användas både till att anställa fler, höja lönerna, erbjuda personalen
            bättre kompetensutveckling eller öka tillgången på specialpedagoger,
            allt utifrån de lokala behoven.
          </p>
          <p xml:id="i-9YiQVXgoUwY2CKXoN39Z9A">
            En annan viktig aspekt för en likvärdig och kvalitativ förskola
            är möjligheterna att rekrytera personal. Vi ser idag en stor brist
            på förskollärare. Miljöpartiet vill därför att blivande förskollärare
            som arbetar i förskolan ska kunna studera på deltid med full lön.
          </p>
          <p xml:id="i-6g4mRu3So7EzrSZXRWtufp">
            Ett bra fritidshem och en stark fritidspedagogik spelar stor
            roll för eleverna. Det kan stärka skolans kompensatoriska uppdrag,
            stödja i lärandet och ge elever bättre verktyg för att arbeta
            tillsammans. Samtidigt har vi sett hur grupperna växt och förutsättningarna
            för lärarna på fritidshemmet försämrats. Miljöpartiet i regering
            gjorde flera insatser för att stärka fritidshemmet, både med statliga
            resurser och stärkt status för de som arbetar i fritidshemmet,
            men det finns mycket kvar att göra. Just nu pågår på Miljöpartiets
            initiativ en utredning som ska föreslå åtgärder för att stärka
            fritidshemmets kompensatoriska uppdrag så att skillnaderna i elevernas
            förutsättningar att ta till sig utbildningen utjämnas. Det är
            viktigt att utredarens resultat tas på allvar och leder till stärkt
            kvalitet och ökad jämlikhet i fritidshemmet.
          </p>
          <head type="h1" xml:id="i-A7dB9aYkze8KKAQyp9cBRn">
            Rätt stöd, i rätt tid
          </head>
          <p xml:id="i-YVwouVX4k6WA1C4jcKoiAx">
            Allt fler unga mår dåligt, särskilt bland flickor. Det blir ett
            hinder också för lärandet och skolgången. En bra elevhälsa ska
            vara tillgänglig för eleverna och ska kunna hjälpa lärarna att
            vara en motor i arbetet för trygghet och studiero på skolan. Det
            kräver en förstärkt elevhälsa som också sätter stödet till den
            enskilde eleven i centrum. Det kräver också en utvecklad samverkan
            mellan elevhälsan, socialtjänsten och den allmänna hälso- och
            sjukvården. Ingen elev ska falla mellan stolarna!
          </p>
          <p xml:id="i-9dDyvz3ycYCA3UiVksw32m">
            För att det ska finnas tillräckligt med tid och kompetens att
            bedriva ett snabbare, mer tillgängligt och mer välkoordinerat
            arbete krävs fler anställda i elevhälsan. Miljöpartiet i regering
            införde ett statligt stöd till elevhälsa som har lett till 900
            fler anställda och mer måste göras. Det statliga stödet behöver
            utökas så att fler skolläkare, skolsköterskor, skolpsykologer
            och skolkuratorer kan anställas.
          </p>
          <p xml:id="i-Y4fbH7jG1h75NuMb98j4Bf">
            Det får inte bero på var en elev går i skola om han eller hon
            får rätt stöd eller inte. Tidiga insatser är viktiga för elevernas
            självkänsla och kan i fråga om grundläggande färdigheter, som
            exempelvis läsa och skriva, även motverka svårigheter i andra
            ämnen. Miljöpartiet i regering drev därför igenom läsa-skriva-räkna-garantin.
            Garantin innebär en stärkt rätt för elever att få de stödinsatser
            de har behov av tidigt i sin skolgång och på så sätt få en ökad
            möjlighet att nå kunskapskraven. Nu är det viktigt att läsa-skriva-räkna-garantin
            också förverkligas på ett bra sätt så att den blir till konkret
            stöd för lärare och elever i skolan.
          </p>
          <p xml:id="i-HXASMuZ15Xx99qcPtubWJ5">
            Rörelse under skoldagen kan främja elevernas utveckling. Det
            finns studier som visar på positiva kopplingar mellan fysisk aktivitet,
            motorisk träning och skolprestationer. Därtill finns det en grupp
            elever som sällan eller aldrig deltar i skolans undervisning i
            idrott och hälsa, är stillasittande på rasterna, sällan tillhör
            föreningsidrotten och i övrigt inte är fysiskt aktiva på sin fritid.
            Skillnaderna är stora beroende på uppväxtort, kön och föräldrarnas
            utbildningsnivå. Därför är det viktigt att ta tillvara de möjligheter
            och tillfällen som finns under skoldagen för att engagera och
            aktivera alla barn till mer rörelse, vilket i förlängningen kan
            leda till en mer jämlik hälsa och mer jämlika förutsättningar
            i skolan. Därför vill Miljöpartiet att det i läroplanerna införs
            ett förstärkt ansvar att i utbildningen inkludera inslag som leder
            till ökad rörelse bland eleverna. Förändringarna ska utformas
            så att alla elever ges lika möjligheter till mer rörelse utifrån
            deras olika förutsättningar och behov.
          </p>
          <head type="h1" xml:id="i-34SkVvui6TZCd5w58s1LbP">
            Bildning för alla
          </head>
          <p xml:id="i-LnYpdtwyzRxm21FjyyYxCR">
            Läsning är grunden för så mycket av all annan inlärning. I skolans
            första år måste barn få möjlighet att gå från att lära sig läsa,
            till att kunna läsa för att lära. Det är en förutsättning för
            att kunna tillgodogöra sig faktakunskaper, men utvecklar också
            koncentrationsförmågan och är grunden för att skaffa förmåga till
            kritiskt tänkande och att kunna skilja sanning från lögn, fakta
            från åsikt.
          </p>
          <p xml:id="i-LDUNLgTGNpZDNzYwyv9mxf">
            Det finns klyftor i läsförmågan i dag. Klyftor i läsförmåga skapar
            avstånd i samhället och kostar – mänskligt, socialt och på sikt
            även ekonomiskt. Därför har vi som samhälle – och särskilt skolan
            – ett ansvar för att alla verkligen får stöd i att utveckla en
            god läsförmåga.
          </p>
          <p xml:id="i-4pQtsSnFdUVUVVNd9UTGQ8">
            Miljöpartiet drev i regering fram en kraftsamling för läsningen.
            I folkbiblioteken investerades 250 miljoner kronor per år så att
            litteraturen ska kunna komma närmare människor. Bemanningen inom
            skolbiblioteken förstärktes. Projektet Bokstart växte, där små
            barns språkutveckling och intresse för böcker stimuleras i familjer
            som inte alltid har egen erfarenhet av läsning. Nu under 2018
            får alla förskolor ett litet förskolebibliotek, om 50 böcker.
            Läslovet har inrättats. En läsa-skriva-räkna-garanti har gjorts
            till lag i skolans tidiga år. Fritidshemmets läsning stärks. Nu
            ser vi också positiva trendbrott. För första gången på lång tid
            ser vi att fler böcker säljs, och än viktigare: läskunskapen stärks
            bland allt fler.
          </p>
          <p xml:id="i-D5cUQ4hgzidppPVu4DMibh">
            Miljöpartiet menar att regeringen nu har ett ansvar att förvalta
            det arbete som påbörjats. De förslag som Läsdelegationen lämnade
            måste tas vidare. Det ska lagstiftas om skolbibliotekarier, inrättas
            ett läsråd och läsa-skriva-räkna-garantin ska bli fullt ut genomförd
            på alla skolor. Mobiliseringen för stärkt läsning måste fortsätta.
          </p>
          <p xml:id="i-XvQfEGRQR8Jo2fArqiH3vY">
            Konst och kultur är inte ytlig smyckning eller enkel förströelse.
            Det är vägar för att förstå världen, att kunna arbeta kreativt
            och nyskapande med avancerade processer. Det är ingen slump att
            några av våra främsta forskningsinstitut i världen aktivt arbetar
            med att föra samman konstnärer och forskare för att skapa ny kunskap.
            Vår framtid handlar om att unga får redskapen att förstå och förändra
            världen, och där spelar de estetiska ämnena stor roll. Det vi
            lär oss i de estetiska ämnena hjälper lärandet i stort.
          </p>
          <p xml:id="i-LMMRLYpJWYPF8xLBMLXNWa">
            En stark kulturell bildning ger förmågan att förstå och kommunicera
            om det allra svåraste. Det behövs som mest i en tid där världen
            är under stor och snabb förändring. Under den borgerliga regeringstiden
            monterades kulturen i skolan ner. Förutsättningarna för kulturskolorna
            försämrades, och i gymnasiet tog man aktivt bort estetiska ämnen
            för de allra flesta elever.
          </p>
          <p xml:id="i-Qma6tLNo3qvf8Vf85NKgu4">
            När Miljöpartiet hade ansvar i regering investerade vi istället
            stort i kulturskolan. För första gången någonsin utformades en
            samlad politik för en stark och likvärdig kulturskola i hela landet,
            där alla barn och unga kan få möjlighet att prova att stå på scen
            eller spela ett instrument.
          </p>
          <p xml:id="i-LsvELVxEjCbJFDDWTca7Zk">
            Men när regeringen föreslog ett estetiskt ämne för alla gymnasieelever
            valde de borgerliga att stoppa detta tillsammans med Sverigedemokraterna.
            Det var inte främst ett nederlag för regeringen utan för alla
            gymnasieungdomar som därmed nekas möjligheten att komma i kontakt
            med olika kulturella uttryck och utveckla sina skapande talanger.
            Det drabbar så klart hårdast barn som växer upp i hem eller på
            platser där det är långt till närmsta konsertupplevelse eller
            teaterscen.
          </p>
          <p xml:id="i-FaMyL6EAQX6dqkbM5V2nZZ">
            Mobiliseringen för stärkt läsning måste fortsätta. Miljöpartiet
            vill också ge estetiska kunskaper större plats i utbildningen,
            från förskola till folkbildning. Vi vill att alla barn och unga
            ska kunna få plats i en kulturskola. Vi backar heller inte på
            vårt krav om att estetiska ämnen ska återinföras på samtliga nationella
            gymnasieprogram. För Miljöpartiet är bildning för alla en självklar
            del av en jämlik skola.
          </p>
          <head type="h2" xml:id="i-M3YxsmkwEUEcpbCiyC4Ju3">
            Fler behöriga lärare till de skolor som har det tuffast
          </head>
          <p xml:id="i-Q9iA7XCWA1CLrYdrSwUC8e">
            Skickliga lärare med förmågan att möta varje elev utifrån den
            enskildes behov och förutsättningar är en nyckel för en jämlik
            skola. Vi ser färre behöriga och erfarna lärare i de skolor som
            har det tuffast. Lärarbristen utmanar därför skolans jämlikhet.
            Det finns inget Alexanderhugg som ensamt löser lärarbristen men
            det finns många viktiga och nödvändiga insatser som gör stor skillnad
            och möjliggör fler behöriga lärare till de skolor som har det
            tuffast.
          </p>
          <p xml:id="i-KBVrm9DA22tLXSDSTfqDWK">
            En nödvändig åtgärd är att fortsätta bygga ut antalet utbildningsplatser
            och samtidigt höja kraven under lärarutbildningen. De som vill
            bli lärare, och klarar den svåra lärarutbildningen, ska också
            kunna bli lärare.
          </p>
          <p xml:id="i-XAKgYpZspCDdUcBGxoHbZc">
            Det är avgörande att lärare och rektorer får bättre möjligheter
            att utvecklas i yrket än idag. Miljöpartiet vill därför att ett
            professionsprogram för lärare och rektorer blir verklighet i linje
            med det förslag som lämnades av Björn Åstrand i utredningen En
            bättre skola genom mer attraktiva skolprofessioner. Det innebär
            bland annat att förskollärare, lärare och rektorer får förutsägbara
            kompetensnivåer som vägleder utvecklingen i yrket, att vi får
            till stånd tydliga processer för att erkänna lärares och rektorers
            kompetens, att vi skapar en mer samlad och förstärkt kompetensutveckling
            och att vi får större möjligheter att rekrytera de skickligaste
            lärarna och rektorerna till att utföra de svåraste uppgifterna.
            Just möjligheten att använda kompetens mer strategiskt så att
            de skolor som har det tuffast också får möjlighet att rekrytera
            de allra skickligaste lärarna och rektorerna är viktigt för skolans
            jämlikhet.
          </p>
          <p xml:id="i-vc95B2SkQzLQfVdb4ncPP">
            Kontinuerlig utveckling i yrket och en god löneutveckling för
            de lärare som tar sig an de svåraste utmaningarna har betydelse,
            men för att långsiktigt locka de skickligaste lärarna till skolorna
            med störst utmaningar krävs även insatser för lärarnas arbetsmiljö,
            som mindre klasser och mer tid för planering, uppföljning och
            mötet med varje enskild elev.
          </p>
          <p xml:id="i-27FRpX9UJRiW4VZibvCHsw">
            Lärarbristen kräver innovativa, kraftfulla insatser och nära
            samverkan mellan staten, huvudmännen och de universitet och högskolor
            som anordnar lärarutbildningar. En sådan viktig insats är att
            få fler att kombinera studier och arbete. Miljöpartiet vill därför
            skala upp den framgångsrika modell för lärarutbildning där studenterna
            kombinerar studier och arbete. Det mest kända och välutvecklade
            exemplet är samarbetet mellan kommuner och högskola i Dalarna.
            Miljöpartiets förslag utgår från att sådana goda lokala initiativ
            nu behöver spridas och skalas upp så att det blir möjligt för
            fler kommuner och högskolor att arbeta på liknande sätt. Högskolan
            i Dalarna vittnar om ett högt söktryck på utbildningen och studenterna
            har högre meritvärde än studerande på högskolans vanliga lärarutbildning.
            En ny grupp studenter får möjlighet att studera, de som har familj,
            är inne på arbetsmarknaden och gärna blir behöriga lärare men
            har svårt att återgå till studiemedel. Det bidrar till ökad rekrytering
            till lärarutbildningen samtidigt som skolorna redan nu får tillgång
            till lärare som på sikt blir behöriga.
          </p>
        </div>
        <div type="motSignatures">
          <list>
            <item xml:id="i-4gPUooew9c5ZkLe5PEpyjM" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-J9SmTEKYayj6JUGH87CAj1" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-3rUJWSNzGFVatSVem17ZwC" who="i-XNt7eWTuNMW1Ce4R4bYMT">
              Leila Ali-Elmi (MP)
            </item>
            <item xml:id="i-GGAC4ccecPC3dbxipAGTSy" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-EwqFfcevmac5YhP6zyiVCW" who="i-KTmTMYsoqjqixxDSAwcrPb">
              Emma Berginger (MP)
            </item>
            <item xml:id="i-KHs2RmPmR94y7DXHakz5dz" who="i-KmY3t8VznGaS11qXwo1gNg">
              Elisabeth Falkhaven (MP)
            </item>
            <item xml:id="i-Y6VKpDRs8gygfPjZu5mg8C" who="i-mxJ22KDE3cthH5PFLdLST">
              Maria Gardfjell (MP)
            </item>
            <item xml:id="i-8HSo73CZLz6npu3v17WU44" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-MtqRbFvPfb4TRTfBCE9JXK" who="i-E9448xLY8M4wqwfcWUh29o">
              Annica Hjerling (MP)
            </item>
            <item xml:id="i-Aw7swQGfiTBQr3PpDAG1zN" who="i-DeptGBZtEQx7vKbsL6e4hX">
              Emma Hult (MP)
            </item>
            <item xml:id="i-T4h2E7y6BHjuiRrBStYSuT" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-TnPUFfQJzE6KGqQayGNNyJ" who="i-9CuY4EZ971YdyxJ8sudKc">
              Åsa Lindhagen (MP)
            </item>
            <item xml:id="i-83ygVa7VknvLr4YpwsEqnh" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-FM9J9GtYhDFR6XU6EoZvzc" who="i-TP1gKqVgWU4EH5fBdPaTQB">
              Amanda Palmstierna (MP)
            </item>
            <item xml:id="i-PXnL2XB3ErLTRMA4f4AHXG" who="i-Pph7rDvCnNJk71Ej3B7uJK">
              Anna Sibinska (MP)
            </item>
            <item xml:id="i-DW5CkA2DTW7ox6PTdzoswH" who="i-2D6mwMLvYjVnxu8WpPCAeL">
              Lorentz Tovatt (MP)
            </item>
          </list>
        </div>
      </div>
    </body>
  </text>
</TEI>
