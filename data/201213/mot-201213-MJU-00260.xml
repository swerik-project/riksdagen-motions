<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00260">
  <teiHeader>
    <fileDesc>
      <titleStmt>
        <title>Biologisk mångfald</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biologisk mångfald</title>
          <idno type="rdwebb">H002MJ260</idno>
          <rs type="number">MJ260</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ260/text</ref>
          <ref type="dokument_url_html">http://data.riksdagen.se/dokument/H002MJ260</ref>
          <ref type="dokumentstatus_url_xml">http://data.riksdagen.se/dokumentstatus/H002MJ260</ref>
          <ref type="doc">http://data.riksdagen.se/fil/9D767187-71D5-48BA-9FA6-7492957786DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5461AdhnrL3EZF5ZDPqT9z" type="signed"/>
        <correspContext corresp="i-5461AdhnrL3EZF5ZDPqT9z">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-NafhTSbRwFiaXPYDiM7Dzp" type="numbering">
          <date when="2012-10-04"/>
        </correspAction>
        <correspAction xml:id="i-AnP7qtX8ar8jiip4TianfR" type="submission">
          <date when="2012-10-03"/>
        </correspAction>
        <correspAction xml:id="i-2ju4oU5L8L2Ms5p3FMajZi" type="transfer">
          <date when="2012-10-03"/>
        </correspAction>
        <correspAction xml:id="i-SPo7eUppn6sMNKhw2nxcP6" type="assigned"/>
        <correspContext corresp="i-SPo7eUppn6sMNKhw2nxcP6">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PpJibFvWThecs4zybR5XWk">
            1 Förslag till riksdagsbeslut
          </head>
          <list style="ol">
            <item xml:id="i-2Angfqwkvz6rxggtrz46sC">
              Riksdagen tillkännager för regeringen som sin mening vad som
              anförs i motionen om inrättande av ekorådgivare för nyetablering
              av ekologiska jordbruk.
            </item>
            <item xml:id="i-Tt5p8d6aRuPDwhkXniXnNV">
              Riksdagen tillkännager för regeringen som sin mening vad som
              anförs i motionen om införande av skatt på handelsgödsel. 1
            </item>
            <item xml:id="i-2m2xteboU41JiGjjt7v4ka">
              Riksdagen tillkännager för regeringen som sin mening vad som
              anförs i motionen om att anta en handlingsplan för att fasa ut
              användningen av kemiska bekämpningsmedel.
            </item>
            <item xml:id="i-NnKXyrmSJPz6ih69imsP1k">
              Riksdagen tillkännager för regeringen som sin mening vad som
              anförs i motionen om en skattehöjning på bekämpningsmedel. 1
            </item>
            <item xml:id="i-R5uEYUyUvrCvKH6MRgpym1">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              till nationell målsättning för bevarande av bördig åkermark.
            </item>
            <item xml:id="i-J2KZym1HSSvEZCsYatY7TJ">
              Riksdagen beslutar att stoppregeln som tidigare ingick i miljöbalken
              genom 9 kap. 6 a § återinförs i miljöbalken.
            </item>
            <item xml:id="i-WPXYJvMf2EAW1mY4Fn2Pz">
              Riksdagen tillkännager för regeringen som sin mening vad som
              anförs i motionen om tillståndsprövning enligt miljöbalken av
              fiske i Natura 2000-områden.
            </item>
            <item xml:id="i-HUA2ETamSCQcaSU67TSsKK">
              Riksdagen tillkännager för regeringen som sin mening vad som
              anförs i motionen om att regeringen ska ta initiativ till förhandlingar
              om reglering av fiske i Natura 2000-områden.
            </item>
            <item xml:id="i-7MJA8D6Y1kJVDkFrVMHhMg">
              Riksdagen tillkännager för regeringen som sin mening vad som
              anförs i motionen om att kraftbolagen ska åläggas att bygga laxtrappor
              eller andra fiskvandringsvägar i våra reglerade vattendrag. 2
            </item>
          </list>
          <p xml:id="i-4cwCQx7ZW8bNFAaEh2FtRx">
            1 Yrkandena 2 och 4 hänvisade till SkU.
          </p>
          <p xml:id="i-TCxNKB2JuzD5GugrNfeqmc">
            2 Yrkande 9 hänvisat till CU.
          </p>
        </div>
        <div type="motContent">
          <head xml:id="i-XhsWaWLbFbbKJhRcBoxb9k" type="h1">
            2 Grunden för vår välfärd
          </head>
          <p xml:id="i-XXghPvjK4aCxRDny1CBK7j">
            Människan är beroende av tjänster från naturen. Dessa så kallade
            ekosystemtjänster skapas och möjliggörs av den biologiska mångfalden.
            Artrikedom förstärker våra och kommande generationers livsmöjligheter
            och är grunden för fortsatt välfärd. Sverige har i Nagoya-överenskommelsen
            år 2010 förbundit sig att genomföra en räddningsplan för att bromsa
            utarmningen av biologisk mångfald och att till 2020 se till att
            jord-, vatten- och skogsbruk bedrivs hållbart. Vänsterpartiet
            lägger i denna motion fram ett antal konkreta förslag för ekologiskt
            hållbara näringar i enlighet med Nagoya-överenskommelsen. Våra
            förslag för ett hållbart skogsbruk behandlas separat i motion
            2012/13:MJ313 En långsiktigt hållbar skogspolitik. Våra höjda
            anslag för bevarande av biologisk mångfald finns redovisade i
            våra utgiftsområdesmotioner 2012/13:MJ457 och 2012/13:MJ456.
          </p>
          <head xml:id="i-Hyag4Eyj1wg9sA1UUfTBD9" type="h1">
            3 Öka andelen ekologiskt jordbruk
          </head>
          <p xml:id="i-QsXXa1crx4jw2vQantPHkw">
            En stor andel av Sveriges hotade arter återfinns i jordbrukslandskapet.
            Användning av bekämpningsmedel och handelsgödsel samt en övergång
            från varierad växtföljd till specialisering på enstaka grödor
            hotar den biologiska mångfalden. Ett ekologiskt jordbruk utan
            användning av bekämpningsmedel och handelsgödsel är långsiktigt
            hållbart och gynnar den biologiska mångfalden i förhållande till
            det konventionella jordbruket.
          </p>
          <p xml:id="i-Cdiajou7LGTnGc9SPnpuns">
            År 2010 var 14 procent av jordbruksmarken ekologiskt certifierad
            eller under omställning till ekologisk produktion och regeringen
            uppnådde därmed inte målet på 20 procent till samma år. Det krävs
            ökade resurser för att miljöanpassa det svenska jordbruket. För
            att öka information, rådgivning och utbildning inom det ekologiska
            jordbruket bör det inrättas ekorådgivare för nyetablering av ekologiska
            jordbruk. Detta bör riksdagen som sin mening ge regeringen till
            känna.
          </p>
          <p xml:id="i-G49NXuhbiKoafqw8NLCp8Y">
            För att ytterligare öka produktion och konsumtion av ekologisk
            och närproducerad mat föreslår Vänsterpartiet även en stor satsning
            på Sverige det hållbara matlandet. Se även vår motion för utgiftsområde
            23 (2012/13: MJ456).
          </p>
          <head xml:id="i-B2xfuk1yj9LcryB1ByYePf" type="h1">
            4 Inför beskattning av handelsgödsel
          </head>
          <p xml:id="i-SqN8PLN1m9iqp9HzVwX6RM">
            Jordbruk är den enskilt största källan till övergödningen i Östersjön.
            Skatt på handelsgödsel har varit ett betydelsefullt styrmedel
            för att minska både övergödningen i Östersjön och Västerhavet
            och tillförseln av kadmium. Intäkterna från skatten har sedan
            kunnat gå tillbaka till jordbrukssektorn för miljöförbättrande
            åtgärder. Tyvärr har regeringen valt att slopa skatten och ett
            viktigt redskap för ett mer hållbart jordbruk gick därmed förlorad.
          </p>
          <p xml:id="i-CdfbrECCWASkaTNobUuGMD">
            Skatt på handelsgödsel bör åter införas samt höjas med 20 procent
            i förhållande till tidigare nivå, och intäkterna ska oavkortat
            gå tillbaka till jordbruket genom stöd till miljöförbättrande
            åtgärder i jordbruket. Detta bör riksdagen som sin mening ge regeringen
            till känna.
          </p>
          <head xml:id="i-4W26K1VQmitnkDF5V9uRLq" type="h1">
            5 Minska användningen av bekämpningsmedel
          </head>
          <p xml:id="i-46ZdsgCTAgSJgDQeihiAt9">
            Kemisk bekämpning är fortfarande den vanligaste bekämpningsmetoden
            mot oönskade växter och djur inom jordbruket. Kemikalier från
            bekämpningen ger negativa effekter för den biologiska mångfalden
            och kan på både kort och lång sikt påverka människors hälsa. Mellan
            2007 och 2010 testade Länsstyrelsen i Skåne län grundvattnet.
            En tredjedel av proverna innehöll bekämpningsmedel och en fjärdedel
            av dessa hade halter som överskred riktvärdet. Nedbrytnings- och
            omsättningstiden i grundvatten är mycket lång, vilket innebär
            att ämnen som har läckt till grundvattnet ofta stannar kvar en
            mycket lång tid. Sverige bör anta en handlingsplan för att fasa
            ut användning av kemiska bekämpningsmedel. Detta bör riksdagen
            som sin mening ge regeringen till känna.
          </p>
          <p xml:id="i-9CvVHvBt8XXKCJmnfm7h3U">
            För att redan nu begränsa användningen vill Vänsterpartiet höja
            skatten på bekämpningsmedel med 20 procent. Intäkterna från skattehöjningen
            ska gå tillbaka till jordbrukssektorn för stöd till miljöförbättrande
            åtgärder. Detta bör riksdagen som sin mening ge regeringen till
            känna.
          </p>
          <head xml:id="i-AsMtpb2oc7LBNZDaWBQsxS" type="h1">
            6 Nationell målsättning för bevarande av åkermark
          </head>
          <p xml:id="i-Ta7qhc14fuTNWiBu9Yxdxo">
            Åkermarksarealen fortsätter att minska i Sverige och samtidigt
            ökar exploateringen av jordbruksmark. Naturvårdsverket bedömer
            att det inte är möjligt att nå miljökvalitetsmålet Ett rikt odlingslandskap
            med idag beslutade eller planerade styrmedel, och förutsättningarna
            för att långsiktigt bevara jordbruksmarkens produktionsförmåga
            bedöms som otillräckliga. Tillståndet för många av odlingslandskapets
            arter och naturtyper är dessutom dåligt eller ogynnsamt. Näst
            efter skogen finns flest rödlistade arter i odlingslandskapet.
          </p>
          <p xml:id="i-T8agLV9iQCXL9EEWdDBuPL">
            Vänsterpartiet anser att den höga exploateringstakten av bördig
            åkermark, inte minst i södra Sverige, är mycket bekymmersam och
            inte förenlig med en långsiktigt hållbar livsmedelsförsörjning.
            Nya nationella styrmedel krävs för att minska exploateringstrycket
            på jordbruksmark i kommunerna.
          </p>
          <p xml:id="i-Gra3u1PWgZRzrWs88gtLnz">
            För att minska exploatering av åkermark i Sverige bör regeringen
            återkomma med förslag på nationell målsättning för bevarande av
            bördig åkermark. Detta bör riksdagen som sin mening ge regeringen
            till känna.
          </p>
          <head xml:id="i-Xaub8ejjv1pCi7WjDCGHFB" type="h1">
            7 Återinför stoppregeln i Miljöbalken
          </head>
          <p xml:id="i-Sa7DvMYbnpYgaUj6nNc4MC">
            En stor miljötragedi riskeras i september 2012 i Ojnareskogen
            i Bunge på Gotland där Nordkalk i unik naturmiljö fått tillstånd
            för kalkbrytning. Tillståndet för brytning blev bland annat möjligt
            genom att riksdagen 2009, där endast Vänsterpartiet röstade mot
            förslaget, tog bort stoppregeln i miljöbalken. Förslaget om borttagande
            av stoppregeln togs fram i regeringens proposition 2008/09:144
            Enklare och bättre täktbestämmelser. Stoppregeln (9 kap. 6 a §
            miljöbalken) var ett skydd för biologisk mångfald och innebar
            att tillstånd för en täkt inte kunde ges om den riskerade att
            hota rödlistade växt- eller djurarter. För att fler unika naturområden
            inte ska bli möjliga för exploatering och för att Sverige ska
            leva upp till sina åtaganden för biologisk mångfald krävs att
            regeln åter införs i miljöbalken.
          </p>
          <p xml:id="i-QDiHDonCiCpH8rUq3sjYbc">
            Den så kallade stoppregeln som tidigare ingick i miljöbalken
            9 kap. 6 a § Tillstånd får inte lämnas till en täkt som kan befaras
            försämra livsbetingelserna för någon djur- eller växtart som är
            hotad, sällsynt eller i övrigt hänsynskrävande bör åter införas
            i miljöbalken.
          </p>
          <head xml:id="i-8rfVKgA1AUFXw9moC3VrUp" type="h1">
            8 Reglera fisket i Natura 2000-områden
          </head>
          <p xml:id="i-YEtXddetpmDzdDX6suVyNc">
            I enlighet med EU:s art- och habitatdirektiv ska Sverige säkerställa
            en gynnsam bevarandestatus för de arter och livsmiljöer som omfattas
            av direktivet. Drygt 5 procent av Sveriges hav är skyddade genom
            så kallade Natura 2000-områden. Hur fisket ska regleras i dessa
            områden är oklart och i vissa områden sker till och med fiske
            med bottentrål som skadar bottenmiljön. Länsstyrelserna bedriver
            idag ingen tillsyn av fisket i Natura 2000-områden och ett flertal
            länsstyrelser anser att det behöver bringas klarhet i frågan.
          </p>
          <p xml:id="i-T5s7PiFa8RY2tk5eHx5vaN">
            Fiske i marint skyddade områden bör ske genom tillståndsprövning
            i miljöbalken. Om gällande lagstiftning i miljöbalken är otydlig
            beträffande om fisket är tillståndspliktigt eller inte i dessa
            områden ska regeringen återkomma med lagförslag. Detta bör riksdagen
            som sin mening ge regeringen till känna.
          </p>
          <p xml:id="i-CjqxXMpNfjMPcjUzm5UXyQ">
            Regeringen bör ta initiativ till förhandlingar med andra EU-länder
            för framtagande av regleringar som förhindrar att de biologiska
            värdena försämras i Natura-2000 områden genom ohållbart fiske.
            Detta bör riksdagen som sin mening ge regeringen till känna.
          </p>
          <head xml:id="i-9u2DZcRZkLZnUi5MKGFbZs" type="h1">
            9 Fria vandringsvägar för fisk
          </head>
          <p xml:id="i-CXYSyUoFU5gUbjP8JJoVb9">
            Rinnande vatten med omkringliggande områden tillhör de mest artrika
            och värdefulla naturtyperna i Sverige. Konsekvenserna av vattenkraften
            är stora för växter och djur. Inte minst drabbas många vandringsfiskar
            som lax och öring då fördämningar i allmänhet gör det svårt eller
            omöjligt att vandra upp i vattendragen. I våra vattendrag har
            kapaciteten för vattenkraft nyttjats till 7580 procent och flera
            svenska lax- och öringstammar har slagits ut eller kraftigt reducerats
            av vandringshinder på grund av detta. Även ålen som inte har någon
            annan möjlighet än att simma genom turbinerna drabbas hårt och
            når aldrig Sargassohavet.
          </p>
          <p xml:id="i-A2411JWP4thhrezytVM7F1">
            Vattenkraften byggdes ut kraftigt under perioden 19101970 och
            i praktiken togs mycket liten, om ens någon, hänsyn till effekterna
            på ekosystemen. En överväldigande majoritet av våra kraftverk
            bedrivs i praktiken fortfarande utifrån ålderdomliga tillstånd
            med just dessa bristande insikter i 1918-års vattenlag med exploatering
            som grund. Detta förhållande rimmar illa med principen att den
            som förorenar också är den som ska stå för kostnaden. Det duger
            inte heller om man ska leva upp till FN:s möte om biologisk mångfald
            i Nagoya där Sverige åtagit sig ambitiösa mål för att bedriva
            ett hållbart vattenbruk.
          </p>
          <p xml:id="i-QtWQq7P6xGKpsFkazb7gVt">
            Forskning och statistik finns redan idag för att ställa krav
            på kraftbolagen att ta större ansvar för den biologiska mångfalden.
            Kraftbolagen ska åläggas att bygga laxtrappor eller andra fiskvandringsvägar
            i våra reglerade vattendrag. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-T9dGXBCtT3L8ab2dC9cfvZ">
              Jens Holm (V)
            </item>
            <item xml:id="i-3PNZXj21uXvgpVMQyPFKKJ">
              Torbjörn Björlund (V)
            </item>
            <item xml:id="i-26uQUEJQeEnCmyiRHqBZA4">
              Siv Holma (V)
            </item>
            <item xml:id="i-SDYDVK1TwBuh7MtYtx8Bpi">
              Hans Linde (V)
            </item>
            <item xml:id="i-4kDYzk2vj3o1zvRM2gnvvh">
              Kent Persson (V)
            </item>
          </list>
        </div>
      </div>
    </body>
  </text>
</TEI>
