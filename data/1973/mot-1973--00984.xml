<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00984">
  <teiHeader>
    <fileDesc>
      <titleStmt>
        <title>angående kommunernas ekonomi.</title>
        <author>av herr Fälldin m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående kommunernas ekonomi.</title>
          <idno type="rdwebb">FW02984</idno>
          <rs type="number">984</rs>
          <ref type="dokument_url_text">http://data.riksdagen.se/dokument/FW02984/text</ref>
          <ref type="dokument_url_html">http://data.riksdagen.se/dokument/FW02984</ref>
          <ref type="dokumentstatus_url_xml">http://data.riksdagen.se/dokumentstatus/FW02984</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9WWyQ65bEnEdBcUga3GBaT" type="signed"/>
        <correspContext corresp="i-9WWyQ65bEnEdBcUga3GBaT">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="r-0"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-4UgQ2nJDsz9iU1xxKcTpmu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__984/mot_1973__984-001.pdf"/>
      <fw xml:id="i-8dC11ipgfsqFUQFSYFxxgn">
        Mot. 1973:984 2
      </fw>
      <div type="motHeader" xml:id="i-JGZ1FePGLN1yzyDE8wN77J">
        <div type="motTitle" xml:id="i-WnsQBtCqttaLSEssHqmkds"/>
        <div type="motSubmissionInfo" xml:id="i-BaJAsNV5BjrBVCTcyCvtcq"/>
      </div>
      <div type="motBody" xml:id="i-N7fteScHdU1d6Fs1zm7QEM">
        <div xml:id="i-X8gHpijtWBWTeaa7KXKMBm">
          <p xml:id="i-ULzjr1xa3KR4rFTRJFAHDx">
            Motion nr 984 år 1973 Mot. 1973:984
          </p>
          <p xml:id="i-8cHuGgJgQafRrTsricTJsY">
            Nr 984
          </p>
          <p xml:id="i-NgWHTvpHFWUCDgEBG7dznr">
            av herr Fälldin m. fl. angående kommunernas ekonomi.
          </p>
          <p xml:id="i-EsqrJHWjiHMaNMoWWue9sw">
            Kommunerna har under senare år fått kämpa med allt större ekonomiska
            problem. Utvecklingen inger betänkligheter från flera syn- punkter.
            Kommunalskatterna har nått en sådan höjd att det måste ses som
            en angelägenhet av största vikt att förebygga ytterligare höjningar.
            Samtidigt står det emellertid klart att både statsmakterna och
            de enskilda människorna kommer att ställa ökade krav på insatser
            och service från kommunernas sida även i framtiden. En ytterst
            viktig aspekt på problemen är också, att den kommunala självstyrelsen
            utgör en hörn- pelare för vårt folkstyre. Det är ett vitalt intresse
            att garantera, att inte en levande kommunal demokrati kvävs av
            övermäktiga ekonomiska problem. Då centerpartiet med denna motion
            aktualiserar de kommunalekono- miska frågorna i hela deras vidd,
            är det på grundval av en bestämd uppfattning om statens ansvar
            inte bara för att problemen blir lösta utan också för att de alls
            uppkommit och nått den storlek de har i dag. I stor utsträckning
            har det varit så att kommunerna fått bära det ekonomiska huvudansvaret
            för reformer som beslutats på riksplanet. Att reform- arbetet
            bedrivits utan långsiktig planering och utan klar insikt om de
            ekonomiska konsekvenserna står utom all tvekan.
          </p>
          <p xml:id="i-5Epbdu45Taf7gaea7pwThi">
            Kostnadsutvecklingen under 1960-talet
          </p>
          <p xml:id="i-4kNUJbgUbi2SAsBLHADiJ6">
            Den kommunala verksamheten och därmed de kommunala utgifterna
            har expanderat kraftigt under efterkrigstiden, särskilt under
            1960-talet. Den årliga tillväxttakten, räknad med fasta priser,
            var drygt 5 26 under 1950-talet. Den hade stigit till 7 Z i början
            och till 8 Z i slutet av 1960-talet. Expansionen belyses kanske
            bäst med en jämförelse mellan staten och kommunen. De statliga
            konsumtions- och investeringsutgifterna uppgick 1960 till drygt
            8 200 miljoner kronor eller 11,5 2 av bruttonational- produkten
            (BNP). Motsvarande tal var för kommunernas del drygt 8 100 miljoner
            kronor eller 11,3 76 av BNP. Tio år senare, 1970, hade de statliga
            utgifterna stigit till drygt 18 800 miljoner kronor, vilket motsvarade
            11,2 72 av BNP. De kommunala utgifterna hade stigit till drygt
            31 400 miljoner kronor, motsvarande 18,8 96 av BNP. I de sist
            redovisade talen ingår inte tranfereringar av skilda slag. Tar
            man med även dessa, finner man att kommunernas totala utgifter
            var drygt 10 600 miljoner kronor 1960 och drygt 40 600 miljoner
            kronor 1970. Räknar man i stället med fasta priser, blir sistnämnda
            tal drygt 27 300 miljoner kronor och ökningen under tioårsperioden
            158 I.
          </p>
          <p xml:id="i-Y2ABnRi6vsU8GpkoX3Yq5z">
            1 Riksdagen 1973. 3 saml. Nr 984
          </p>
          <pb facs="riksdagen-motions-pdf/data/1973/mot_1973__984/mot_1973__984-002.pdf"/>
          <p xml:id="i-87nLbbhErTUahXsvaiCu7K">
            Några uppgifter om de kommunala investeringarna får komplettera
            bilden. Mellan 1960 och 1970 ökade bruttoinvesteringarna från
            cirka 2,3 till cirka 10 miljarder kronor. Omräknat till fasta
            priser innebär detta en ökning med 192 Jo.
          </p>
          <p xml:id="i-WAEKawFNVivB2ta8Fdeb5T">
            Kostnadsutvecklingens orsaker
          </p>
          <p xml:id="i-Jkt4EUbmJyzezptsxhExhq">
            Flera orsaker har samverkat till att driva fram den här skisserade
            kostnadsutvecklingen hos kommunerna. En faktor av grundläggande
            betydelse är den starka urbaniseringen. Som ett mått på omfattningen
            av denna process kan nämnas att antalet människor som bor i tätorter
            ökade från 4,5 till 6 miljoner mellan 1950 och 1965. Denna koncentration
            av människor till tätorter har medfört stora kostnader för kommunerna.
            Utgifterna för statsbyggnad, gator och vägar, fastighetsförvaltning
            och bostadsförsörjning samt liknande verksamhet ökade mellan 1960
            och 1970 från något mindre än 1 500 miljoner kronor till nästan
            8 000 miljoner kronor. De snabba omflyttningarna har också lett
            till betydande ökningar av utgifterna för bl. a. barn-, ungdoms-
            och fritidsverksamhet. Andra huvudorsaker till kostnadsutvecklingen
            har varit att staten ålagt kommunerna nya eller vidgade uppgifter
            och att kommunerna måst göra större insatser för att möta de ökade
            krav på samhällelig service som ställts av medborgarna. Primärkommunerna
            har fått nya och kostnads- krävande uppgifter bl. a. på undervisningsområdet,
            genom grundskole- reformen, kommunaliseringen av gymnasieskolorna
            och den påbörjade utbyggnaden av vuxenutbildningen. En sektor
            som krävt allt större kostnader är också den sociala. Barntillsynen
            har byggts ut liksom åldrings- och handikappvården, bostadstilläggen
            för pensionärer och barnfamiljer har höjts väsentligt, fritidsverksamhet
            för barn och ungdom har krävt ökade utgifter osv. Vissa kostnadsposter
            har också fallit bort, bl. a. för polisväsendet och lokalhållning
            för tingsrätterna. För lands- tingen är sjukvårdssektorn helt
            dominerande. Dess snabba utbyggnad har föranlett nästan hela kostnadsökningen.
            Från staten har övertagits mentalsjukvården, vården av psykiskt
            utvecklingsstörda och den öppna sjukvården. Kostnaderna för olika
            verksamhetsgrenar har också ofta drivits i höjden genom bestämmelser,
            råd och anvisningar etc. från statliga myndigheter. Även kommunsammanläggningarna
            under 1960-talet har bidragit till att öka de kommunala kostnaderna.
            Förvaltningsapparaten har sålunda vuxit kraftigt. Den nya kommunindelningsreformen
            har beslutats och genomförts av statsmakterna utan att de kommunalekonomiska
            kon- sekvenserna varit klarlagda. De första sammanläggningarna
            skedde 1967. Den senare hälften av 1960-talet var också, som redan
            nämnts, den period då de kommunala utgiftsökningarna var kraftigast.
            Staten har även på annat sätt ökat kommunernas kostnadsbörda.
            Mervärdeskatten och arbetsgivaravgiften är sålunda mycket stora
            utgifts- poster för både primärkommuner och landsting. De torde
            betyda cirka
          </p>
          <pb facs="riksdagen-motions-pdf/data/1973/mot_1973__984/mot_1973__984-003.pdf"/>
          <fw xml:id="i-PRrtxGjFdGQa9GEofa21BG">
            Mot. 1973:984 3
          </fw>
          <p xml:id="i-9NsbRe43Tr24RS2zavKHxc">
            1,50 kronor resp. 50 öre per skattekrona. Som jämförelse kan
            nämnas att skatteutjämningsbidraget 1970 motsvarade 2,11 kronor
            per skattekrona. Som en följd av investeringarnas starka ökning
            har givetvis även kapitalkostnaderna skjutit i höjden. För att
            täcka amorteringar och räntor utdebiterade primärkommuner och
            landsting 1960 drygt 600 miljoner kronor, motsvarande 1,80 kronor
            per skattekrona. Tio år senare hade dessa tal stigit till drygt
            2 300 miljoner kronor eller 2,80 kronor per skattekrona. Samtidigt
            hade kommunernas möjligheter att lånefinansiera sina investeringar
            begränsats. Utdebiteringen för direkt skattefinansiering av investeringar
            steg mellan 1960 och 1970 från 2,80 kronor till 5,80 kronor per
            skattekrona.
          </p>
          <p xml:id="i-LseHWFrPNN8Ux1ws8pXrUC">
            Kommunalskattens utveckling
          </p>
          <p xml:id="i-RxnsJmSzgQm2sR9tVuJbVY">
            Den här beskrivna utvecklingen har drivit fram kraftiga höjningar
            av kommunalskatten. Den lokala utdebiteringen för skatt till primär-
            kommunerna och landsting steg mellan 1960 och 1972 från 14,63
            kronor till 23,78 kronor per skattekrona. Om man beaktar det ökade
            skatte- underlaget i landet, finner man att kommunalskatten ökade
            med 148 72 under 1960-talet räknat i fasta priser. För den enskilde
            skattebetalaren i vanliga inkomstlägen har utveck- lingen medfört
            att kommunalskatten blivit betydligt mera betungande än den statliga
            inkomstskatten. Vid en utdebitering av 23,78 kronor per skattekrona
            väger kommunalskatten tyngre ännu vid en beskattningsbar inkomst
            på 60 000 kronor. Eftersom kommunalskatteuttaget är propor- tionellt,
            blir skatten särskilt betungande för de lägre inkomsttagarna.
            Att undvika ytterligare höjningar av utdebiteringen är därför
            angeläget bl. a. från jämlikhetssynpunkt.
          </p>
          <p xml:id="i-Hi2RmT7MUhvTT68qrD2D5v">
            Statsbidragens utveckling och betydelse
          </p>
          <p xml:id="i-3q53UBXDbnUjdX4BXU3Pk1">
            Statsbidragen svarade för 23,8 Z av primärkommunernas inkomster
            1960. Andelen var 23,9 Z 1970, dvs. statsbidragen hade inte fått
            någon ökad betydelse trots att en så kostnadskrävande uppgift
            som gymnasie- undervisningen förts över till kommunerna och dessa
            fått väsentligt ökade uppgifter i övrigt. För landstingens del
            har statsbidragens andel av omkostnaderna stigit från 17,1 7 till
            20,2 Z under samma tid. Denna blygsamma ökning uppväger emellertid
            ingalunda de kostnader som landstingen åsamkats genom nya uppgifter
            på sjukvårdsområdet som överförts till dem från staten. De statliga
            skatteutjämningsbidragen har trots de beloppsmässiga höjningarna
            fått minskad betydelse relativt sett. De bidrag som utgick 1958
            — efter 1957 års ortsavdragsreform — motsvarade 1,62 kronor per
            skattekrona för primärkommunerna och 2,17 kronor för samtliga
            kommuner. De skatteutjämningsbidrag som utgick 1970 motsvarade
            för primärkommunerna endast 1,27 kronor per skattekrona och för
            samtliga
          </p>
          <p xml:id="i-GwKyTaNq7rJFuWMsFKtyqM">
            1" Riksdagen 1973. 3 saml. Nr 984
          </p>
          <pb facs="riksdagen-motions-pdf/data/1973/mot_1973__984/mot_1973__984-004.pdf"/>
          <fw xml:id="i-Q6RM9RUprh1kpoSBvkhkhr">
            Mot. 1973:984 4
          </fw>
          <p xml:id="i-2tpqdbyMTzHSHv8RZdJjTo">
            kommuner 2,11 kronor. Då måste också beaktas att det nuvarande
            bidraget innefattar ersättning för vissa ganska betydande speciella
            bidrag som utgick tidigare men avvecklades i samband med att det
            nuvarande skatteutjämningssystemet infördes, Man bör i detta sammanhang
            också erinra om de tidigare nämnda statliga pålagorna i form av
            mervärdeskatt och arbetsgivaravgift. Man kan här tala om ”kommunbidrag
            till staten”.
          </p>
          <p xml:id="i-Ckp8dtBoBFZ2JZZcbkQPTt">
            Den statliga utredningen om kommunernas ekonomi
          </p>
          <p xml:id="i-JqsK5EN9rmAnPjBq6UhUdQ">
            Mot den här angivna bakgrunden har centerpartiet under flera
            år väckt motioner i riksdagen om åtgärder för att förbättra kommunernas
            ekonomiska situation. Riksdagen vanns 1969 för en framställning
            till regeringen om en översyn av skatteutjämningssystemet och
            av kostnads- fördelningen mellan stat och kommun. Endast den förra
            frågan uppdrogs emellertid åt den utredning som regeringen tillsatte
            1970, skatteutjäm- ningsrevisionen. Efter förnyade motionskrav
            och ännu en framställning av riksdagen tillkallades i slutet av
            1971 ytterligare en utredning om den kommunala ekonomin. Inte
            heller den nya kommittén har emellertid fått ett allsidigt utredningsuppdrag
            som svarar mot lägets krav. Mot direktiven måste också anmärkas
            att de fått en för kommunerna alltför negativ inriktning och att
            de ger en missvisande bild av bakgrunden till dagens situation.
            Finansministern framhåller i direktiven att den kommunala verksam-
            heten undergått en mycket kraftig utökning under de båda senaste
            decennierna. På längre sikt framstår en fortsatt expansion av
            samma storlek som klart oförenlig med kravet på en balanserad
            samhällsutveck- ling. Kommittén har ålagts att överväga olika
            möjligheter för att nedbringa den kommunala utgiftsökningen till
            en nivå som står i bättre överensstämmelse med tillväxten i landets
            totala inkomster och produk- tionskapacitet. Det medges att den
            kommunala expansionen till viss del förklaras av att statsmakterna
            ålagt kommunerna nya uppgifter och även i övrigt fattat vissa
            beslut som haft återverkningar på de kommunala utgifterna. Emellertid
            har staten också, framhåller finansministern, tagit på sig en
            betydande del av ansvaret för finansieringen av de utgifts- ökningar
            som kommunerna förorsakats. Den bild av statens ansvar och insatser,
            som tecknas i kommitté- direktiven, är klart missvisande. Detta
            har framgått att vad som utvecklats här i det föregående. Det
            kan tilläggas att omkring 70—80 96 av de kommunala utgifterna
            går till ändamål som på ett eller annat sätt reglerats av staten
            men att staten inte bidrar till kostnaderna med mer än omkring
            25 6. I kommittédirektiven anförs att statsbidragen till kommunerna
            vuxit under senare år. En fortsättning av denna utveckling framstår
            inte som meningsfull, uttalar finansministern, eftersom finansiering
            genom stats- bidrag i sista hand drabbar de medborgare som även
            är kommunala skattebetalare. I stället bör kommittén pröva ”frågan
            om en begränsning
          </p>
          <pb facs="riksdagen-motions-pdf/data/1973/mot_1973__984/mot_1973__984-005.pdf"/>
          <fw xml:id="i-GrMDFokR4NGGaxkggwzb3G">
            Mot. 1973:984 5
          </fw>
          <p xml:id="i-XUGjfay9AovYizwgsgHXqZ">
            av den kommunala beskattningsrätten, begränsning av den kommunala
            expansionen genom fysiska regleringar eller en kvantitativ reglering
            av lånefinansieringen”. Mot denna inriktning av utredningsarbetet
            kan flera invändningar resas. Frågan om begränsning av den kommunala
            beskattningsrätten är ytterst ömtålig. Denna rätt har alltid ansetts
            ha grundläggande betydelse för den kommunala självständigheten.
            Vi vill erinra om att frågan behandlats under arbetet på en ny
            författning. Både i remissyttranden och på annat sätt framfördes
            kritik mot att författningsutredningen inte berett grundlagsskydd
            åt kommunernas beskattningsrätt. Även läns- demokratiutredningen
            anförde denna mening i sitt betänkande Författ- ningsfrågan och
            det kommunala sambandet (SOU 1965:54 s. 99). Den kommunala beskattningsrätten
            som innebär ”att kommunerna utan inblandning från statens sida
            äger fritt bestämma skattesatsernas höjd” hade enligt utredningen
            ”i väsentlig mån bidragit till den kommunala självstyrelsens lyckosamma
            utveckling i Sverige” och borde därför grundlagfästas. Dessa synpunkter
            föranledde dåvarande justitieministern att göra följande uttalande
            i direktiven för grundlagberedningen 1966: ”Kommunernas rätt att
            själva bestämma de kommunala skattesatsernas höjd är uppenbarligen
            av grundläggande betydelse för den viktiga del av vår demokrati,
            som bär den kommunala självstyrelsens namn. Frågan om grundlagsskydd
            för denna beskattningsrätt bör därför icke förbigås i det fortsatta
            arbetet på en ny grundlag.” Samma befogenhet som justitieministern
            ville grundlagstrygga 1966 är alltså finansministern 1971 benägen
            att inskränka. Enligt vår mening finns inte motiv för en så kraftig
            svängning i uppfattningen. Ett ingrepp av denna djupgående karaktär
            bör i vart fall inte övervägas inom ramen för en utredning med
            rent ekonomiskt-tekniska uppgifter utan måste sättas in i ett
            större perspektiv. I detta sammanhang vill vi även något beröra
            ett uttalande som gjorts i kommittédirektiven om landstingen.
            Det kan inte uteslutas, anför finansministern, att den snabba
            landstingskommunala expansionen delvis är betingad av att man
            tillerkänt huvudmännen för i stort sett ett enda område, hälso-
            och sjukvården, en självständig beskattningsrätt. Kom- mittén
            bör därför ”undersöka vilka samordningsformer som är möjliga för
            att vid den primär- och landstingskommunala utdebiteringen åstad-
            komma en effektivare avvägning mellan olika kommunala konsumtions-
            ändamål och en för hela det kommunala området överbryggande utgiftsprövning”.
            Som vi framhållit i en annan motion står hela skrivningen om landstingen
            i strid med tanken på en utbyggd länsdemokrati, som det bör vara
            en viktig uppgift för länsberedningen att pröva. Oavsett detta
            måste man konstatera att direktiven även i denna del gått in på
            en ytterligt både ömtålig och tekniskt svår fråga som svårligen
            kan prövas inom ramen för detta utredningsarbete utan måste sättas
            in i ett större perspektiv. Man lär inte kunna finna ett system
            för en samlad utgiftsprövning utan att gå in på de övergripande
            frågorna om kommunernas ställning och uppgifter i
          </p>
          <pb facs="riksdagen-motions-pdf/data/1973/mot_1973__984/mot_1973__984-006.pdf"/>
          <fw xml:id="i-3q9w4tejJ3UvuUS1CoEfbJ">
            Mot. 1973:984 6
          </fw>
          <p xml:id="i-N1PPfbWdc1bFzDZyn7jpUy">
            morgondagens samhälle. Över huvud taget anvisar kommittédirektiven
            enligt vår mening inga framkomliga vägar till positiva lösningar
            av de aktuella problemen. Mot denna bakgrund har vi ansett det
            angeläget att på nytt aktualisera frågorna i hela deras vidd genom
            denna motion.
          </p>
          <p xml:id="i-UczCurZRBTEE8z6JV7qXMp">
            Huvudfrågor i detta sammanhang
          </p>
          <p xml:id="i-TsR3iZFB1sSjfpBron51bh">
            En huvudfråga, som ofrånkomligen måste tas upp i detta samman-
            hang, gäller kostnadsfördelningen mellan stat och kommun. Riksdagen
            har också både 1969 och 1971 särskilt begärt att detta frågekomplex
            skall bli föremål för prövning. Kommittédirektiven innehåller
            emellertid ingenting härom utöver det förut citerade uttalandet
            att det inte syns meningsfullt att ytterligare öka statsbidragen.
            Som en utgångspunkt för all diskussion om dessa frågor bör gälla,
            att det i dag är angeläget att begränsa utgiftsexpansionen inte
            bara hos kommunerna utan inom den offentliga sektorn i dess helhet.
            Håller man fast vid detta, finner man att problemen väsentligen
            innefattar fördel- ningsfrågor, vilkas lösning inte behöver få
            några avgörande samhälls- ekonomiska konsekvenser. Det gäller
            fördelningen av kostnaderna för samhällsverksamheten mellan stat
            och kommun, mellan kommunerna inbördes etc. En ändrad kostnadsfördelning
            kan få stor betydelse både för den kommunala demokratin och för
            jämlika levnadsbetingelser i skilda kommuner. Särskilt måste man
            uppmärksamma att de kommunala behoven ingalunda står i någon bestämd
            relation till skatteunderlaget. Till följd av befolkningsomflyttningarna
            har det tvärtom i stor utsträckning blivit så att särskilt stora
            behov uppkommit i kommuner med en från skattesynpunkt ogynnsam
            befolkningssammansättning. Det gäller både avflyttningskommuner
            i glesbygden och inflyttningskommuner kring storstäderna och på
            andra håll. Som exempel på utgifter för vilka staten snarare än
            kommunerna borde svara kan anföras de för bostadstillägg till
            pensionärer och de för barntillsyn och skyddade verkstäder. Även
            om kostnadsansvaret överförs på staten, bör naturligtvis ett lokalt
            och kommunalt inflytande över verksamheten finnas kvar. En ändrad
            kostnadsfördelning torde vara en förutsättning för att förbättra
            kommunernas ekonomiska situation på längre sikt. Genom att utesluta
            dessa frågor har kommittédirektiven gett utredningsarbetet en
            inriktning som i bästa fall kan medföra att problemen inte förvärras
            och i sämsta fall kan leda till betydande nackdelar för den kommunala
            demokratin. Positiva lösningar av problemen torde vidare förutsätta
            att man går in på de viktigare kommunala verksamhetsområdena och
            granskar möjlig- heterna till besparingar på längre och kortare
            sikt. Omkring 80 76 av de totala kommunala utgifterna för konsumtionsändamål
            avser de tre områdena utbildning, hälso- och sjukvård samt social
            omvårdnad. Vi skall
          </p>
          <pb facs="riksdagen-motions-pdf/data/1973/mot_1973__984/mot_1973__984-007.pdf"/>
          <fw xml:id="i-Gd6mMQGRHDHaHsJkReMies">
            Mot. 1973:984 '
          </fw>
          <p xml:id="i-JGJfzrwrjPn1gAZwyGShFF">
            i det följande i särskilda avsnitt anföra synpunkter på ett vart
            av dessa områden. Ett kort avsnitt ägnas också frågorna om skatteutjämnings-
            och statsbidragssystemens utformning i framtiden.
          </p>
          <p xml:id="i-553VR49HrTchxe9SGGQcNw">
            Synpunkter på undervisningssektorn
          </p>
          <p xml:id="i-HhbLpZ5Gp2Fpogv5TBDGqt">
            Undervisningen är primärkommunernas största utgiftspost. Den
            svarar för omkring 1/4 av alla kostnader. Detta har blivit en
            följd av att kommunerna till stor del fick åta sig kostnaderna
            för 1950- och 1960-talets slutreformer. Totalkostnaden för elev
            och år fördelar sig i dag ungefär lika på stat och kommun. Den
            senaste långtidsutredningen har räknat med att de kommunala nettokostnaderna
            kommer att öka för grundskolan med 5,1 Z och för gymnasieskolan
            med 6,4 Z per år under perioden 1970-1975. Detta beror väsentligen
            på ökat elevantal men också på höjd ambitionsnivå, främst i fråga
            om elevvård och läromedel. Ovanpå dessa kostnader kommer de för
            den starkt expanderande vuxenutbildningen. Det är uppenbart att
            man måste följa kostnadsutvecklingen på denna sektor mycket noggrant
            om man skulle kunna komma till rätta med kommunernas ekonomiska
            situation. Höga krav måste ställas på förut- seende planering
            i fråga om elevantal, lokalisering, byggnadsutformning etc. Vid
            denna planering framstår det som särskilt viktigt att prioritera
            mindre skolenheter. Den pågående centraliseringen till stora enheter
            är olycklig från flera synpunkter, bl. a. kommunalekonomiska.
            Den medför t. ex. ökade kostnader för skolskjutsar och specialinsatser
            av skilda slag, som stannar på kommunerna utan möjlighet till
            statsbidrag. Stora enheter medför inte heller någon god skolmiljö
            för eleverna. Vid planeringen av nya bostadsområden och nya skolor
            måste man eftersträva att lokalerna skall kunna utnyttjas kontinuerligt.
            Ett större mått av integration mellan skolor och andra lokaler
            bör kunna uppnås. Flexibla lästider och en starkare förankring
            av yrkesutbildningen direkt på arbetsplatserna bör prövas. Man
            bör också så långt som möjligt ta till vara möjligheterna att
            utnyttja befintliga skolor så att gjorda investe- ringar inte
            blir onyttiga. Andra viktiga synpunkter är bl.a. följande. De
            brant stigande läromedelskostnaderna kräver ökad uppmärksamhet
            i framtiden. Vidare bör man beakta att kostnadsutvecklingen på
            området i väsentlig mån drives på av att kommunerna har att följa
            en mängd kostnadskrävande bestämmelser som utfärdats inom departement
            och ämbetsverk.
          </p>
          <p xml:id="i-SYpTgvh3gVyJJNDxo7D9L">
            Synpunkter på hälso- och sjukvårdssektorn
          </p>
          <p xml:id="i-ULSEBndabhGzja9wDK4cbx">
            Denna sektor svarar för mera än 80 2 av landstingens utgifter.
            Under 1960-talet fyrdubblades samhällets nettokostnader för hälso-
            och sjuk- vård. Kostnaderna steg från drygt 2 miljarder kronor
            1960 till cirka 9 miljarder kronor 1970. Detta berodde till stor
            del på en tidigt fastlagd hög ambitionsnivå.
          </p>
          <pb facs="riksdagen-motions-pdf/data/1973/mot_1973__984/mot_1973__984-008.pdf"/>
          <fw xml:id="i-QM2kAnYtAmAY4VXmRKNmuh">
            Mot. 1973:984 8
          </fw>
          <p xml:id="i-K4QQ7BJD9Gd4NNxUqwoTyV">
            Hälso- och sjukvården speglar olika brister i samhället, t. ex.
            brister i arbetslivet och i boendemiljöerna. Av grundläggande
            betydelse är därför att samhället anpassas till människornas fysiska
            och psykiska förutsätt- ningar. Åtgärder måste vidtas på en rad
            områden för att minska vårdbehovet. Över huvud taget måste den
            långsiktiga satsningen vara av förebyggande karaktär. Arbetsmiljöerna
            måste förbättras, arbetarskydd och företagshälsovård måste byggas
            ut, effektiva informationskampanjer måste bedrivas i syfte att
            ge ökade kunskaper om hygien, kostfrågor, motion osv. Av betydelse
            i detta sammanhang är också skärpta säkerhetskrav inom trafiken,
            förbättrade försäkringsanordningar som täcker vårdkostnaderna
            vid olyckor etc. Sjukvårdens organisation och uppbyggnad kan säkert
            utformas på ett mindre kostnadskrävande sätt i framtiden. Det
            finns anledning att ompröva sjukhusens organisatoriska och administrativa
            uppbyggnad. Särskilt gäller detta storsjukhusen. Angeläget är
            också att man noga följer personalutvecklingen, som visar en hastigt
            uppåtgående tendens inte minst vad gäller administrativ personal.
            Samhället måste satsa på öppen vård för att förebygga orimlig
            kostnadsutveckling för sjukhusvård. Givetvis måste en samordning
            ske mellan öppen vård och sjukhusvård. Målet måste vara att det
            finns en allmän läkarstation/vårdcentral i varje kommunblock.
            Förutom att detta är ekonomiskt riktigt innebär det en angelägen
            närservice för människor- na. Hemsjukvård, kompletterad med rehabiliteringsverksamhet,
            är en vårdform som bör byggas ut i framtiden. Den är både lämplig
            och mindre kostnadskrävande än sluten vård. Samarbetet mellan
            primärkommuner och landsting måste utvecklas på vårdsektorn i
            stort. Sambandet mellan olika vård- och hjälpformer måste uppmärksammas,
            Att närliggande verksamheter har skilda huvudmän får inte leda
            till onödiga kostnader.
          </p>
          <p xml:id="i-33AvhbhPhYH6WojwyuMXBn">
            Synpunkter på den sociala sektorn
          </p>
          <p xml:id="i-DU7gi8XV9mpwYek47WWrVV">
            De direkta omsorgerna om människorna åligger i första hand kommunerna.
            Socialvårdens andel av de totala kommunala kostnaderna är omkring
            15 Z. Ser man i stället till nettokostnaderna tar emellertid socialvården
            omkring 37 70. Långtidsutredningen har räknat med att kommunernas
            kostnader kommer att stiga med 907 under åren 1969-1975, dvs.
            att de skall nästan fördubblas på sex år. Det är av största vikt
            att inriktningen av den sociala verksamheten blir sådan, att bästa
            möjliga effekt nås för de enskildas trygghet samtidigt som kostnadsutvecklingen
            hålls inom rimliga gränser. Det är också ofrånkomligt att staten
            åtar sig ett större ansvar för den sociala grundtryggheten. Man
            bör t. ex. närmare undersöka möjligheterna att införa ett minimiinkomstsystem.
            Staten bör vidare bära kostnaderna för ett grundbelopp i de kommunala
            bostadstilläggen. Ett allmänt statligt vårdbidrag för barn under
            de första levnadsåren bör införas. Staten bör också ta ett större
            ekonomiskt ansvar för barntillsynen.
          </p>
          <pb facs="riksdagen-motions-pdf/data/1973/mot_1973__984/mot_1973__984-009.pdf"/>
          <fw xml:id="i-BstPEaXKquTdoEfmT6GCWy">
            Mot. 1973:984 9
          </fw>
          <p xml:id="i-2vQaeVJzM9Jq1abfcg8esp">
            De kommunala kostnaderna påverkas för närvarande av konjunktur-
            svackor. Behoven av socialunderstöd ökar, och kommunerna får besörja
            beredskapsarbeten i betydande omfattning. Det är oriktigt att
            kostnader, som orsakas av konjunktursvårigheter, på detta sätt
            övervältras på kommunerna. Redan från kommunalekonomisk synpunkt
            får t. ex. en allmän arbetslöshetsförsäkring hälsas med tillfredsställelse.
            Även på den sociala sektorn är givetvis den framtida kostnadsutveck-
            lingen avhängig av samhällsplaneringen i stort. En bättre planering
            med bättre boendemiljöer etc. minskar de sociala kostnaderna.
            Tunga poster, som kräver större insatser i framtiden avser omsorger
            om de äldre och tillsynen av de yngsta. De äldres problem kräver
            ökad uppmärksamhet. Det är från både mänskliga och ekonomiska
            synpunkter riktigast att sträva efter att de gamla får bo kvar
            i sin hemmiljö. En väl utbyggd hemhjälpsverksamhet, dagvård, hemsjukvård
            m. m., är nödvän- diga inslag i en sådan utveckling. Barntillsynen
            är redan nu en mycket kostnadskrävande verksamhet för kommunerna.
            Nettokostnaden per daghemsplats kan beräknas till cirka 12 000
            kronor, varav staten endast betalar ca 5 000 kronor. Emellertid
            är barntillsynen ännu långtifrån utbyggd så att den motsvarar
            det faktiska behovet. Vid den fortsatta utbyggnaden bör uppmärksammas
            att familjedaghem är en värdefull komplettering av barnstugeverksamheten.
            En allmän strävan måste också vara att skapa bättre valfrihet
            mellan arbete i hemmet och förvärvsarbete. Här har ett statligt
            vårdnadsbidrag stor betydelse.
          </p>
          <p xml:id="i-7CaP1Kxy8qzUA8YX6PMiEF">
            Skatteutjämning och statsbidrag i framtiden
          </p>
          <p xml:id="i-JfNApS7Qkbs6hMPJmCxuqm">
            Det nuvarande skatteutjämningsbidraget ersatte fr. o. m. 1966
            det tidigare utgående bidraget till skattetyngda kommuner samt
            vissa speciella statsbidrag. Efter framställning av riksdagen
            har den förut nämnda skatteutjäm- ningsrevisionen verkställt en
            allmän översyn av systemet. Dess förslag syns i det väsentliga
            innebära förbättringar. Vissa ytterligare jämkningar är emellertid
            befogade. Den nuvarande reduceringsregeln, som medför nackdelar
            för kommuner med låg utdebitering, bör avskaffas. Vidare bör alla
            kommuner, som inte når upp till medelskattekraften enligt förslagets
            regler, garanteras utfyllnad till denna nivå. Uppräkningen bör
            också ske för kommuner med ogynnsam befolkningsfördelning, långa
            avstånd, hårt klimat eller liknande särskilda förhållanden. Dessa
            frågor får tas upp närmare då propositionen senare i år framlagts
            på grundval av skatte- utjämningsrevisionens förslag. Om statsbidragssystemet
            i övrigt vill vi framhålla följande huvudsyn- punkter. De olika
            typer av statsbidrag som finns för närvarande bör om möjligt ersättas
            med schablonmässiga bidrag. Dessa bör utformas som grundbidrag
            med skatteutjämningseffekt, och vid konstruktionen bör beaktas
            sådana faktorer som åldersfördelning, tätortsgrad etc. Ett sådant
            system skulle stimulera till bättre hushållning och dessutom ligga
            i linje med kraven på decentralisering och en stärkt kommunal
            självstyrelse.
          </p>
          <pb facs="riksdagen-motions-pdf/data/1973/mot_1973__984/mot_1973__984-010.pdf"/>
          <fw xml:id="i-5eTYq6oX6tv81cHGtsWeR2">
            Mot. 1973:984 10
          </fw>
          <p xml:id="i-bgrqVuSLiJskb5KGZYcKK">
            Man bör också särskilt beakta att statliga bidrag i form av s.k.
            stimulansbidrag utgjort en kostnadspådrivande faktor.
          </p>
          <p xml:id="i-VW8tdyg926iXiRG9YgCbMm">
            Avslutande synpunkter
          </p>
          <p xml:id="i-Uum63nAB7quWMGYrJdCfp7">
            Det är inte möjligt att utveckla och analysera de här upptagna
            frågorna närmare inom ramen för en riksdagsmotion. Avslutningsvis
            vill vi i korthet anföra ett par synpunkter av allmän karaktär.
            Det är uppenbart att kommunerna i framtiden måste ägna ökad uppmärksamhet
            åt frågor om rationalisering, förvaltningsrevision, kost- nadskontroll
            etc. Att åstadkomma möjliga besparingar och att sprida kostnadsmedvetande
            på alla nivåer inom den kommunala förvaltningen är uppgifter av
            hög angelägenhetsgrad. Av särskild betydelse är långsiktig planering.
            Varje kommun bör ha en långtidsbudget med ett femårigt perspektiv
            framåt. Alla beslut måste sättas in i ett långt perspektiv och
            de kostnadsmässiga konsekvenserna analyseras noga i förväg. Det
            är nödvändigt att med varje diskussion av de kommunalekonomis-
            ka problemen observera deras betydelse från kommunaldemokratisk
            synpunkt. En fast utgångspunkt för alla överväganden måste vara,
            att en levande kommunal självstyrelse är en omistlig del av vårt
            svenska folkstyre. Riktmärket för de politiska strävandena måste
            vara ett decentraliserat samhälle. Detta innebär bl. a. att vi
            även i framtiden måste sträva efter att överlåta olika förvaltningsuppgifter
            åt kommunala organ. Det lär bli ofrånkomligt att staten tar på
            sig ett ökat ansvar för att garantera den kommunala självstyrelsens
            ekonomiska förutsättningar. Detta får emellertid inte leda till
            en ökad statskontroll som gör den kommunala självstyrelsen till
            en fiktion. Att åstadkomma en rimlig avvägning mellan statens
            kostnadsresurser och tillsyn på ena sidan och den kommunala självbestämmanderätten
            på den andra hör till de angelägna framtidsfrågorna på det kommunala
            området.
          </p>
          <p xml:id="i-3N6KcfPiYMTEuVe4UoyZLz">
            Hemställan
          </p>
          <p xml:id="i-zv8PEnYVowUDwBhd3aSZ7">
            Det har framgått av vad vi här anfört att den statliga utredningen
            om kommunernas ekonomi inte getts tillfredsställande direktiv.
            Det är angeläget att dess arbete blir allsidigt och får en klart
            positiv inriktning. Under hänvisning till det anförda föreslår
            vi
          </p>
          <pb facs="riksdagen-motions-pdf/data/1973/mot_1973__984/mot_1973__984-011.pdf"/>
          <fw xml:id="i-4oQtcJ6jcYSkMPvjHzd9gk">
            Mot. 1973:984 11
          </fw>
          <p xml:id="i-GQ814u4sjs2KnUdepL5L9C">
            att riksdagen hemställer hos Kungl. Maj:t att motionen över-
            lämnas till den kommunalekonomiska utredningen för att beaktas
            i dess arbete.
          </p>
          <p xml:id="i-TJP25MxPKT13cMWcaLLvaM">
            Stockholm den 26 januari 1973 THORBJÖRN FÄLLDIN (c)
          </p>
          <p xml:id="i-CSjg9P7uosF1sPib3GRmSC">
            JOHANNES ANTONSSON (c) KARIN SÖDER (c) NILS G. HANSSON (c) TORSTEN
            BENGTSON (c) i Skegrie i Jönköping GUNNAR LARSSON (c) FRITZ BÖRJESSON
            (c) i Luttra i Glömminge JAN-IVAN NILSSON (c) RUNE GUSTAVSSON
            (c) i Tvärålund i Alvesta ERIC CARLSSON (c) ELVY OLSSON (c) i
            Vikmanshyttan i Hölö
          </p>
          <p xml:id="i-KpNCMwvTuC7LuNyoBey1vW">
            BERTIL JONASSON (c)
          </p>
          <pb facs="riksdagen-motions-pdf/data/1973/mot_1973__984/mot_1973__984-012.pdf"/>
          <p xml:id="i-9R9r1UF8XpsvaEUPvB3Ycr">
            GOTAB 73 32205 Stockholm 1973
          </p>
        </div>
      </div>
    </body>
  </text>
</TEI>
