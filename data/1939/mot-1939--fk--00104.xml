<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__104/mot_1939__fk__104-001.pdf"/>
      <fw xml:id="i-SVcEUzSR8XqEJsq2aQ6TB8">
        Motioner i Första kammaren, Nr 104. 1
      </fw>
      <div type="motHeader" xml:id="i-3BoXy3ABnKzxhWV6r69NjJ">
        <div type="motTitle" xml:id="i-Sj46NofhuV4dt6rM273uWH"/>
        <div type="motSubmissionInfo" xml:id="i-EKD2hutaU1WJtCByVzYX7n"/>
      </div>
      <div type="motBody" xml:id="i-RvFUnnjdN19KQAuRNGJSDh">
        <div xml:id="i-6h47FaVmfChSy1atbjwun2">
          <p xml:id="i-R8vdw2L5qgaUHywEvGYLCV">
            Nr 104.
          </p>
          <p xml:id="i-N2rnHfXfzLsRtpWuWQBAvN">
            Av herr Sjödahl m. fl., om anslag till inlösen av viss del av
            skalgrusbankarna vid Bräcke såsom naturminnes- märke.
          </p>
          <p xml:id="i-AuCTf6rnpiziobya4H7ur7">
            Sverige rymmer inom sina gränser en typ av naturminnesmärken
            av utomordentligt värde för geologisk och zoologisk forskning,
            näm- ligen de för Bohuslän säregna stora skalgrusbankarna från
            den sen- glaciala tiden. I Uddevallatrakten nå dessa skalgrusbankar
            en avse- värt större mäktighet än annorstädes, och den stora banken
            vid Bräcke strax öster om staden anses vara den mäktigaste i hela
            världen, 12,9 meter enligt år 1922 av N. Odhner utförd uppmätning.
            Uddevallatrak- tens skalgrusbankar blevo på sin tid studerade
            redan av Carl von Linné och hava i vårt århundrade undersökts
            bl. a. av Gerard de Geer. För blott ett fåtal decennier sedan
            ansågos dessa skalgrusbankar icke representera något större ekonomiskt
            värde. Skalgruset användes sålunda tidigare till järnvägsbankar,
            vägbyggnadsarbeten o. dyl., men det har senare erhållit stor betydelse
            såsom råmaterial för tillverkning av kalkmjöl till hönsfoder.
            Till följd av avverkning för detta ändamål ha de bohusländska
            skalgrusförekomsterna blivit så starkt utnyttjade, att om detta
            får oförhindrat fortgå en fullständig förintelse av desamma inom
            kort tid kommer att bliva följden.
          </p>
          <p xml:id="i-5e8MWe1JwjgCBHERcumj6H">
            Särskilt stark har avverkningen i Uddevallatraktens omfattande
            skal- grusbankar varit. Sålunda äro t. ex. de berömda förekomsterna
            vid Kapellbackarna söder om staden helt tömda, och av banken vid
            Bräcke återstår numera allenast en enda obetydlig rest. Av vetenskapsmän
            såväl i vårt eget land som i utlandet har vid upp- repade tillfällen
            framhållits, att bevarandet av en typisk representant för de stora
            senglaciala skalgrusbankarna vore av utomordentlig vikt för framtida
            forskning. Nu levande forskare äro nämligen icke i alla delar
            eniga om huru man bör tolka dessa bildningars tillblivelse men
            väl om deras synnerligen stora värde såsom dokument för vårt lands
            geologiska utvecklingshistoria, särskilt i fråga om landhöjningen
            efter istiden och djurvärldens invandring. Framtida forskare kunna
            må- hända genom nya arbetsmetoder och nya synpunkter vinna bättre
            och säkrare resultat i fråga om hithörande problem. Skall detta
            bliva möj-
          </p>
          <p xml:id="i-9W5tg4GUXSHPtsvcUtRKyk">
            Bihang till riksdagens protokoll 1939. 3 saml. Nr 104—105. 1
          </p>
          <pb facs="riksdagen-motions-pdf/data/1939/mot_1939__fk__104/mot_1939__fk__104-002.pdf"/>
          <fw xml:id="i-LGbFMa4ewmxrrBLzsRzRmW">
            2 Motioner i Första kammaren, Nr 104.
          </fw>
          <p xml:id="i-17XbygDnEeysAmj99Dyf8V">
            ligt, måste åtminstone någon av de stora skalgrusbankarna bevaras
            för att användas vid nya undersökningar. Den ännu återstående
            delen av banken vid Bräcke är den sista för sådant ändamål fullt
            använd- bara resten av Uddevallatraktens en gång omfattande skalgrusbankar.
            Även den stora allmänheten har sedan länge visat stort intresse
            för de märkliga skalgrusbankarna; vid blotta betraktandet av den
            stora banken vid Bräcke vinnes ett starkt intryck av att man här
            står inför en alldeles säregen naturföreteelse, vilken utgör en
            iögonenfallande återstod från en avlägsen och svårutforskad epok
            i Skandinaviens till- blivelsehistoria. Årligen besökes också
            platsen av talrika in- och ut- ländska turister. Skalgrusbanken
            vid Bräcke inköptes på sin tid av Uddevalla stad och tillhör alljämt
            staden, som självfallet gjort den till föremål för ekonomisk exploatering.
            Det torde vara tämligen allmänt känt, att Bohusläns kommuner nödgats
            till det yttersta utnyttja sina ekonomiska möjligheter. Uddevalla
            stad har sålunda för närvarande utarrenderat Bräckebanken till
            en privatperson, vilken inom området ur de starkt kalkhaltiga
            snäckskalen bedriver utvinning bl. a. av snäckskalsmjöl till hönsfoder.
            Från stadens synpunkt betyder inkomsten från Bräckebanken ett
            värdefullt ekonomiskt tillskott, som staden ej ansett sig kunna
            und- vara. Från naturskyddssynpunkt måste dock exploaterandet
            av den märkliga naturföreteelsen tyvärr betraktas såsom ett sådant
            förstörelse- arbete, som icke borde få tillåtas att fortgå. Vår
            generation skall icke kunna stå till svars inför framtiden, därest
            icke nu i sista stund allt gjorts för att rädda den enda representativa
            återstoden av ett unikt och vida berömt minnesmärke. Den skalgrusbank,
            som vid Bräcke finnes kvar, har en areal av omkr. 5.000 m? och
            en mäktighet av i medeltal 6,7—7 meter. Av ytt- randen från statsgeologen
            dr Ragnar Sandegren och vid dem fogad karta framgår utsträckningen
            av det område, varom fråga är. Dr San- degrens utlåtanden ingå
            såsom bilaga i en till Konungen ställd skri- velse av den 24 sept.
            1938 från svenska naturskyddsföreningens Göte- borgskommitté,
            i vilken i underdånighet hemställdes om åtgärder för fridlysning
            av Bräckebanken. Kommitténs ordförande, professorn A. K. E. L.
            Jägerskiöld, har länge varmt ivrat för frågan. Tanken på att Bräckebanken
            borde fridlysas är sålunda icke ny. Redan år 1929 avsattes av
            Uddevalla stad ett mindre parti såsom natur- minnesmärke. Det
            då fridlysta området har emellertid visat sig alldeles för ringa,
            särskilt som skalgruset genom nederbörd och frost numera så gott
            som fullständigt rasat ned. Sveriges geologiska undersökning —
            genom dr Sandegren — och nämnda kommitté ha ej heller för- summat
            att ständigt följa frågan och — icke minst sedan densamma
          </p>
          <pb facs="riksdagen-motions-pdf/data/1939/mot_1939__fk__104/mot_1939__fk__104-003.pdf"/>
          <fw xml:id="i-WiaBYLHHEyJQ8eht3xn9vC">
            Motioner i Första kammaren, Nr 104. 3
          </fw>
          <p xml:id="i-GgNUD4FeCr8pMUzmJxdedt">
            på sistone genom den fortskridande avv erkningen kommit i ett
            allt- mera kritiskt läge — på ett förtjänstfullt sätt sökt verka
            för natur- skyddsproblemets lösande. Enskilda personer ha ock
            visat intresse för saken, men de belopp, som från sådant håll
            ställts i utsikt, äro otill- räckliga. Vid förhandlingar i september
            1938 mellan representanter för natur- skyddsintresset samt arrendatorn
            till området förklarade sig emeller- tid den sistnämnde villig
            att låta brytningen av skalgrus anstå till september 1939 mot
            det att arrendekontraktet med Uddevalla stad förlängdes på ytterligare
            ett år (detta gäller nu till den 1 september 1942). Sedan Uddevalla
            stadsfullmäktige visat tillmötesgående och medgivit förlängningen,
            har sålunda nu ett kort anstånd uppnåtts. Ett andrum har verkligen
            vunnits för att om möjligt få denna bety- delsefulla naturskyddsfråga
            löst på det enda sätt, som torde vara tänk- bart, nämligen genom
            statsmakternas ingripande. Två vägar synas tänkbara — direkt inlösen
            av området från dess nuvarande ägare eller expropriation efter
            initiativ av vetenskaps- akademien. I båda dessa fall bleve den
            summa, Uddevalla stad skäligen kan anses böra erhålla, föremål
            för en offentlig uppskattning. Upp- gifter härom och angående
            områdets efter noggrann prövning upp- skattade verkliga värde
            Ha kunnat införskaffas genom Göteborgs- kommittén. I detta sammanhang
            bör ock erinras att arrendatorn måste hållas skadeslös för förlusten
            av nyttjanderätten enligt arrende- kontraktet. En gång framdeles
            borde man icke kunna få säga, att statsmakterna, som med jämförelsevis
            ringa ekonomisk uppoffring kunnat göra verk- lighet av fridlysningstanken,
            icke velat lämna sin medverkan. Den nu till riksdagens avgörande
            hänskjutna frågan är den första verkligt stora fridlysningsfrågan
            av geologisk art. Lösandet därav berör icke blott Göteborgs och
            Bohus län — ett av de områden i vårt land, som av olika kända
            orsaker främst hotas av arbetslöshet och social nöd — utan hela
            riket. Det vore oskäligt att lägga bördan i dess helhet av naturskyddstankens
            förverkligande på en enda av landets kommuner. Även från turistsynpunkt
            vore det ett riksintresse att denna den sista resten av de en
            gång mäktiga skalgrusbankarna vid Uddevalla funnes kvar åt eftervärlden.
            Under förutsättning att riksdagen beviljar medel torde Kungl.
            Maj:t uppdraga åt Kungl. Maj:ts befallningshavande i Göteborgs
            och Bohus län att låta verkställa expropriation för kronans räkning
            av den del av skalgrusbankarna vid Bräcke, som enligt vetenskapsakademiens
            naturskyddskommitté bör bevaras såsom naturminnesmärke. I anslutning
            härtill hemställa vi,
          </p>
          <pb facs="riksdagen-motions-pdf/data/1939/mot_1939__fk__104/mot_1939__fk__104-004.pdf"/>
          <fw xml:id="i-VoTeR4PzPrjJvZ1YZ44YqH">
            4 Motioner i Första kammaren, Nr 104.
          </fw>
          <p xml:id="i-UQbM8vMVGfwayTQN7Fx3Sg">
            att riksdagen måtte anslå medel till inlösen av nämnda del av
            skalgrusbankarna.
          </p>
          <p xml:id="i-MHTCcMuA558EoxbjMDWEqZ" type="date">
            Stockholm den 21 januari 1939.
          </p>
          <p xml:id="i-FeEFjZMFUM8V8DySGaHgAF">
            Edgar Sjödahl. Emil Andersson. Rickard Lindström. K. I. Sköldén.
            Gösta Rahmn. Karl H. Andersson. Th. Nilsson. Knut Petersson. John
            Gustavson.
          </p>
          <p xml:id="i-BDXHRJbd1hBBaPv1Xi9jjp">
            Till motionen fogade två kartor hava överlämnats till statsutskottet.
          </p>
          <p xml:id="i-8zNvq538RMr25A8zrNPhiv">
            Bilaga.
          </p>
          <p xml:id="i-4wbbKCuprMR6L7EnrkoHU1">
            Vid samtal med arrendatorn av Bräckebanken, herr Ragnar Steence,
            i början av januari 1939 meddelade han följande beträffande sin
            över- enskommelse med Uddevalla stad. Enligt kontrakt har han
            rätt att ur banken uttaga ytterligare material för 4000 ton hönsfoder.
            För varje ton skall han erlägga 15 kronor till staden. Hans nettoinkomst
            per ton uppgav han till 17 kronor. Staden har sålunda att emotse
            en inkomst för nämnda avverkning av 60.000 kronor, och herr Steenes
            egen behållning kommer att belöpa sig till 68.000 kronor, inalles
            128.000 kronor. Emellertid kan ur det ifrågasatta området möjligen
            utvinnas ytter- ligare cirka 10.000 ton hönsfoder. För att avstå
            från detta vill staden enligt uppgift från drätselkammarens ordförande
            ha en ersättning av 150.000 kronor. Osäkert torde dock vara om
            expropriationsnämnden kommer till så höga belopp efter en noggrann,
            på detaljerade borrningar grundad undersökning.
          </p>
          <p xml:id="i-5CbCQVugCYRSN8HujMF7Du">
            Göteborg den 18 januari 1939. Johan Alin. John Lindner.
          </p>
          <p xml:id="i-CofD1kxikMUHCmiuSdPB9j">
            Överlärare. Länsjägmästare i Göteborgs och Bohus län.
          </p>
        </div>
      </div>
    </body>
  </text>
</TEI>
