<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00088">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__88/mot_1957__ak__88-001.pdf"/>
      <fw xml:id="i-LekUbEHw3vGSEPqf3QwMwU">
        Motioner i Andra kammaren, nr 88 år 1957 11
      </fw>
      <div xml:id="i-QWY3zEuPnQD5edUkp3Qcpv" type="motHeader">
        <div xml:id="i-8CEEe5sfZgdDZWD8B2uYwX" type="motTitle"/>
        <div xml:id="i-HpHHFEH8HEPQz8NMb1y9Lf" type="motSubmissionInfo"/>
      </div>
      <div xml:id="i-QtqTT18vrMSzVkDN4XHBGP" type="motBody">
        <div xml:id="i-W8TBBRBHtX3EgADLBwNxrF">
          <p xml:id="i-BqgngU3ti6u7PeFyALDSd4">
            Nr 88
          </p>
          <p xml:id="i-GLRHd3V7ew28rayComkYq8">
            Av herr Svensson i Ljungskile, om en allmän utredning
          </p>
          <p xml:id="i-2PBV2xgVMwjH6yvAuaUN5E">
            rörande lokaliseringen av statliga ämbetsverk.
          </p>
          <p xml:id="i-K27virHU1P9wRBGUGP1QQh">
            I tionde huvudtiteln av statsverkspropositionen under punkt 56
            behand- las frågan om sjöfartsstyrelsens förläggning. Departementschefen
            finner »det ur allmänna synpunkter önskvärt att från Stockholm
            avlastas sådan förvaltningsverksamhet, som utan betydande olägenheter
            kan bedrivas på annat håll. En alltför stark koncentration av
            de centrala organen till huvudstaden är av bl. a. befolkningspolitiska
            och samhällsekonomiska skäl olämplig och bör inte främjas. Det
            bör därför eftersträvas att förlägga såväl statliga som enskilda
            institutioner och företag till andra orter än Stockholm&gt;. Statsrådet
            anser sig emellertid inte f. n. kunna tillämpa dessa allmänna
            synpunkter på sjöfartsstyrelsens förläggning utanför Stockholm
            utan för- ordar, att verket t. v. skall bliva kvar i huvudstaden.
            Därefter heter det, s. 191: De med förläggningsfrågan sammanhängande
            problemen är i viss ut- sträckning av generell natur. Jag anser
            därför, att frågan bör anstå tills
          </p>
          <p xml:id="i-CGaFsaXnqt9wMYo1o8rFB4">
            vidare för att upptagas i samband med en allmän utredning om
            lokalise- ringen av statliga ämbetsverk.
          </p>
          <p xml:id="i-2W7FYViGVZDgHGkurKRTAZ">
            I anslutning till denna passus i statsrådets yttrande må ytterligare
            några synpunkter anföras. Stockholms stad hade vid årsskiftet
            794671 invånare, under det att Stor-Stockholm omfattar 1 027 400,
            eller om även yttre förortsområdet med- räknas 1081 365 personer.
            Om detta område får fortsätta att växa, kan vi få en sammanhängande
            tätortsbebyggelse från Södertälje till Uppsala med omkring 2 milj.
            invånare i ett land, vars hela folkmängd kanske ännu vid denna
            tid understiger 10 milj. En sådan koncentration av bebyggelse
            och folkmängd till detta område blir på flera olika sätt ett ogynnsamt
            inslag i samhällsutvecklingen. De inre kommunikationer, som det
            ankommer på kommunerna att ordna, blir dyrbara. Restiderna blir
            långa. De enskilda familjernas strävan att hålla egen bil medför
            svårbemästrade problem, och vägarna ut till den rena landsbygden
            blir trånga och överbelastade. Livsmedelstransporterna blir dyrbara,
            och alla slags beredskapsåtgärder blir svårare ju större folk-
            mängd vi får på ett begränsat område. Beträffande riksstyrelsen
            kan fram- tida spänningar lätt uppstå emellan representanter för
            en tätbebyggelse
          </p>
          <pb facs="riksdagen-motions-pdf/data/1957/mot_1957__ak__88/mot_1957__ak__88-002.pdf"/>
          <fw xml:id="i-2tLithC94CejqjBGZc9Re1">
            12 Motioner i Andra kammaren, nr 88 år 1957
          </fw>
          <p xml:id="i-DW2fzkUHRxPe74CXp8dBr6">
            av denna omfattning och ombuden från de glest befolkade landsbygdsdistrik-
            ten. Kommunalstyrelsen ställes inför helt andra problem i ett
            dylikt tät- ortsområde än i mindre kommuner, vilket i sin tur
            leder till ökade svårig- heter att hävda den lokala självstyrelsen.
            Det är ur dessa förhållanden som allt starkare krav växer fram
            på en sådan lokaliseringspolitik, att stockholmsräjongens fortsatta
            tillväxt be- gränsas. Om detta skall ske genom en statlig dirigering,
            som hindrar människor att bosätta sig eller förlägga företag där
            de själva önskar, med- för detta inskränkningar i medborgarnas
            frihet, som är allt annat än önsk- värda. Då folkökningen i Stockholm
            till icke oväsentlig del både direkt och indirekt beror på den
            växande statliga förvaltningen, ligger det, så- som även handelsministern
            antyder, nära till hands, att staten i sin egen verksamhet beaktar
            lokaliseringssynpunkterna. Vad som hitintills planerats eller
            gjorts beträffande ämbetsverks place- ring på annan ort än Stockholm
            är emellertid föga uppmuntrande. Det är varken lätt eller billigt
            att placera ämbetsverk i de övriga stora städer- nas centrala
            delar. En spridning av svenska förvaltningsorgan ut till ett flertal
            mindre städer eller andra samhällen kan visserligen från lands-
            bygdens synpunkt vara en lockande tanke. Vid ett allsidigt övervägande
            framstår den emellertid som föga realistisk. Från statens sida
            skulle förhandlingar upptagas om tomtplatser och lokaler med den
            ena kommunen efter den andra. De alternativa orterna skulle i
            sin tur tävla med varandra om ämbetsverken med de återverk- ningar
            i riksdagen som i dylika fall inte kan undvikas. Detta hör ändå
            till de mindre olägenheterna. Allvarligare är att kommunikationer
            och samverkan inom förvaltningen i hög grad skulle försvåras och
            fördyras. I stort sett bleve det omöjligt att utbyta lokaler mellan
            ämbetsverken, och även en önskvärd omplacering av kontorsinventarier
            skulle försvåras. Dessutom skulle möjligheten för kommunala organ,
            företag och enskilda medborgare att hålla kontakt med de olika
            ämbetsverken stöta på nästan oöverkomliga svårigheter. Att bli
            visad från ett ämbetsverk till ett annat är överkomligt, om de
            ligger i samma stad. Om det är 25 eller 50 mil mellan dem, ställer
            sig saken annorlunda. Till och med frågan om hotell- rum och näringsställen
            kan bli problematisk, om enstaka ämbetsverk pla- ceras på mindre
            orter. Ändå torde de största svårigheterna möta för personalens
            del, t. ex. kar- riären eller andra omständigheter då tjänstemän
            överflyttas från det ena verket till det andra eller då medlemmar
            av samma familj arbetar på olika ställen. Kontorspersonal behöver
            vidare på grund av arbetsuppgif- ternas växlingar föras över från
            ett verk till ett annat eller tillfällig per- sonal anställas.
            Anpassningen skulle i en mängd fall stöta på mycket stora svårigheter
            i fråga om familjernas bostäder och barnens skolgång m.m. Dessutom
            är det tvivelaktigt — eller snarare uteslutet — att tjänste-
          </p>
          <pb facs="riksdagen-motions-pdf/data/1957/mot_1957__ak__88/mot_1957__ak__88-003.pdf"/>
          <fw xml:id="i-Ck3U1b5boxqgdNXzUicLnP">
            Motioner i Andra kammaren, nr 88 år 1957 13
          </fw>
          <p xml:id="i-ARk1Lj8ocGw1KzGHCaa6Ki">
            männen och deras familjer skulle kunna trivas på de olika orterna
            eller med vandringen emellan dem. Detta är väsentligt. Dels har
            staten samma skyldighet som andra arbetsgivare att skapa bästa
            möjliga förutsättningar för de anställdas trivsel, och dels skulle
            brister i dessa avseenden ogynn- samt återverka på både arbetsresultat
            och rekryteringsmöjligheter. I strid med de anställdas önskemål
            och intressen lär ingen väsentlig omläggning av förvaltningens
            lokalisering kunna genomföras. Om man å ena sidan utgår ifrån
            att stockholmsräjongens fortsatta till- växt bör motverkas och
            å andra sidan finner att en utspridning av för- valtningsorganen
            på ett flertal orter skulle medföra alltför stora olägen- heter,
            så återstår endast möjligheten att som komplement till huvudsta-
            den bygga upp ytterligare ett förvaltningscentrum. Detta bör förläggas
            så långt från Stockholm, att det blir en verklig avlastning inte
            bara för den nuvarande tätbebyggelsen i och omkring huvudstaden
            utan även för Stor- Stockholms närmaste försörjnings-, kommunikations-
            och evakueringsom- råde. Å andra sidan bör det vara en så central
            plats som möjligt med hän- syn till landet i dess helhet, stockholmsräjongen
            inräknad. För att kon- kretisera tankegången vill jag nämna Hallsberg.
            För Götaland och västra Svealand ligger Hallsberg mer centralt
            än Stock- holm. För större delen av Norrland blir det ingen skillnad.
            Från Krylbo är det nästan exakt lika långt till Hallsberg som
            till Stockholm. Slutligen bör det inte vara någon större svårighet
            att i olika avseenden förstärka kommunikationerna emellan Stockholm
            och Hallsberg, så att det under- lättar både samarbetet inom förvaltningen
            och allmänhetens kontakt med båda orterna. Här kan också påpekas
            att rikets befolkningstyngdpunkt för närvarande ligger någon mil
            nordost om Hallsberg, vilket också vittnar om denna orts centrala
            läge. Hallsberg har endast 5 000 invånare. Halva befolkningen
            utgöres av "anställda vid järnvägen och deras familjer. På en
            dylik ort borde möjlig- heter finnas för en rationell planering
            av ett förvaltningscentrum. Man kunde då på lång sikt gå in för
            att där förlägga en stor del av förvalt- ningen och göra uppdelningen
            sådan, att ämbetsverk, som har nära sam- arbete med varandra,
            ligger antingen i Stockholm eller i Hallsberg. Även beredskapssynpunkterna
            skulle på ett naturligt sätt kunna tillgodoses vid denna uppdelning.
            För de anställdas del ställer sig detta alternativ helt annorlunda
            än förläggningen av enstaka ämbetsverk till mindre orter. Personalen
            kom- mer i stor utsträckning att själv kunna skapa miljön i ett
            dylikt samhälle. Dessutom är det endast ett par mil till Örebro
            med dess över 70 000 in- vånare. Slutligen bör valmöjligheterna
            för den enskilde tjänstemannen kunna bli mycket större, om man
            endast har två förvaltningscentra, som vart för sig är betydande,
            än om ämbetsverken sprides ut på flera orter. Om en väsentlig
            del av statsförvaltningen flyttas över till annan ort,
          </p>
          <pb facs="riksdagen-motions-pdf/data/1957/mot_1957__ak__88/mot_1957__ak__88-004.pdf"/>
          <fw xml:id="i-RLyfubK4qWCbzS6FwgsZ2k">
            14 Motioner i Andra kammaren, nr 88 år 1957
          </fw>
          <p xml:id="i-CSF5NtN3ShnJUMDtANVrPh">
            kommer detta att medföra en betydande avlastning på huvudstaden
            i fråga om både lokaler, bostäder och kommunikationer. Troligt
            är emellertid, att en del enskilda organisationer och företag,
            som är beroende av nära kontakt med respektive ämbetsverk, skulle
            finna det med sin fördel fören- ligt att också flytta ifrån Stockholm.
            Om t. ex. de ämbetsverk, som har med jordbruk och skogsbruk att
            göra, flyttades över till Hallsberg, så borde väl även jordbrukets
            organisationer kunna följa med. Kedjereaktionerna av förvaltningens
            uppdelning på två centra kunde bli betydande. Jag har redan nämnt
            beredskapssynpunkterna, som i detta samman- hang väger mycket
            tungt. Hallsberg ligger inom ett område, som inte kan uppgivas
            under ett krig, så länge vi har någon riksstyrelse kvar. Med stöd
            av det ovan anförda hemställes, att riksdagen i samband med behandlingen
            av punkt 56 i tionde huvudtiteln måtte uttala som sin mening,
            att en all- män utredning om lokaliseringen av statliga ämbetsverk
            bör komma till stånd utan dröjsmål samt att densamma på ett allsidigt
            sätt jämväl bör klarlägga de fördelar och olägen- heter, som skulle
            vara förbundna med ett centrum utanför stockholmsräjongen för
            en väsentlig del av statsförvalt- ningen.
          </p>
          <p xml:id="i-S1pFsW5Z39TdGVK3vm5Ekp" type="date">
            Stockholm den 23 januari 1957
          </p>
          <div xml:id="i-3yJq75hE72htQ2tUApcDKj" type="signatureBlock">
            <list xml:id="i-45y1q3sDGxrvaZdKVM6sZw">
              <item xml:id="i-2j4hQxDJCUyNT8SfDj9vDb" who="i-Mw31BTf7uoxHTWx5X3k5QD" type="signature">
                Wald Svensson
              </item>
            </list>
          </div>
          <p xml:id="i-LefPZN9rj9KaUjgtpNz7bL">
            Sthlm 1957. K. L. Beckmans Boktr.
          </p>
        </div>
      </div>
    </body>
  </text>
</TEI>
