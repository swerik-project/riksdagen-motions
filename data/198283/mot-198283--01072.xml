<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01072">
  <teiHeader>
    <fileDesc>
      <titleStmt>
        <title>Privatisering av offentlig verksamhet</title>
        <author>Gunnar Hökmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Privatisering av offentlig verksamhet</title>
          <idno type="rdwebb">G6021072</idno>
          <rs type="number">1072</rs>
          <ref type="dokument_url_text">http://data.riksdagen.se/dokument/G6021072/text</ref>
          <ref type="dokument_url_html">http://data.riksdagen.se/dokument/G6021072</ref>
          <ref type="dokumentstatus_url_xml">http://data.riksdagen.se/dokumentstatus/G6021072</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>GUNNAR HÖKMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VN9m5N2q5RtXaW1boj3MG5" type="signed"/>
        <correspContext corresp="i-VN9m5N2q5RtXaW1boj3MG5">
          <note type="signatory" corresp="i-Ay6zrjzeNnZpMAPRBGZ8tC"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1072/mot_198283__1072-001.pdf"/>
      <fw xml:id="i-F8aCa52BkTY1aTphqCFmWH">
        Mot. 1982/83:1072 Z
      </fw>
      <div xml:id="i-G47iioKgDsZ5vLaLDLEMtu" type="motHeader">
        <div xml:id="i-W7PUxbJDJbczPGJuo4BAHY" type="motTitle"/>
        <div xml:id="i-PPbFJk5YyKDbwrKXGSgLoT" type="motSubmissionInfo"/>
      </div>
      <div xml:id="i-6A9F5QSAZkDoosCBu1bu9g" type="motBody">
        <div xml:id="i-HDrUYECjM1b6vjwhCk8gXF">
          <p xml:id="i-PP4DRAgiAp9fSrxYVKspy7">
            Mot. 1982/83 5 1072-1078 Motion 1982/83:1072
          </p>
          <p xml:id="i-GBrevP8xmZso8HEsddNs7F">
            Gunnar Hökmark Privatisering av offentlig verksamhet
          </p>
          <p xml:id="i-SKEsQJDi5wDgWrJGu4ACSa">
            Under hela 1970-talet har den offentliga sektorn ökat massivt.
            Allt fler tjänster och allt fler varor fördelas i dag genom politiska
            beslut och under former som innebär monopol. 1983 kommer den offentliga
            sektorn att motsvara 70 90 av vår ekonomi. Till detta finns det
            i västvärlden ingen motsvarighet. De enskilda männis- kornas frihet
            har i inget annat demokratiskt land blivit så beskuren som i Sverige.
            Nu inleds en acceleration av den offentliga sektorns ökningstakt,
            nya lagar, nya skatter, nya utgifter och ökat underskott. De som
            drabbas är de enskilda människorna. Alla de som skattevägen berövas
            möjligheten att själva forma sin vardag. Det kan vara föräldrar
            som vill ha en alternativ barnomsorg. Det kan vara sjuka som vill
            kunna välja sin egen läkare. Det kan vara elever som tillsammans
            med sina föräldrar vill kunna välja skola. Det kan vara äldre
            som vill kunna välja ålderdomshem. Exemplen kan mångfaldigas.
            Alla de som vill något annat än det som majoriteten i kommuner,
            landsting och riksdag har bestämt, de förnekas i det svenska samhället
            i praktiken möjlighet att själva kunna välja i angelägen- heter
            som för dem är livsviktiga. Detta samhällssystem är inget bra
            system. Det är ett dåligt system eftersom det inte rymmer respekt
            och tolerans för alla de människor som är i minoritet. Och det
            är majoriteten. Men det finns två ytterligare skäl till att detta
            samhällssystem är dåligt, förutom att det i utbudet av offentliga
            varor och tjänster inte anpassar sig till människornas önskemål.
            Det ena skälet är att monopolsituationen skapar en brist på dynamik
            och utveckling inom de tjänster som i dag förbehålls den offentliga
            sektorn. Konkurrens ger däremot utrymme för nytänkande, prispress,
            effektivitet, utveckling och ömsesidiga stimulanser. Konkurrenssituationen
            skapar ett personligt engagemang hos dem som jobbar och medför
            att den enskildes arbetsinsatser betyder något, oavsett vilken
            nivå man jobbar på. Insatserna ger resultat. I ett läge med konkurrens
            är det konkurrenssituationen och inte ett nätverk av regler som
            bestämmer arbetsvillkoren. Utrymmet för personliga insatser är
            därför betydligt större i ett läge med konkurrerande företag och
            organisationer än i en monopolsituation. Det andra skälet är att
            den offentliga sektorns monopol på vissa tjänster och varor tenderar
            att skapa en okänslighet för vad vårt samhälle har råd med. Den
            enskildes värdering av varor eller tjänster ersätts av politiska
          </p>
          <p xml:id="i-Lw5SweZhkn3xre9Dd8Ddkv">
            1 Riksdagen 1982/83. 3 saml. Nr 1072-1078
          </p>
          <pb facs="riksdagen-motions-pdf/data/198283/mot_198283__1072/mot_198283__1072-002.pdf"/>
          <p xml:id="i-38AV4nCz1gBrPGQoivz4eu">
            beslut som fattas långt ifrån den verklighet som avgör människors
            behov och efterfrågan. För att kunna återupprätta en sund ekonomi
            kan vi därför inte bara spara i befintliga offentliga utgifter,
            vi måste också göra besparingar genom att förändra systemet. Våra
            ekonomiska problem bottnar nämligen inte bara i att den offentliga
            sektorn kostar för mycket. De bottnar i stor omfattning också
            i det faktum att den offentliga sektorns tjänster och varor inte
            har utsatts för den föränderlighet och utveckling som en konkurrenssituation
            medför. Den trötthet och frustration som finns bland många anställda
            i den offentliga sektorn är ett resultat av bristen på flexibilitet,
            låsningen vid stora regelsystem, statsbidragssystem och den därmed
            följande svårigheten att som anställd påverka arbetsförhållandena
            och resultatet av det egna arbetet. Den offentliga sektorns tillväxt
            har skapat en byråkrati som inte är till gagn vare sig för de
            anställda, medborgarna eller samhället i dess helhet. Behovet
            att förändra vårt system är därför stort. Fristående alternativ
            och privatiseringar kan återge vårt samhälle den dynamik som behövs
            och den valfrihet som våra medborgare har rätt att kräva. Fristående
            alternativ och privatiseringar kan:
          </p>
          <p xml:id="i-LxDH45HLjy35RhNtjExVrE">
            0 ersätta den offentliga sektorns okänslighet för kostnader och
            begränsade resurser med en känslighet för verklighetens krav,
            0 skapa en ny dynamik och utvecklingsvilja inom de områden för
            tjänster och varor som den offentliga sektorn i dag behärskar
            genom monopol, O ge de anställda inom dessa områden ett ökat engagemang
            och ökat inflytande över det egna arbetet, 0 bilda en öppenhet
            för nya idéer och för användandet av nya teknologier i medborgarnas
            tjänst, O skapa en effektivitet och prispress som monopol aldrig
            kan uppnå, O ge medborgarna det oberoende och det inflytande som
            det bör vara politikernas främsta uppgift att skapa.
          </p>
          <p xml:id="i-ewZXGVBrUacShCM9dPq9h">
            Fristående alternativ och privatiseringar kan genomföras inom
            en lång rad olika områden, beroende på vad det är för typ av varor
            och tjänster. Följande sätt kan användas:
          </p>
          <p xml:id="i-CwUXvtpttniYsRRxwH3k4n">
            0 Entreprenad och offertförfarande Koncessioner Likvärdigt stöd
            till fristående alternativ Stöd till den énskilde Anlitande av
            marknaden Frivilligt och ideellt arbete
          </p>
          <p xml:id="i-XeDTWidLbvFHWnxpnpVRVe">
            ORD Oo
          </p>
          <p xml:id="i-SJ7gnFdQmh1yTSa5RYPrHV">
            Alltför ofta sätter vi i Sverige likhetstecken mellan det offentligas
            ansvar för en viss vara eller tjänst och offentligt utbud av denna
            vara eller tjänst. I samtliga ovanstående metoder att privatisera
            kan det offentligas ansvar
          </p>
          <pb facs="riksdagen-motions-pdf/data/198283/mot_198283__1072/mot_198283__1072-003.pdf"/>
          <fw xml:id="i-G6eueiSRV8b9vd88DyKc6M">
            Mot. 1982/83:1072 3
          </fw>
          <p xml:id="i-N3a3T6G18zaoRwsfQgU85k">
            variera. Inget av fallen behöver innebära att det offentliga
            ansvaret blir mindre, däremot att det offentligas styrning blir
            mindre. I det följande redovisar jag exempel på hur och inom vilka
            områden dessa metoder kan användas.
          </p>
          <p xml:id="i-TekK9Z4hmNHFKQAEMhUQpT">
            1. Entreprenader och offertförfarande
          </p>
          <p xml:id="i-4xTDNGMoFCH1MSvfAMwdad">
            Denna metod används i viss utsträckning i dag. Erfarenheterna
            är genomgående att privata alternativ innebär lägre kostnader.
            Entreprenad innebär att ett privatföretag för ett visst pris åtar
            sig ansvaret för en verksamhet.
          </p>
          <p xml:id="i-XL2qe7VvpgA9P394dcmBhV">
            Städning
          </p>
          <p xml:id="i-6yrBQ2ks5b5ET5X42jC88R">
            Inom många kommuner och offentliga institutioner sker städningen
            privat. Erfarenheter visar entydigt på att städningen i dessa
            fall blir billigare
          </p>
          <p xml:id="i-KDeQQEH88K7f7Hb3AvnpUo">
            samt mer flexibel. Blodtransporter
          </p>
          <p xml:id="i-FPrxVwSd9oNb4auVPYALwC">
            I Stockholms landsting sköts blodtransporter mellan sjukhusen
            av ett
          </p>
          <p xml:id="i-514HLd9pFv8LoZTmAMcSfZ">
            privat företag. Motsvarande arrangemang kan göras i andra delar
            av vårt land.
          </p>
          <p xml:id="i-J7gEZXCAr9yaRtgNpiNX2E">
            Parkeringsmätare
          </p>
          <p xml:id="i-CzfD6mynhrHNf9tWXa7iHn">
            I Stockholms kommun sköts tömningen av parkeringsmätare av ett
            privat företag. Dock må det sägas att övergången från kommunal
            regi till privat inte skett av ideologiska skäl.
          </p>
          <p xml:id="i-LEhX3noQJ7FGUqndCLH9Q9">
            Skolskjutsar
          </p>
          <p xml:id="i-Gsvawt1a3oGa3CNuGd5zJn">
            I många kommuner sker skolskjutsningen genom privata bussbolag.
          </p>
          <p xml:id="i-HCmGSkYymZ8wfeXgRG2QDT">
            Ambulanser
          </p>
          <p xml:id="i-GmD7EKvww8G286ntQJ9DqF">
            Det finns privata ambulansföretag. Liksom blodtransporter i Stockholm
            skulle privata företag kunna svara för ambulansservice. Det skulle
            inte bara leda till lägre kostnader utan också till en bättre
            beredskap.
          </p>
          <p xml:id="i-RbatweuXN7GPgEoQBxc9V5">
            Brandkårer
          </p>
          <p xml:id="i-3rtgEuUszxziXqc7TmsdBN">
            I Danmark sköts brandbevakning och brandbekämpning i de flesta
            kommuner genom ett privat företag. Detta borde vara möjligt även
            i Sverige, med en bättre beredskap som följd.
          </p>
          <p xml:id="i-G8hPnEYUhVLYWWwpsVAGKP">
            1" Riksdagen 1982/83. 3 saml. Nr 1072-1078
          </p>
          <pb facs="riksdagen-motions-pdf/data/198283/mot_198283__1072/mot_198283__1072-004.pdf"/>
          <fw xml:id="i-TMXJnRKxqbMmDLocjGJJ5h">
            Mot. 1982/83:1072 4
          </fw>
          <p xml:id="i-5ME2kzgtDjiF7La3aahJRM">
            Skolmat
          </p>
          <p xml:id="i-SZ1Wwktb8xMNokzs32cMac">
            Skolmatservering kan med fördel skötas av privata företag. Det
            leder till variation och ett bättre utnyttjande av befintliga
            privata resurser. Bättre mat till lägre pris borde vara av intresse
            både för elever och skattebetalare.
          </p>
          <p xml:id="i-6yJo6VoupuLgz7LR47Ra2h">
            Sotning
          </p>
          <p xml:id="i-5voK6Hq3WFDP5orh3nc8zS">
            Kommunal sotning genomförs i många kommuner. Det leder genomgå-
            ende till högre kostnader. Sotning är därför en verksamhet lämplig
            för privata entreprenader.
          </p>
          <p xml:id="i-TRCGcqB1yw8UNbCvaUTVco">
            Parkförvaltning
          </p>
          <p xml:id="i-CMhjL171JuF32wzjU8c5VA">
            Den kommunala parkförvaltningen skulle kunna skötas av privata
            trädgårdsentreprenörer. Ett stort mått av befintligt branschkunnande
            skulle då tas i anspråk.
          </p>
          <p xml:id="i-DeDiLCm1GgLvaMy5MSJ1AV">
            Gatuförvaltning
          </p>
          <p xml:id="i-SSECGv5Mvmjs218Quor9fQ">
            Det finns i Sverige ett antal vägföretag som skulle vara ytterligt
            kompetenta för gatuförvaltning. Privata entreprenader inom detta
            område skulle därför vara ett bra alternativ till kommunala administrationer.
          </p>
          <p xml:id="i-kNMKffWshw9Y93awASxTf">
            Snöröjning Snöröjning är en lämplig verksamhet för entreprenader.
            Offentliga myndigheter slipper då att hålla sig med onödigt stora
            resurser.
          </p>
          <p xml:id="i-Narco5eBEpgKnQcWtVCXzn">
            Soptömning
          </p>
          <p xml:id="i-CibcNRfx3ZCUpdA93bzkDT">
            Soptömning är en verksamhet som kan och bör lämnas ut till entrepre-
            nad.
          </p>
          <p xml:id="i-YNJisRzahCHz7pSkSrvHL9">
            Redovisning och ekonomi
          </p>
          <p xml:id="i-GYLVP34uXDMEdackycQcMj">
            För åtskilliga kommuner skulle det kunna vara en fördel att använda
            sig av privata redovisningsfirmor. Nya rutiner och ett mer näringslivsinriktat
            tänkande skulle vara till fördel för den kommunala ekonomin.
          </p>
          <p xml:id="i-PMhrK9r6Mh7uAZTW68jXAR">
            Museer
          </p>
          <p xml:id="i-CCXyekASsvL7mmTWTjte7v">
            Precis som många restauranger arrenderas ut skulle museiförvaltning
            kunna skötas på basis av offerter. Det kan inte uteslutas att
            detta skulle kunna leda till museer med stigande besöksantal.
          </p>
          <pb facs="riksdagen-motions-pdf/data/198283/mot_198283__1072/mot_198283__1072-005.pdf"/>
          <fw xml:id="i-SHTshNbHjJxGMqJz1ATTUL">
            Mot. 1982/83:1072 5
          </fw>
          <p xml:id="i-E5vhvbQMPLhnQ5v8yYxahp">
            Vårdhem
          </p>
          <p xml:id="i-3qz47LYW558u68pg4A5oWw">
            Vårdhem av olika slag skulle kunna skötas av privatpersoner under
            entreprenad. Både vårdresultatet och den personliga trivseln skulle
            kunna ökas genom detta.
          </p>
          <p xml:id="i-EtdZYN9Q5wRXvcwA9uRLLY">
            Fritidsanläggningar
          </p>
          <p xml:id="i-LoRmPZv5uduWMjWPyJ2h68">
            Kommunala fritidsanläggningar, idrottshallar och simhallar kan
            drivas på offert- eller anbudsförfarande.
          </p>
          <p xml:id="i-MLtbM85y88mB6vFRMEY7PW">
            Stadsarkitekt
          </p>
          <p xml:id="i-REstsjsz6MFKt3fYv93UFx">
            Många kommuner har ingen egen stadsarkitekt. I stället använder
            man en fristående arkitekt som konsult.
          </p>
          <p xml:id="i-4r4mwvQCp4p57oe1UWsVbm">
            Samtliga dessa exempel har det gemensamt att de omfattar klart
            definierade uppgifter som mycket lätt kan beskrivasi en offert.
            Erfarenheten både i Sverige och i andra länder visar entydigt
            att privata alternativ är billigare. Genom ett entreprenadförfarande
            kan den offentliga myndigheten välja mellan olika alternativ.
            Man slipper fasta kostnader och egen administration. Man kan ställa
            hårda krav, och man får en flexibilitet som är till god nytta
            när behovet varierar. Enskilt engagemang tas till vara. Det finns
            i dag inget som hindrar offentlig myndighet att använda sig av
            entreprenad annat än tröghet och det faktum att man byggt upp
            en egen verksamhet. Det som behövs är regler som ger privata företag
            en möjlighet att konkurrera med befintliga offentliga verksamheter.
          </p>
          <p xml:id="i-BjUEqwyRv4X8ecHb4YFigu">
            2. Koncessioner
          </p>
          <p xml:id="i-8pfcAZZ9NMeV99z4pMSPg6">
            Koncessioner innebär att privata företag får tillstånd att driva
            en viss verksamhet med reglerade biljettpriser eller avgifter.
          </p>
          <p xml:id="i-VskqoT7GDKWupnEt92FFgY">
            Trafikområdet
          </p>
          <p xml:id="i-9d2aQ3TdbN9NC3PEwdhXMp">
            Inom kollektivtrafiken kan privata bussbolag ersätta offentliga
            trafikföre- tag. Koncessioner med och utan anbudsförfarande kan
            användas. En friare tillståndsgivning inom taxisidan skulle medverka
            till ökad konkurrens och nya modeller för trafikutbudet.
          </p>
          <p xml:id="i-KCyDkVQgv9zNauQZd2rHbw">
            Kommunala anläggningar
          </p>
          <p xml:id="i-UnH4fWpNzBWq9naZAiaYc">
            Idrottsanläggningar och fritidsanläggningar kan vara föremål
            för konces- sionsförfarande liksom för entreprenad.
          </p>
          <pb facs="riksdagen-motions-pdf/data/198283/mot_198283__1072/mot_198283__1072-006.pdf"/>
          <fw xml:id="i-DMwcSx9ZZVV88BLo7eHcnC">
            Mot. 1982/83:1072 6
          </fw>
          <p xml:id="i-RvQ2HoNvbK2La9j9D2m3xn">
            3. Likvärdigt stöd till fristående alternativ
          </p>
          <p xml:id="i-AGirUmAzeDbYTZCezzn4aP">
            Genom likvärdigt stöd till vissa verksamheter och ett utsträckt
            försäkrings- system kan en reell valfrihet skapas för den enskilde.
            Nytänkande inom sektorer som tidigare kännetecknats av monopol
            stimuleras därigenom.
          </p>
          <p xml:id="i-GGzj5MQfNTtvBoeaSU5Jbp">
            Fristående skolor
          </p>
          <p xml:id="i-2Pkrrtd97QqwzZfMz6n72j">
            Det finns få områden som så uppenbart som skolområdet borde innehålla
            mångfald och pluralism. I många svenska skolor finns skoltrötthet,
            dåliga relationer lärare-elever-föräldrar, bråk och otrivsel.
            Ett skolsystem som gjorde det möjligt att välja skola efter den
            enskilde elevens önskemål och läggning skulle vara en bit på väg
            mot att lösa dessa problem. Ett system med fristående skolor skulle
            växa fram om varje skola — oavsett huvudmannaskap — fick samma
            statliga och kommunala bidrag. Det krav som skall ställas på skolorna
            är att de uppfyller läroplanens grundläggande krav så att de är
            godkända för fullgörande av skolplikten i den. Konkurrens inom
            skolsektorn stimulerar nya undervisningsmetoder, engagerar lärarlag
            och ger skickligt skötta skolor. Redan i dag är det otvetydigt
            att fristående skolor har lägre elevkostnad men ändå trots elevavgifter
            har långa köer av sökande.
          </p>
          <p xml:id="i-6JbqW1BCoQWZDQYtyYdYRN">
            Sjukvård
          </p>
          <p xml:id="i-CUTWgwKEYMYQ91EofiNNMV">
            Det bästa sättet att uppnå en effektiv och mänsklig sjukvård
            i första ledet är att låta samma regler för sjukförsäkringssystemet
            gälla för privat som för offentlig sjukvård. Därmed skapas ett
            resurssnålt system av husläkare utan en stor övergripande administration.
            Även större vårdenheter, vårdhem och mindre sjukhus, bör kunna
            ges samma ställning inom sjukförsäkringssystemet och vad gäller
            stöd från landstingen. De exempel som finns visar entydigt på
            att privat sjukvård är billigare.
          </p>
          <p xml:id="i-RorWHJ4ZCuUkV5i5Gfrx99">
            Barndaghem
          </p>
          <p xml:id="i-9ZVXrjrNihuKbZNKMmChEp">
            På samma sätt som inom skolområdet bör varje barndaghem som uppfyller
            grundläggande krav få samma statliga och kommunala stöd som offentliga
            barndaghem. Även här visar de exempel som finns att privat drivna
            barndaghem har en väsentligt lägre kostnad per barn. Förnyelsen
            av pedagogiken sker framför allt inom dessa privata alternativ.
            Det vore därför till fördel för det pedagogiska nytänkandet med
            ett ökat antal privata barndaghem, med samma offentliga stöd som
            de offentliga barndaghemmen. Det skulle också ge möjlighet för
            olika grupper av föräldrar att välja mellan olika slags barndaghem,
            t. ex. kristna förskolor eller verksamheter på annan ideell grund.
          </p>
          <pb facs="riksdagen-motions-pdf/data/198283/mot_198283__1072/mot_198283__1072-007.pdf"/>
          <fw xml:id="i-FJLqXstDnKGzNCRZNJn9MM">
            Mot. 1982/83:1072 7
          </fw>
          <p xml:id="i-Jtr5jaaHoEohxBvzquydiw">
            4. Stöd direkt till den enskilde i stället för subventioner
          </p>
          <p xml:id="i-2KXn4fKRFzbUJrXEtBga3N">
            Många offentliga åtaganden och verksamheter bygger på en strävan
            att stödja särskilt utsatta grupper. Men i stället för att stödja
            dessa grupper subventionerar man en verksamhet eller en typ av
            konsumtion som den utsatta gruppen förväntas vara beroende av.
            Detta får två konsekvenser. För det första stöder man då alla
            dem som inte behöver stöd men som likväl konsumerar de varor och
            tjänster som stat och kommuner subventionerar. För det andra skapar
            politikerna genom detta förfarande en styrning av de enskilda
            människorna. Man styr människornas konsumtion i stället för att
            stödja utsatta grupper. Livsmedelssubventioner och subventioner
            inom bostadsområdet är exempel på detta. Ytterligare ett exempel
            är barnomsor- gen.
          </p>
          <p xml:id="i-VfFLrh84RacGaRk5KoR3J6">
            Barnomsorg
          </p>
          <p xml:id="i-1epyk779t6j8z3RoZK4xb">
            I dag går en dominerande del av stat- och kommuninsatser för
            barnfamil- jen till subventionering av offentliga barndaghem.
            Varje barndaghemsplats subventioneras med 40 000-50 000 kr. De
            familjer som inte kan, inte vill eller inte får barndaghemsplats
            får inget stöd. Eftersom de ofta tvingas leva med en förvärvsinkomst,
            som beskattas för att subventionera andra barnfamiljer med två
            förvärvsinkomster, lever de ofta under svåra ekonomiska villkor.
            Förutom att detta är orättvist leder det till en konstlad efterfrågan
            på den dyraste barnomsorgsformen. Det leder dessutom i praktiken
            till en monopolsituation för de offentliga barndaghemmen. Om man
            i stället omvandlar de nuvarande subventionerna till ett stöd
            direkt till barnfamiljerna ges dessa möjlighet att välja mellan
            olika barnomsorgsformer. Och olika barnomsorgsformer tvingas leva
            under konkurrens med varandra. Det vinner barnfamiljerna, barnen
            och samhäll- sekonomin på.
          </p>
          <p xml:id="i-A3YpjJNH2rsQiXzPgnm8rf">
            5. Anlitande av marknaden
          </p>
          <p xml:id="i-E4mdY4PFTJjcXkpdAFkW5C">
            Många offentliga verksamheter kan avvecklas och ansvaret i stället
            överföras på marknaden.
          </p>
          <p xml:id="i-3wxnjwcgfH7SwtDu546bLn">
            Studiemedel
          </p>
          <p xml:id="i-F2wyAAHVvhRSnuutPDmZ4N">
            Ett exempel är studiemedelssystemet. Centrala studiestödsnämnden
            kan avskaffas. I stället kan fördelningen av studiemedel ske av
            bankerna enligt fastslagna kriterier.
          </p>
          <pb facs="riksdagen-motions-pdf/data/198283/mot_198283__1072/mot_198283__1072-008.pdf"/>
          <fw xml:id="i-AsVLbgDCoRvakFNmcs3yjf">
            Mot. 1982/83:1072 8
          </fw>
          <p xml:id="i-73MkxZBunZ6FFNoKj52EeD">
            Regionala utvecklingsfonder
          </p>
          <p xml:id="i-63hbod3wQBobkPbZ2atwix">
            Utvecklingsfonderna kan knappast sägas ha fört svenskt näringsliv
            framåt. De innebär en ny byråkrati och en politisk styrning över
            nyföretagsamhe- ten. I stället skulle bankerna kunna ges möjlighet
            att ta större risker. De syften som ligger till grund för utvecklingsfonderna
            skulle bättre kunna uppfyllas inom ramen för en mer flexibel kreditmarknad.
          </p>
          <p xml:id="i-P99gcV29Nh7ZNNsRdS48Cp">
            Sophämtning och sotning
          </p>
          <p xml:id="i-MxszkMePksZm89DHcW1ry">
            Sophämtning och sotning är verksamheter som lämpar sig väl för
            marknaden. Den offentliga myndigheten behöver bara klargöra att
            det åligger husägare att ansvara för dessa verksamheter. Vad man
            vinner genom att anlita marknaden är inte bara att man minskar
            byråkratin utan också att man drar nytta av det kunnande som finns
            inom en etablerad marknad.
          </p>
          <p xml:id="i-Siva2tGroXmAU6aoePug7w">
            6. Frivilligt och ideellt arbete
          </p>
          <p xml:id="i-Mwxs34BkzSRGB6x8o8bFMq">
            Människors frivilliga och ideella arbete kan tillföra vårt samhälle
            mycket. Inte bara resurser utan också engagemang.
          </p>
          <p xml:id="i-LBzjmBh8UGTpdsaVR9uaEw">
            Museer
          </p>
          <p xml:id="i-4SrXyhhuJua885zCPNqMsq">
            Kulturella föreningar är väl lämpade att ansvara för museer av
            skilda slag.
          </p>
          <p xml:id="i-Ke2pMhmDAE9VUcuBjwJNsX">
            Idrottsanläggningar
          </p>
          <p xml:id="i-NeSioygLWGjAhCiJwekjpm">
            Idrottsföreningar driver redan i dag självständigt idrottsanläggningar.
            Regeringen bör därför låta utreda hur ett koncessionsförfarande
            kan genomföras i större utsträckning, hur uppgifter som i dag
            utförs inom offentlig sektor kan utföras inom ramen för en fungerande
            marknad samt hur formerna för frivilligt och ideellt arbete kan
            skötas. En sådan utredning bör ta vara på de erfarenheter inom
            detta område som finns både i Sverige och internationellt. Vad
            gäller entreprenad bör regeringen genom ändringar i gällande lagstiftning
            ge privata företag möjlighet att på lika villkor konkurrera med
            offentlig verksamhet inom de områden som anförts ovan och andra
            näraliggande. Ovanstående har varit ett försök att påvisa de möjligheter
            och de resurser som finns i vårt samhälle. Exemplen kan mångfaldigas.
            Både i vårt eget land och i andra länder har man erfarenheter
            som visar att olika fristående alternativ och privata verksamheter
            innebär lägre kostnader och en aktivare service till den enskilde.
          </p>
          <pb facs="riksdagen-motions-pdf/data/198283/mot_198283__1072/mot_198283__1072-009.pdf"/>
          <fw xml:id="i-RXSGf8iCZiViQEaC6NENHW">
            Mot. 1982/83:1072
          </fw>
          <p xml:id="i-77hYWCZP3DAYUfV1WdDDC8">
            Hemställan
          </p>
          <p xml:id="i-EXSNxYrBkmWPCXJTLPfSdh">
            Mot bakgrund av det ovan anförda hemställer undertecknad”
          </p>
          <p xml:id="i-9Nt3hncQPzjLLNZ7gkcjUd">
            1. att riksdagen hos regeringen begär förslag till ändringar
            i gällande lagstiftning så att privata entreprenörer ges lika
            villkor
          </p>
          <p xml:id="i-A7KWQi3HdFRRFihtyZZpLL">
            i konkurrens med offentliga verksamheter,
          </p>
          <p xml:id="i-CfHymeDE6R7piyLVpA7VRP">
            2. att riksdagen begär att regeringen låter tillsätta en utredning
            i enlighet med vad som ovan anförts angående koncession, större
            utnyttjande av marknadsmekanismen för offentliga tjänster
          </p>
          <p xml:id="i-NpkcWGY7NzdZctoUuF3kyP">
            samt bättre möjligheter för frivilligt ideellt arbete,
          </p>
          <p xml:id="i-XQsaispLfQCicHB1N6iji4">
            3. att riksdagen som sin mening ger regeringen till känna att
            statligt och kommunalt stöd bör utgå likvärdigt till fristående
            alternativ till offentliga verksamheter i enlighet med vad som
          </p>
          <p xml:id="i-JccbJu9PYPJV2MUuv6aTat">
            anförts i motionen,
          </p>
          <p xml:id="i-BmkEcPMmty5dya5wVmeKMn">
            4. att riksdagen som sin mening ger regeringen till känna att
          </p>
          <p xml:id="i-H9yTJPTvPxxE93xHbLymWF">
            offentliga monopol bör undvikas.
          </p>
          <p xml:id="i-Eaw9fZQw2BwDrq2fVDBcfN" type="date">
            Stockholm den 21 januari 1983
          </p>
          <p xml:id="i-2ez4xS1PvEX5mUo3NSnWc3" type="signatureBlock">
            GUNNAR HÖKMARK (m)
          </p>
          <p xml:id="i-F1ADb4j3p3USC1UcbM58Kj">
            "Se även motionerna 1982/83:1073-1074.
          </p>
        </div>
      </div>
    </body>
  </text>
</TEI>
