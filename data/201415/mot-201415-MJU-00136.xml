<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-00136">
  <teiHeader>
    <fileDesc>
      <titleStmt>
        <title>Klimaträttvisa</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:136 av Jonas Sjöstedt m.fl. (V)</title>
          <idno type="rdwebb">H202136</idno>
          <rs type="number">136</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H202136/text</ref>
          <ref type="dokument_url_html">http://data.riksdagen.se/dokument/H202136</ref>
          <ref type="dokumentstatus_url_xml">http://data.riksdagen.se/dokumentstatus/H202136</ref>
          <ref type="docx">http://data.riksdagen.se/fil/9B51BE46-014B-40DD-A5FF-9A418BE05DC9</ref>
          <ref type="pdf">http://data.riksdagen.se/fil/21AE6B7D-9D86-4B1C-892D-D718020C3822</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NeaVwDZVizDkCepLAVWWLX" type="signed"/>
        <correspContext corresp="i-NeaVwDZVizDkCepLAVWWLX">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HNw1w34Sd2tGfFnWtdrzZb"/>
        </correspContext>
        <correspAction xml:id="i-UYv2UYJXmuc7VJBhSuA7pH" type="submitted">
          <date when="2014-10-29"/>
          <time when="14:58:02"/>
        </correspAction>
        <correspAction xml:id="i-MU6GHKmAnUUHfsry1m6Zzu" type="reviewed">
          <date when="2014-10-29"/>
          <time when="15:51:51"/>
        </correspAction>
        <correspAction xml:id="i-9iQxZk93Tt9hFX1dE8GCom" type="referred">
          <date when="2014-11-12"/>
        </correspAction>
        <correspAction xml:id="i-DrifEZ4RyxLfkvrhE5eHox" type="assigned">
          <date when="2018-06-05"/>
          <time when="10:32:35"/>
        </correspAction>
        <correspContext corresp="i-DrifEZ4RyxLfkvrhE5eHox">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-V3eLbpLzZv1N4Ywjuj8wMZ" type="behandlas_i"/>
        <correspContext corresp="i-V3eLbpLzZv1N4Ywjuj8wMZ">
          <ref type="uppgift">2014/15:NU14</ref>
          <ref type="ref_dok_id">H201NU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU14</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AEUBqauuxfbwEwpFSDtr7m" type="behandlas_i"/>
        <correspContext corresp="i-AEUBqauuxfbwEwpFSDtr7m">
          <ref type="uppgift">2014/15:NU9</ref>
          <ref type="ref_dok_id">H201NU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU9</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HnUstS8ty7wgjqoSKpjYdt" type="behandlas_i"/>
        <correspContext corresp="i-HnUstS8ty7wgjqoSKpjYdt">
          <ref type="uppgift">2014/15:NU13</ref>
          <ref type="ref_dok_id">H201NU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU13</ref>
          <ref type="ref_dok_titel">Riksrevisionens rapport om effektivitet i exportgarantisystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V9tvovvZdQ5NbtnF1XYxwr" type="behandlas_i"/>
        <correspContext corresp="i-V9tvovvZdQ5NbtnF1XYxwr">
          <ref type="uppgift">2014/15:MJU13</ref>
          <ref type="ref_dok_id">H201MJU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU13</ref>
          <ref type="ref_dok_titel">Klimatpolitik m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QYCvErSYUz2ARx8V64FWyU" type="motHeader">
        <div xml:id="i-XtsfB8cgm4RdYU9kQ8bSeG" type="motTitle">
          Motion till riksdagen 2014/15:136 av Jonas Sjöstedt m.fl. (V)
          Klimaträttvisa
        </div>
      </div>
      <div xml:id="i-KAH2SxRcEaPUzd923GnCV" type="motBody">
        <div xml:id="i-8JiUVfaiiK5fUKSjfPdcC6" type="TOC">
          <head xml:id="i-ABGD9vX5S78ZtbyirWPmh8">
            1Innehållsförteckning
          </head>
          <list xml:id="i-HA8Ay5FM5axg9AGyxHZkUR">
            <item xml:id="i-Bzf8pyzcmzJ8DifgPCw7ko" style="indent-level: 1">
              2Förslag till riksdagsbeslut
            </item>
            <item xml:id="i-KRzwQCSB8MnSKnrS32tyY3" style="indent-level: 1">
              3Inledning
            </item>
            <item xml:id="i-Gp7cyuZfox223Tiy8Bzvzq" style="indent-level: 1">
              4Vänsterpartiets utgångspunkter i klimatpolitiken
            </item>
            <item xml:id="i-F2tTe4dohaVe8t7QiN3a14" style="indent-level: 2">
              4.1Rättvist miljöutrymme
            </item>
            <item xml:id="i-4U175298w1WgfUoBhwzRQ5" style="indent-level: 2">
              4.2Klimaträttvisa
            </item>
            <item xml:id="i-FNkvVBVBsaBP6NLdfz8aW5" style="indent-level: 2">
              4.3Klimat, klass och kön
            </item>
            <item xml:id="i-6gJ91YxtreHjPsf3KdySgV" style="indent-level: 2">
              4.4Rika påverkar klimatet mest
            </item>
            <item xml:id="i-62arJBsAvZDbgeoCYLT9nD" style="indent-level: 2">
              4.5Fattiga drabbas hårdast
            </item>
            <item xml:id="i-4nCso9DnCXNQKoCXmW3zad" style="indent-level: 2">
              4.6Män har större klimatpåverkan än kvinnor
            </item>
            <item xml:id="i-2B1TgprnVuVHpP1ie8Kind" style="indent-level: 3">
              4.6.1Fakta om mäns större klimatpåverkan
            </item>
            <item xml:id="i-QD7bbdpdBiRgn4mQbcDDjC" style="indent-level: 2">
              4.7Kvinnor mest utsatta
            </item>
            <item xml:id="i-U4xKZ5h3BGNpcHtzqJfZp8" style="indent-level: 3">
              4.7.1Fakta om kvinnors utsatthet
            </item>
            <item xml:id="i-UX8NU4YPef9mENuhGBkxN" style="indent-level: 1">
              5Sverige inför klimatmötet i Paris 2015
            </item>
            <item xml:id="i-F4vhbsSFTVwe5jZtKnqgF7" style="indent-level: 2">
              5.1Klimatförändringarna – det vetenskapliga läget
            </item>
            <item xml:id="i-Jmn6qLkr3ToMYP8Xc1r5KZ" style="indent-level: 3">
              5.1.1Räcker tvågradersmålet?
            </item>
            <item xml:id="i-Je5L3S2qPoAeKad6Lvfgs" style="indent-level: 2">
              5.2Nya klimatmål inför Paris
            </item>
            <item xml:id="i-PwksRHjaYpkRyY3HnzhTpg" style="indent-level: 2">
              5.3Sverige måste ta eget ansvar
            </item>
            <item xml:id="i-LcHh7gLh4TWnKMRvdHk5VB" style="indent-level: 2">
              5.4EU måste höja klimat- och energimål till 2030
            </item>
            <item xml:id="i-DHiC1MRuiEfi7oyPAr11jY" style="indent-level: 2">
              5.5Bindande och rättvisa klimatavtal
            </item>
            <item xml:id="i-JohVY7zpS2jm8rGTRu5UUW" style="indent-level: 2">
              5.6Klimatfinansiering
            </item>
            <item xml:id="i-HUZriaWfx2J9JXhHEa4aKY" style="indent-level: 2">
              5.7Översyn av CDM
            </item>
            <item xml:id="i-BKQLUxpqT4boaMbnr6n9Qy" style="indent-level: 2">
              5.8Tekniköverföring
            </item>
            <item xml:id="i-47Eue7aNVnVEVQUyVL2RmV" style="indent-level: 2">
              5.9Genusperspektiv på klimatåtgärder
            </item>
            <item xml:id="i-W8oGFcMJ8vnaMLjtWEpLBy" style="indent-level: 1">
              6Klimatpolitik i Sverige
            </item>
            <item xml:id="i-J4jHk1wBQ9BDe4fziRKT59" style="indent-level: 2">
              6.1Inför nationellt förbud mot fossilutvinning
            </item>
            <item xml:id="i-MGcvm4Qh4QbmGqTnb8MUXA" style="indent-level: 2">
              6.2Klimatbistånd
            </item>
            <item xml:id="i-EjoAeE8E6kRpE4ZsdRzPea" style="indent-level: 2">
              6.3Tydliggör konsumtionens påverkan på klimatet
            </item>
            <item xml:id="i-HumydwSpjVLxhzTPPQRWQs" style="indent-level: 2">
              6.4Minska köttkonsumtionen
            </item>
            <item xml:id="i-EMFfNE4bFVTfJdySTyKDsu" style="indent-level: 2">
              6.5Utred koldioxidransonering
            </item>
          </list>
        </div>
        <div xml:id="i-S83URYoKdwF6JUv5trq8d4" type="motProposal" subtype="förslag">
          <head xml:id="i-AksESUGgRrLo6cYby22swm">
            2 Förslag till riksdagsbeslut
          </head>
          <list xml:id="i-V5rabjpxCNkT8NZiVq8tVx" style="ol">
            <item xml:id="i-D6ss5YCmjJHnyczZT6ys4N">
              Riksdagen tillkännager för regeringen som sin mening vad som
              anförs i motionen om att Sverige inför klimatmötet i Paris, COP
              21/CMP 11, och dess efterföljare bör kräva ett nytt globalt klimatmål.
            </item>
            <item xml:id="i-Q9oUDCQKobEBa5U1Rn7X5D">
              Riksdagen tillkännager för regeringen som sin mening vad som
              anförs i motionen om att Sverige bör verka för att metoden Greenhouse
              Development Rights (GDR) får genomslag i kommande klimatavtal.
            </item>
            <item xml:id="i-P2YZPF84jt1RdsqrXPssjx">
              Riksdagen tillkännager för regeringen som sin mening vad som
              anförs i motionen om klimatmål för Sverige till 2020.
            </item>
            <item xml:id="i-UuWLaxTxBG9poJiShEV875">
              Riksdagen tillkännager för regeringen som sin mening vad som
              anförs i motionen om klimatmål för Sverige till 2050.
            </item>
            <item xml:id="i-2kBg3YUVDihcMkdMeLp88T">
              Riksdagen tillkännager för regeringen som sin mening vad som
              anförs i motionen om att Sverige bör driva kravet att EU höjer
              klimat- och energimålen till 2030.
            </item>
            <item xml:id="i-GrscQ4Ec7LhqgDuVWqiwfa">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU antar en
              målsättning att nå nollutsläpp vid senast 2050 och att all energiproduktion
              då ska vara förnybar.
            </item>
            <item xml:id="i-SNi3N8fwCHAQ4d6zcGKZsa">
              Riksdagen tillkännager för regeringen som sin mening vad som
              anförs i motionen om att Sverige bör driva krav på att reformera
              EU:s handelssystem med utsläppsrätter.
            </item>
            <item xml:id="i-X8uDTWSKVhsV223EUd36p8">
              Riksdagen tillkännager för regeringen som sin mening vad som
              anförs i motionen om att Sverige ska verka för att det internationella
              avtal som sluts efter Kyotoprotokollet ska vara legalt bindande
              och rättvist ansvarsfördelat.
            </item>
            <item xml:id="i-MEigWHz4ajXxR8qDGoA9tu">
              Riksdagen tillkännager för regeringen som sin mening vad som
              anförs i motionen om att Sverige ska verka för att en konsumtionsbaserad
              bokföring blir central i de internationella klimatförhandlingarna.
            </item>
            <item xml:id="i-28sQ6rLk29mePaPZQq1EBq">
              Riksdagen tillkännager för regeringen som sin mening vad som
              anförs i motionen om att Sverige i internationella klimatförhandlingar
              ska verka för klimatfinansiering utanför det ordinarie biståndet
              med nya additionella medel.
            </item>
            <item xml:id="i-6ULBoZE6J9DPnXtEYxdBKM">
              Riksdagen tillkännager för regeringen som sin mening vad som
              anförs i motionen om att Sverige bör verka för att grön teknik
              som bekämpar klimatförändringarna ges samma undantag inom TRIPS-avtalet
              som livsbesparande mediciner.
            </item>
            <item xml:id="i-E4XRxoJQDpEheN2YP8sZWh">
              Riksdagen tillkännager för regeringen som sin mening vad som
              anförs i motionen om att Sverige bör vara drivande för att jämställdhetsperspektivet
              och vikten av kvinnors delaktighet särskilt lyfts fram i alla
              klimatpolitiska sammanhang internationellt.
            </item>
            <item xml:id="i-MNhFFPe97fELWQt5VwL69T">
              Riksdagen tillkännager för regeringen som sin mening vad som
              anförs i motionen om att ett nationellt förbud mot utvinning av
              fossil energi bör införas.
            </item>
            <item xml:id="i-4jcgNxyTBy1Vn3immmS7ug">
              Riksdagen tillkännager för regeringen som sin mening vad som
              anförs i motionen om att en kommunal vetorätt mot utvinning av
              fossil energi bör införas.
            </item>
            <item xml:id="i-ASRdbMXaqV2CXGjA4m15dY">
              Riksdagen tillkännager för regeringen som sin mening vad som
              anförs i motionen om att Naturvårdsverket bör ges i uppdrag att
              till sin årliga officiella statistik om växthusgasutsläpp i Sverige
              som rapporteras till FN:s klimatkonvention även rapportera de
              konsumtionsbaserade utsläppen.
            </item>
            <item xml:id="i-CcJcarvACYXeVUkTymrXsh">
              Riksdagen tillkännager för regeringen som sin mening vad som
              anförs i motionen om att en utredning bör tillsättas för att belysa
              effekterna av att införa koldioxidransonering.
            </item>
          </list>
        </div>
        <div xml:id="i-4yktrnCQqgSSxXN8nkzBCJ" type="motContent">
          <head xml:id="i-XSvkLvMw63owRejvb8boCc" type="h1">
            3 Inledning
          </head>
          <p xml:id="i-H1BQEDwTRtCtFiX6npJ2st">
            Vänsterpartiet är ett socialistiskt och feministiskt parti på
            ekologisk grund. Vårt mål är att förverkliga ett samhälle grundat
            på demokrati, jämlikhet och solidaritet, ett samhälle befriat
            från klass- och könsförtryck, ett rättvist och ekologiskt hållbart
            samhälle där kvinnor och män bygger sin egen framtid i frihet
            och samverkan.
          </p>
          <p xml:id="i-Y88mr1uaq1ysjMS6JpCbvp">
            Jorden förser oss människor med många naturresurser. Men naturresurserna
            är inte oändliga. Jorden har en ekologisk bärkraft som vi inte
            kan överskrida. Det gör att miljöfrågan i grunden är en fråga
            om fördelning av knappa resurser. Miljöpolitik handlar därför
            också om rättvisa och solidaritet. Vi anser att länder, regioner
            och individer måste hålla sig inom ett rättvist miljöutrymme,
            dvs. den mängd resurser som vi kan använda utan att tvinga andra
            människor att använda sig av en mindre mängd resurser, nu eller
            i framtiden.
          </p>
          <p xml:id="i-SV9D9JWXffk92T4QbcRgZz">
            Politik för klimaträttvisa handlar om att verka för goda och
            rättvisa levnadsförhållanden lokalt och samtidigt ta ansvar för
            klimatkonsekvenser som drabbar andra regioner eller länder. Individuella
            beslut kan i viss mån påverka i vilken grad man lever miljövänligt
            eller inte, men för en enskild individ kan det vara svårt att
            påverka sin miljö i någon större utsträckning. Därför krävs det
            politiska lösningar på klimatproblemen.
          </p>
          <head xml:id="i-4wpyTqbitudBGSHx4D2PqB" type="h1">
            4 Vänsterpartiets utgångspunkter i klimatpolitiken
          </head>
          <head xml:id="i-PbDtCgxTFfepFzsQV4wJPB" type="h2">
            4.1 Rättvist miljöutrymme
          </head>
          <p xml:id="i-4hCvgkT3r3ksxNVYFxgo1d">
            Vänsterpartiet har fastslagit kopplingen mellan miljö och rättvisa
            i vårt partiprogram där vi anger att länder, regioner och individer
            måste hålla sig inom ett rättvist miljöutrymme, dvs. den mängd
            resurser som vi kan använda utan att tvinga andra människor att
            använda sig av en mindre mängd resurser, nu eller i framtiden.
          </p>
          <p xml:id="i-S4iYwpJqseZjPkURq6dtVQ">
            Tanken om ett rättvist miljöutrymme har två beståndsdelar. Den
            första delen är den grundläggande utgångspunkten att det finns
            ett givet ”miljöutrymme” som vi människor har att röra oss inom.
            Vi har bara en jord med vissa givna ekologiska ramar. De ramarna
            kan inte tänjas hur som helst, utan vi måste se till att leva
            inom dem. Lever vi över ett givet miljöutrymme, över ett ekosystems
            bärkraft, drabbar det oss själva men även andra länders invånare
            eller kommande generationer. På samma sätt drabbar tidigare generationers
            överskridande av ramarna oss i dag. Vi kan inte alltid helt objektivt
            slå fast hur stort miljöutrymmet är, men vi kan göra kvalificerade
            bedömningar, exempelvis gällande nivåer av klimatpåverkande växthusgaser.
          </p>
          <p xml:id="i-S6EZ2xaUbzj87rLweUGbKi">
            Den andra delen av det rättvisa miljöutrymmet är frågan om ”rättvisa”.
            Miljöfrågan är i grund och botten en fråga om fördelning av resurser.
            Om man tror på alla människors lika värde borde tillgången till
            pengar inte vara grunden för en fördelning av världens resurser.
            Jorden är vårt gemensamma arv och borde då också förvaltas på
            det sättet. Men i dag är det de individer, företag och länder
            som har mycket pengar som lägger beslag på en långt mycket större
            andel av det totala miljöutrymmet än vad fattiga länder eller
            individer gör. Det är inte rättvist. Det behövs politiska beslut
            för att rika länder ska minska sin miljöpåverkan och för att fattiga
            länder ska få möjligheten att utvecklas.
          </p>
          <head xml:id="i-5j2B5V28nwBF1BVS99o6c7" type="h2">
            4.2 Klimaträttvisa
          </head>
          <p xml:id="i-KbTefxVaDZUk6f1ovf8EVY">
            Vänsterpartiet strävar efter klimaträttvisa. Med det menar vi
            att vi tittar specifikt på klimatförändringarna utifrån ett rättviseperspektiv
            och på vem som påverkar respektive drabbas av klimatförändringarna.
            Situationen i världen i dag kan betecknas som djupt orättvis utifrån
            ett klimaträttviseperspektiv. Världens rika människor har orsakat
            klimatförändringarna och har fortfarande störst påverkan på klimatet.
            De som drabbas är däremot världens fattiga människor. Utifrån
            ett klimaträttviseperspektiv är det de rika länderna som har det
            historiska ansvaret för klimatförändringarna och som nu även har
            det största ansvaret för att minska sina utsläpp. Dessutom måste
            de rika länderna ge stöd till de fattiga som drabbas av klimatförändringarna.
          </p>
          <head xml:id="i-TEdZ76SpNvmqReYDrCJsk3" type="h2">
            4.3 Klimat, klass och kön
          </head>
          <p xml:id="i-NwWgzsi5YVuW3SqWwKFy5g">
            Det finns stora skillnader mellan fattiga och rika även inom
            länder. Vi anser att det behöver synliggöras vilka som överskrider
            sitt miljöutrymme och med hur mycket, såväl nationellt som globalt.
            Att synliggöra ojämlikheterna är att visa hur det globala klassamhället
            ser ut i praktiken.
          </p>
          <p xml:id="i-HLg7EgnaYB8JSv1hTnq6LH">
            Debatten som förs om klimatet fäster knappt någon uppmärksamhet
            alls på kön, trots att det är kvinnor som drabbas hårdast av miljöförändringarna
            samtidigt som det är män som belastar miljön mest, i såväl rika
            som fattiga länder. Det handlar om makt och resurser, och världens
            kvinnor har alltjämt inte jämställda levnadsvillkor i förhållande
            till män. Vi anser att det är nödvändigt att lyfta klimatfrågorna
            ur ett genusperspektiv.
          </p>
          <head xml:id="i-FwyVtk9mCTibEHWdUXTm39" type="h2">
            4.4 Rika påverkar klimatet mest
          </head>
          <p xml:id="i-9y6o7zgouWAgqo8u4n1oj7">
            Både fattiga och rika människor är en del av problemen när det
            gäller dagens konsumtion: fattiga för att de har tillgång till
            för lite resurser och rika för att de använder för mycket resurser.
            Fattiga människors låga konsumtion och påverkan på miljön utgör
            på ett sätt en räddning för rika människor eftersom de fattiga
            i så begränsad utsträckning tär på mänsklighetens gemensamma resurser.
          </p>
          <p xml:id="i-JsQ481hokaZhtzFCGu6UNf">
            I hela världen beräknas över en miljard människor leva i extrem
            fattigdom och 870 miljoner är kroniskt undernärda. I länderna
            i Afrika söder om Sahara dör ett av elva barn innan de fyller
            fem. Det innebär att barnadödligheten i detta område är nästan
            15 gånger så hög som i den rikare delen av världen (Unicef, 2014).
            Ungefär en femtedel av världens befolkning har inte tillgång till
            elektricitet. I denna situation är utveckling det överordnade
            målet för dessa utvecklingsländer.
          </p>
          <p xml:id="i-AjhE1V6h6yYd1GepCRUaaJ">
            Dagens i-länder har under de senaste 200 åren gynnats av en koldioxidintensiv
            produktion och har stått för uppemot 80 procent av de utsläpp
            av växthusgaser som människan gett upphov till, och skillnaderna
            i utsläppen består än i dag. Höginkomstländer släpper ut stora
            mängder koldioxidekvivalenter (CO2e) per person och år: Australien
            26,6 ton, USA 22,2 ton, Kanada 21,3 ton, Tyskland 11,3 ton, Japan
            10,2 ton och Sverige 7,9 ton. Det ska jämföras med utvecklingsländernas
            utsläpp: Kina 7,8 ton, Indien 1,9 ton och Bangladesh 0,9 ton (World
            Resource Institute, 2010).
          </p>
          <p xml:id="i-A5VvKENAsWzQgSGbmSAZwh">
            Även inom länder finns stora skillnader i miljöpåverkan. Enligt
            KTH-avhandlingen (Karin Bradley, Just Environments: Politicising
            Sustainable Urban Development, 2009) har låginkomsttagare ofta
            mindre miljöpåverkan än de med högre inkomster. Ensamstående kvinnor
            med barn, boende i hyresrätt och personer med låg inkomst tillhör
            de grupper som bidrar minst till klimatförändringarna. Oavsett
            om de sopsorterar och handlar ekologiskt eller ej har låginkomsttagare
            en mindre miljöpåverkan än höginkomsttagare. Det beror på att
            låginkomsttagare har mindre bostäder, åker mer kollektivt och
            konsumerar mindre. Växthusgasutsläppen följer sålunda tydligt
            hushållens inkomster. Ju högre inkomst desto högre utsläpp (Naturvårdsverket
            rapport 5903 Konsumtionens klimatpåverkan, 2008).
          </p>
          <head xml:id="i-U4v4PUT2HuHoFhcDzp1WCx" type="h2">
            4.5 Fattiga drabbas hårdast
          </head>
          <p xml:id="i-4AvUvdGLQS71xwCxpz9n8C">
            De länder som släpper ut mest växthusgaser är de som drabbas
            lindrigast av växthuseffekten. I stället är det utvecklingsländer
            som kommer att få bära 75‑80 procent av klimatförändringarnas
            skador och kostnader, enligt Världsbanken (World Development Report,
            2010). I FN:s klimatpanels delrapport om klimatpåverkan i mars
            2014 konstateras att livet och försörjningsmöjligheterna för hundratals
            miljoner människor redan är påverkade av klimatförändringarna.
            De fattiga och redan utsatta i världen drabbas värst av värme,
            torka, översvämningar, sjukdomar och bristande vattenkvalité.
            Oavsett om fattiga och marginaliserade grupper lever i rika eller
            fattiga länder drabbas de värst. Många ekosystem har försvagats
            i produktionsförmåga och förmår inte generera för människan nödvändiga
            tjänster som matproduktion, rent vatten och klimatreglerande funktioner.
            Nödvändiga grödor riskerar därmed att minska vilket kan leda till
            försvagad livsmedelsförsörjning, hungerkatastrofer och massflyttningar.
          </p>
          <p xml:id="i-DFKgdjhpXKeXm1x7zYqw1x">
            Klimatkatastrofer har under många år drivit många människor på
            flykt, men år 2014 var första året som en flyktingansökan med
            klimatförändringarna som skäl gick igenom. Det skedde när en familj
            från ögruppen Tuvalu i Polynesien fick uppehållstillstånd i Nya
            Zeeland. I nuläget är dock inte klimatförändringarna erkända som
            flyktingskäl i den internationella flyktingkonventionen.
          </p>
          <head xml:id="i-JnKwTRgjJcMn7pz5XAwLuG" type="h2">
            4.6 Män har större klimatpåverkan än kvinnor
          </head>
          <p xml:id="i-SWSFkwdUH89vUsJRTKQJY6">
            Klimat och kön har starka kopplingar. Våra möjligheter och livsvillkor
            påverkas starkt av kön eftersom inkomst, förmögenhet och konsumtion
            är påtagligt könsrelaterad. Kvinnor står för en mindre del av
            det samlade konsumtionsutrymmet, inte minst i fråga om transporter,
            både för att de har mindre resurser än män och av sociala skäl.
            Detta gäller både bland rika och fattiga människor i Sverige.
          </p>
          <p xml:id="i-4FA9aTqBkHGVmmCWLbdBmi">
            Konsumtionsmönstren i fattiga länder skiljer sig markant med
            avseende på kön, t.ex. genom att pojkars och mäns behov av sjukvård
            och utbildning prioriteras framför flickors och kvinnors (Gerd
            Johnsson-Latham, En studie om jämställdhet som förutsättning för
            hållbar utveckling, Rapport till Miljövårdsberedningen, MVB 2007:02).
            Samtidigt är kvinnor genomgående mer engagerade i klimatfrågan
            än vad män är. Kvinnor anser också i större utsträckning att klimatfrågan
            är viktig och är mer villiga att genomföra åtgärder än vad män
            är (ARS research, 2007 i Annika Carlsson-Kanyama m.fl., Kvinnor,
            män och energi: makt, produktion och användning, FOI 2008).
          </p>
          <head xml:id="i-J26CPJdJVDNq9TCbuynTCh" type="h3">
            4.6.1 Fakta om mäns större klimatpåverkan
          </head>
          <p xml:id="i-2mMX3aVGwF5ZWFREMExnWN">
            Män förbrukar mer energi. Ensamstående män utan barn i Sverige
            gör av med 20 procent mer energi än kvinnor i samma situation
            (Carlsson-Kanyama A, Räty R, 2008. Kvinnor, män och energi: makt,
            produktion och användning FOI-R-2513).
          </p>
          <p xml:id="i-4fWu26oob2eaWxTNkqPFcN">
            Män tar bilen oftare. En mycket liten grupp, 10 procent av alla
            bilförare, primärt män, står för 60 procent av allt bilkörande
            (MVB 2007:02). Jämfört med kvinnors transportsätt är mäns transporter
            avsevärt mer energikrävande. Hela 40 procent av männens totala
            energianvändning går till transporter, medan motsvarande andel
            för kvinnor bara är 25 procent. Det har visat sig vara betydligt
            svårare att förändra mäns transportsätt för att minska klimatpåverkan.
            Också skillnaderna mellan unga kvinnor och män är tydliga när
            det gäller energianvändningen för transporter, vilket betyder
            att könsskillnaderna sannolikt kommer att bestå i framtiden (FOI
            2008). En man färdas i genomsnitt 31 km per dag med bil, att jämföra
            med kvinnor som färdas i genomsnitt 22 km (Trafikanalys RVU 2012–2013).
          </p>
          <p xml:id="i-UXPhuKRLfiFzHrHGUqHGPL">
            Män har större klimatpåverkan i alla inkomstgrupper. Skillnaderna
            i totala nivåer av energiförbrukning beror mycket på utgifternas
            storlek och det gäller både kvinnor och män. Men kvinnors och
            mäns energiintensitet skiljer sig i alla inkomstgrupper enligt
            studien. Män har en högre energiintensitet (MJ per krona) för
            sina inköp relativt kvinnor i alla inkomstgrupper (FOI 2008).
          </p>
          <head xml:id="i-DE4QhX86Gm9NzVnWKp5Sig" type="h2">
            4.7 Kvinnor mest utsatta
          </head>
          <p xml:id="i-6Eux5r9Jz7F46X8K16QmvY">
            Kvinnor och män påverkas olika av klimatförändringarna. Därför
            är politiska åtgärder mot klimatförändringarna inte könsneutrala.
            Kvinnor och män, särskilt i fattiga länder, har olika ansvar,
            sårbarhet och skilda förutsättningar att minska utsläppen samt
            anpassa sig till klimatförändringarna. Mycket tyder på att klimatförändringarna
            kommer att få särskilt allvarliga konsekvenser för kvinnor.
          </p>
          <head xml:id="i-EvTjk4gU2fPmjd5Nh6XJDa" type="h3">
            4.7.1 Fakta om kvinnors utsatthet
          </head>
          <p xml:id="i-GLRNPS1XyGtDYuCE6UNqKq">
            Kvinnor tillhör en stor del av världens fattiga människor och
            är därför, liksom barnen som oftast är kvinnors ansvar, mer sårbara
            än män för miljöförändringars negativa effekter. Kvinnors sårbarhet
            för klimatförändringarna påverkas av utbildningsnivå, sociala
            nätverk, delaktighet i lokala organisationer, tillgång till finansiella
            tjänster och hur stora tillgångar de äger i övrigt (Världsbanken,
            World Development Report, 2010). Ett flertal faktorer bidrar till
            att kvinnor och flickor är särskilt sårbara för klimatförändringarnas
            negativa effekter: brist på politisk och ekonomisk makt, små ekonomiska
            tillgångar, sämre arbetsmarknadsmässiga förutsättningar, etablerade
            könsroller och i viss utsträckning biologiska skillnader (FOI
            rapport 3405, 2012). Kvinnor är utsatta för större risker under
            och efter miljökatastrofer. Att över 75 procent av de omkomna
            i den indonesiska provinsen Aceh var kvinnor tyder på att skillnader
            i levnadssätt mellan könen påverkar möjligheten till överlevnad
            när naturmiljön drastiskt förändras (Moustgaard, Climate change
            hits poor women hardest, 2009).
          </p>
          <p xml:id="i-Len67uw7RbJtW4Gpidd12y">
            Kvinnor påverkas mer av förändringar i naturresurser. Fattiga
            är generellt sett mycket beroende av naturresurser i sin omgivning.
            När exempelvis avskogning sker påverkar den kvinnors tillvaro
            starkt då tillgången till skogens frukter, ved, byggmaterial och
            medicinska växter förloras. Dessa är oftast avgörande för inte
            minst kvinnors möjlighet att överleva och generera inkomst till
            hushållet (Sida, Civil Society and Climate Justice Overview, 2008).
          </p>
          <p xml:id="i-HQ2iXoSQv8RDH5FYDJtnQN">
            Kvinnor är mindre sårbara om de har samma rättigheter som män.
            På platser där kvinnor och män har likvärdiga ekonomiska och sociala
            rättigheter påverkar klimatförändringarna kvinnor och män på liknande
            sätt. Eftersom mäns och kvinnors miljöpåverkan skiljer sig åt
            och män och kvinnor drabbas på olika sätt och i olika grad av
            klimatförändringarna är det viktigt att kvinnor inkluderas i beslutsfattandet
            om klimatfrågor och inkluderas i arbete som berör miljö och livsvillkor
            (Världsbanken, World Development Report, 2010).
          </p>
          <p xml:id="i-MgdyAErJKuAa7msDpyCxU2">
            Även beträffande kvinnors delaktighet i klimatarbetet finns stora
            skillnader. Världsbankens World Development Report 2010 konstaterar
            bl.a. följande om kvinnors delaktighet:
          </p>
          <list xml:id="i-8VqJDi84fXgFhJiCaoP9P1" style="ul">
            <item xml:id="i-5GyPSbsVcV67yDV9HFYvcH">
              Kvinnor är nödvändiga i klimatarbetet. Kvinnor representerar
              åtminstone hälften av världens jordbrukare och kvinnor och flickor
              är samtidigt huvudansvariga för att samla in vatten och ved. Utsläppsminskningar
              och anpassningsåtgärder, speciellt inom skogsbruket och jordbruket,
              går inte att förverkliga utan att använda kvinnors kunskaper och
              delaktighet.
            </item>
            <item xml:id="i-9rpNvtxr7ixND19VDBCPbp">
              Välfärden före, under och efter extrema naturkatastrofer kan
              förbättras genom att inkludera kvinnor i katastrofhanteringen
              och rehabiliteringen. I motsats till andra ställen som råkade
              ut för många dödsfall i samband med orkanen Mitch 1998, drabbades
              staden La Masica, Honduras, inte av några dödsfall. En bidragande
              orsak var att kvinnor i förväg hade fått utbildning i att tolka
              tidiga varningstecken och i riskhantering. Detta projekts slutsats
              var även att efter katastrofen utsattes man för mindre korruption
              vid distributionen av mat och för en mer rättvis fördelning av
              maten när kvinnor ansvarade för hanteringen.
            </item>
            <item xml:id="i-BQYAtwcY5TugcJ59cSUBgt">
              Kvinnor kan förbättra den biologiska mångfalden och vattenhanteringen.
              Ett program mot ökenspridning i Tunisien, som pågick mellan 2001
              och 2006, bjöd in kvinnor för att bl.a. dela med sig av sina kunskaper
              om vattenhanteringen. Projektet resulterade i att kvinnor genomförde
              ett effektivt vatteninsamlings- och förvaringssystem. Den förbättrade
              vattenhanteringen ledde bl.a. till att växtligheten ökade och
              den biologiska mångfalden skyddades.
            </item>
          </list>
          <head xml:id="i-4vyeXGQ6VCQFWCQRdJmxZh" type="h1">
            5 Sverige inför klimatmötet i Paris 2015
          </head>
          <p xml:id="i-7ScLet2JeLqEJbAevMiB8h">
            Under 2014 sker ett intensifierat internationellt arbete inför
            det stora klimatmötet i Paris 2015 COP 21/CMP 11 då ett nytt avtal
            ska tas fram.
          </p>
          <head xml:id="i-RtZ9q7GtN1tLL32NiugBH3" type="h2">
            5.1 Klimatförändringarna – det vetenskapliga läget
          </head>
          <p xml:id="i-3QDbDHHXreJ47xpJiVA1Le">
            FN:s klimatpanels (IPCC) fjärde utvärderingsrapport 2007 hade
            stor betydelse för att tydliggöra och underbygga det hot som den
            globala uppvärmningen utgör. Klimatpanelen kom i rapporten fram
            till att utsläppen till år 2050 måste minska med 50–85 procent
            (jämfört med år 2000) om temperaturökningen ska begränsas till
            2–2,4 grader (jämfört med förindustriell nivå). Utsläppen måste
            dessutom nå sin topp senast 2015. Det innebär att koldioxid i
            atmosfären ska ligga mellan 350 och 400 ppm.
          </p>
          <p xml:id="i-J8V6MykRTesLByd55SiY3L">
            När IPCC 2013 presenterade den första rapporten i sin femte utvärdering
            redogjorde man för den naturvetenskapliga grunden. Forskningen
            visar jämfört med den förra rapporten att den globala uppvärmningen
            tydligare kan knytas till människans aktiviteter. Den globala
            medeltemperaturen har ökat med i genomsnitt 0,85 grader mellan
            1880 och 2012. De tre senaste decennierna har varit varmare vid
            jordytan än samtliga tidigare årtionden sedan 1850. På norra halvklotet
            är de senaste tre decennierna sannolikt den varmaste 30-årsperioden
            under de senaste 1 400 åren. Samtidigt som det blivit varmare
            i atmosfären har det också blivit varmare i haven.
          </p>
          <p xml:id="i-WbFuvZxg3cXZFHrg1eb9xV">
            Förutom att landisar och glaciärer minskar i omfattning så sker
            också en ökning i avsmältningens hastighet. Avsmältningen har
            skett snabbare under det senaste decenniet än under det föregående.
            Förändrade mönster för extrema väder- och klimathändelser har
            observerats sedan omkring 1950. Det har t.ex. skett en minskning
            i antal och intensitet av kalla extremer och ökning i antal och
            intensitet av varma extremer. Sett över tidsperioden 1901–2010
            har den genomsnittliga havsnivån stigit med 0,19 m. För växthusgaserna
            koldioxid, metan och lustgas står det nu klart att halterna är
            högre än under de senaste 800 000 åren och att ökningen beror
            på mänsklig aktivitet. Informationen som hämtats ur isborrkärnor
            från Antarktis visar även att ökningstakten under det senaste
            århundradet saknar motstycke för de senaste 22 000 åren (Naturvårdsverket
            Rapport 6592, 2013).
          </p>
          <p xml:id="i-8iBjMt6yhEy2sTmRefzWpR">
            Drivkrafterna bakom den observerade förändringen i klimatsystemet
            är de faktorer som påverkar jordens energibalans. Måttet för detta
            kallas strålningsdrivning. Strålningsdrivningen jämför förhållanden
            före industrialismens början och i dag. Rapporten slår fast att
            klimatmodellerna blivit bättre sedan utvärderingsrapporten 2007.
            Man kommer fram till att den s.k. klimatkänsligheten, som beskriver
            hur klimatsystemet på lång sikt svarar på en ändring i strålningsdrivningen
            motsvarande en fördubbling av koldioxidhalterna jämfört med förindustriella
            förhållanden, är 1,5 till 4,5 grader (Naturvårdsverket Rapport
            6592, 2013). Sedan industrialismens början har mängden koldioxid
            i atmosfären ökat från knappt 280 ppm (parts per million) till
            nuvarande 400 ppm.
          </p>
          <p xml:id="i-D1fSBELPDgNC4pAMi3tD7X">
            Klimatförändringen går att begränsa men detta kräver omfattande
            minskningar i koldioxidutsläpp vilket visas mycket tydligt i de
            olika klimatscenarier som IPCC visar i delrapporten. Under 2000-talet
            förväntas temperaturökningen sannolikt överstiga 1,5 grader jämfört
            med förindustriella förhållanden för samtliga scenarier utom ett.
            Samtidigt är det osannolikt att den blir större än 4 grader i
            samtliga klimatscenarier utom ett. Kontrasterna mellan blöta och
            torra regioner kommer i allmänhet att bli starkare och nederbördsextremer
            förväntas bli fler och mer intensiva i de flesta tempererade landområden
            och tropikerna. I jämförelse med den fjärde utvärderingsrapporten
            är höjningarna av havsnivån för år 2100 i de nya scenarierna något
            högre (Naturvårdsverket Rapport 6592, 2013).
          </p>
          <head xml:id="i-NsJMiHkLRJWtpmLak9kD1i" type="h3">
            5.1.1 Räcker tvågradersmålet?
          </head>
          <p xml:id="i-8Kje73CPxJVHjeLx7L9D7N">
            Klimatforskaren James Hansen m.fl. har kraftigt ifrågasatt tvågradersmålet
            och menar att det kan få förödande effekter. Man har bl.a. lyft
            fram riskerna för ett ”albedo-omslag” (kraftig minskning av snö-
            och istäckta ytor med resultatet att mindre solinstrålning reflekteras
            tillbaka ut i atmosfären och i stället absorberas med resultatet
            att det blir ännu varmare), vilket ytterligare skulle förstärka
            temperaturhöjningen vid polerna med isavsmältning som följd och
            med en mycket kraftigare havshöjning än beräknat. Dessutom uppmärksammades
            att IPCC:s klimatmodeller för havshöjning inte inbegrep isavsmältningen
            eller metanutsläppen från en tinande tundra. James Hansen identifierar
            350 ppm som ett vetenskapligt utsläppsmål och får även stöd i
            detta genom en annan studie av professor Johan Rockström, tidigare
            vid Stockholm Environment Institute (SEI), som klassificerar det
            som ett planetärt gränsvärde.
          </p>
          <p xml:id="i-CYMDAWrcHwMjWenVPThnjr">
            I samband med de vetenskapliga rönen för att stabilisera koldioxidkoncentrationen
            på 350 ppm (jämfört med dagens 400 ppm) och en global uppvärmning
            på högst 1,5 grader startades en global opinion för denna målsättning.
            Bakom kravet står ett hundratal utvecklingsländer och önationer
            som drabbas hårdast av klimatförändringarna.
          </p>
          <p xml:id="i-Vk9BQdtEwvx7zcnDF3kxUo">
            SMHI överlämnade i september 2011 rapporten ”Uppdatering av den
            vetenskapliga grunden för klimatarbetet” (SMHI, september 2011)
            till regeringen om vad som hänt inom den senaste forskningen sedan
            IPCC:s sammanställning 2007. Även denna rapport visar att forskningen
            nu ser större och värre konsekvenser än 2007. Havsnivåhöjningen
            bedöms kunna bli än större detta århundrade och våra ekosystem,
            inte minst de marina, är under ett större hot än vad som befarades
            för fem år sedan. SMHI har studerat ett antal simuleringar för
            att se vilka utsläppsmål som krävs för att nå olika temperaturmål.
            För att med en sannolikhet på 70 procent nå ett globalt 1,5-gradersmål
            krävs sannolikt globala nollutsläpp redan runt 2050.
          </p>
          <head xml:id="i-CrZhCk5nJ7FHQTopap4yNY" type="h2">
            5.2 Nya klimatmål inför Paris
          </head>
          <p xml:id="i-Ag7x9TPCSuptWYy7FP1azv">
            Det vetenskapliga underlaget har sedan 2007 stärkt bilden av
            att klimatförändringarna är omfattande. Att hålla fast vid ett
            mål om högst 2 graders global uppvärmning innebär stor osäkerhet
            och ökar riskerna för en katastrofal klimatförändring.
          </p>
          <p xml:id="i-2C8gTMKf7E3JG8CFdtXxeR">
            Vetenskaplig solid grund finns för en målsättning om att begränsa
            temperaturhöjningen till maximalt 1,5 grader och att stabilisera
            koldioxidhalten vid 350 ppm. Sverige bör inför förhandlingarna
            på klimatmötet i Paris COP 21/CMP 11 ansluta sig till de forskare,
            nationer och organisationer som kräver detta klimatmål. Detta
            bör riksdagen som sin mening ge regeringen till känna.
          </p>
          <p xml:id="i-VBwVbLVNmYWtTDzassGWeY">
            I likhet med andra industrialiserade länder har Sverige ett stort
            historiskt ansvar för sina utsläpp som starkt bidragit till klimatkrisen.
            I-länderna har fyllt en mycket stor del av det totala utsläppsutrymmet
            och därmed begränsat andra länders utveckling. Man kan därför
            på goda grunder hävda att Sverige har en klimatskuld. I en strävan
            efter att utsläppen per capita ska jämnas ut mellan länder är
            det därför rimligt att även hänsyn tas till det historiska ansvaret.
            I metoden Greenhouse Development Rights (GDR) etableras en global
            utsläppsbudget, och krav på att utsläppsminskning och finansiering
            fördelas mellan länder efter historiskt ansvar och ekonomisk förmåga.
            Sverige bör inför förhandlingarna på FN:s klimatmöte, COP 21/CMP
            11 i Paris, verka för att metoden får genomslag i kommande avtal.
            Detta bör riksdagen som sin mening ge regeringen till känna.
          </p>
          <p xml:id="i-9tANnbd9yKHrFX9qW7R6zY">
            För att uppnå ett globalt 1,5-gradersmål anser Vänsterpartiet
            att Sverige måste skärpa sina nationella utsläppsminskningsmål
            till år 2020 och 2050.
          </p>
          <p xml:id="i-CebuhJm2eUaciaANS2fMrp">
            Till år 2020 ska, enligt Vänsterpartiets mening, de totala utsläppen
            av växthusgaser i Sverige minska med minst 45 procent (jämfört
            med 1990) genom åtgärder inom landet. För den icke handlande sektorn,
            blir klimatmålet minskningar med 52 procent i Sverige jämfört
            med 1990. I ton räknat handlar klimatmålet om att minska utsläppen
            med 32,5 miljoner ton koldioxidekvivalenter (CO2e) i Sverige.
            Utsläppen ska minska från 72,3 miljoner ton CO2e 1990 till 39,8
            miljoner ton CO2e 2020. Dessutom ska Sverige hjälpa andra länder
            att kraftigt minska sina utsläpp genom klimatbistånd och ny klimatfinansiering
            inom främst FN:s regi. Vad som ovan anförs om klimatmål för 2020
            bör riksdagen som sin mening ge regeringen till känna.
          </p>
          <p xml:id="i-LrqT16MpUzn9JDGMrcVdRc">
            Till år 2050 ska, enligt Vänsterpartiets mening, de totala utsläppen
            av växthusgaser i Sverige minska med 100 procent, dvs. vara noll.
            Vad som ovan anförs om klimatmål för 2050 bör riksdagen som sin
            mening ge regeringen till känna.
          </p>
          <head xml:id="i-SfTtcD3NvFqLKWsHh1sxr5" type="h2">
            5.3 Sverige måste ta eget ansvar
          </head>
          <p xml:id="i-6Ch5DHQQAtr3Jowt3MSTUk">
            Vänsterpartiet anser att Sverige ska tillhöra de ledande länderna
            i världen i klimatomställningen. I dag gör vi inte det. Många
            av de progressiva förslagen om att skärpa utsläppsmålen, öka klimatfinansieringen
            och ta ett större ansvar på hemmaplan kommer från andra länder.
            Vänsterpartiet tycker därför att det är dags att ställa om Sverige
            på allvar samt att Sverige ska inta tätpositionen för klimatet
            och planetens överlevnad.
          </p>
          <p xml:id="i-5D42mZkYRA1vKacTJ5DmPN">
            Mer än en tredjedel av den tidigare regeringens klimatåtgärder
            gjordes genom uppköp av billiga utsläppskrediter i andra länder.
            Dessutom hade den borgerliga regeringen drivit denna politik på
            EU-nivå och underminerat EU:s klimat- och energipaket genom att
            tillåta stora uppköp av utsläppskrediter i stället för investeringar
            på hemmaplan. Mekanismen för ren utveckling (clean development
            mechanism, CDM) är en av Kyotoprotokollets två projektbaserade
            mekanismer. Dess uttalade mål är att bidra till en hållbar utveckling
            i utvecklingsländer och samtidigt hjälpa industriländer att nå
            sina klimatmål. CDM tillkom emellertid inte för att i första hand
            öka takten i utsläppsminskningarna utan istället för att flytta
            genomförandet av redan beslutade åtgärder från industriländerna
            till platser där de är billigare att genomföra. Det innebär att
            rika länder genom investeringar i CDM-projekt kan köpa utsläppskrediter
            från fattiga länder och sedan tillgodoräkna sig dessa som sina
            egna utsläppsminskningar.
          </p>
          <p xml:id="i-4rrWeDqNrSR2tqERTQPaYP">
            I sin argumentation brukade den borgerliga regeringen hävda att
            dess köp av utsläppskrediter var ”stöd till utvecklingsländer”,
            vilket är missvisande då syftet inte var att stödja utvecklingsländer
            utan att köpa sig fri från att vidta klimatåtgärder på hemmaplan.
            Vänsterpartiet anser att den borgerliga regeringen gjorde köp
            av utsläppskrediter till en bärande del av sin klimatpolitik.
            Metoden är ny och har uppenbarligen allvarliga brister. CDM innebär
            att nödvändiga investeringar på hemmaplan uteblir och risken är
            stor att klimatmål inte nås. Riksrevisionen har granskat den svenska
            stora användningen av CDM och fört fram befogad kritik i rapporten
            ”Klimatinsatser utomlands – statens köp av utsläppskrediter”,
            RiR 2011:8. Det är bra, men en större granskning krävs. Vi menar
            att internationella klimatinvesteringar är nödvändiga men att
            dessa inte bör användas för att nå det nationella klimatmålet.
            I stället för köp av utsläppskrediter med tveksam miljöeffekt
            vill Vänsterpartiet driva en politik för kraftfulla klimatinvesteringar
            i utvecklingsländerna. Det ska vara investeringar som bidrar till
            nya minskningar av utsläppen och som inte ska användas för att
            nå vårt nationella klimatmål. Mot bakgrund av det anförda anser
            Vänsterpartiet att Sveriges köp av utsläppskrediter via CDM för
            att uppnå det nationella klimatmålet ska upphöra.
          </p>
          <head xml:id="i-SkkKGceSXbSVhQbu2XjQ2e" type="h2">
            5.4 EU måste höja klimat- och energimål till 2030
          </head>
          <p xml:id="i-RPGasFyuNccwBXMSKEpxC4">
            Europeiska rådet fattade 23–24 oktober beslut om nya klimat-
            och energimål för EU till 2030. Beslutet blev kraftigt urvattnade
            målsättningar, långt ifrån vad EU behöver göra för att förhindra
            en okontrollerbar och farlig klimatförändring. Enligt beslutet
            ska växthusgaserna minska med minst 40 procent jämfört med 1990
            års nivå. Andelen förnybar energi ska vara 27 procent och målet
            för energieffektivisering landade på 27 procent.
          </p>
          <p xml:id="i-9ygi1rjranL4wGbpdNdhWS">
            Vänsterpartiet anser att EU-kommissionens förslag på mål för
            2030 är långt ifrån de nödvändiga nivåer som krävs för att EU
            ska ta klimatansvar. Vänsterpartiet motsatte sig som enda parti
            i Sveriges riksdag beslutet. I slutsatserna infördes en ny text
            där rådet ges möjlighet att se över rådsslutsatserna. Vänsterpartiet
            förväntar sig att Sverige ska utnyttja denna möjlighet och verka
            för högre ambitioner.
          </p>
          <p xml:id="i-XLJp7EDuYJr7Zo8jAzHefa">
            Vänsterpartiet anser att EU borde ha följande klimat- och energimål
            för 2030: Till 2030 ska utsläppen av växthusgaser minska med minst
            60 procent, jämfört med 1990, och minskningarna ska göras inom
            Europa. Energiproduktionen ska 2030 bestå av minst 45 procent
            förnybar energi. Alla verksamheter ska åläggas att energieffektivisera
            sin verksamhet med 40 procent. Detta ska vara bindande krav med
            åtaganden för alla EU-länder. Givet att världens utsläpp fortsätter
            att öka och att Europa historiskt sett står för en stor del av
            den totala utsläppsmängden är detta att betrakta som minimikrav.
          </p>
          <p xml:id="i-NBgDAW6SrsNkid2UvoHE8n">
            Vad som ovan anförs om EU:s klimat- och energimål till 2030 bör
            riksdagen som sin mening ge regeringen till känna.
          </p>
          <p xml:id="i-D25b6RfhhzUYLW2KiuRzJd">
            Sverige ska även verka för att EU antar en målsättning att nå
            nollutsläpp vid senast 2050 och att all energiproduktion då ska
            vara förnybar. Detta bör riksdagen som sin mening ge regeringen
            till känna.
          </p>
          <p xml:id="i-RzenCXYq7Ac1LTdfvfTjhy">
            Vänsterpartiet föreslår också en grundläggande reform av EU:s
            handelssystem med utsläppsrätter, EU ETS. Handelssystemet ska
            vara EU:s viktigaste styrmedel för att minska utsläppen och att
            det skapas ett högt pris på att smutsa ned. Idag, med en prisnivå
            på knappt 60 kronor/ton, fungerar inte systemet. Vi välkomnar
            därför kommissionens förslag till åtgärder för att stärka handelssystemet,
            men de är inte tillräckliga. Vänsterpartiet vill ha ett lägre
            utsläppstak (d v s en brantare linjär utsläppskurva) som korresponderar
            med kravet om totala minskningar på 60 procent till 2030. Vi vill
            också ha ytterligare åtgärder i närtid (d.v.s. innan 2020) för
            att komma tillrätta med problemet med överutbud av utsläppsrätter
            och det för låga priset på utsläppsrätter. Alla utsläppsrätter
            måste auktioneras ut. Vi motsätter oss toppmötets beslut om att
            utsläppsrätter ska kunna delas ut gratis. Sverige bör därför driva
            krav på reformering av EU ETS.
          </p>
          <p xml:id="i-HE59Vz6Cca9AiySbYA2CUL">
            Vad som ovan anförs om reformering av EU:s handelssystem med
            utsläppsrätter bör riksdagen som sin mening ge regeringen till
            känna.
          </p>
          <p xml:id="i-QX2GkcvdSsGLUDe1mvFPV6">
            Våra föreslagna klimat- och energimålsättningar är långtgående,
            men de är fullt realistiska samt i linje med vår syn om klimatsolidaritet
            och vad världen behöver om vi ska förhindra en eskalerande klimatförändring.
            Men det handlar inte bara om att ta klimatansvar. Att ställa om
            innebär också en möjlighet till att skapa många nya gröna jobb.
            Enligt EU-kommissionens konsekvensanalys har de nya klimat- och
            energimålen en positiv nettoinverkan på skapandet av nya jobb
            i Europa.
          </p>
          <p xml:id="i-PL6e1SbgYnqkC59e3MzaGs">
            Vi delar den analysen och ser våra skarpare mål som ett sätt
            att skynda på omställningen och möjligheter att skapa mängder
            av nya jobbtillfällen i Europa. I dag arbetar ungefär 130 000
            personer inom den snabbt växande solenergibranschen i Tyskland:
            en bransch som har stora möjligheter att växa i Sverige. Danmark
            är ledande i Europa i produktion av ekologiska livsmedel, något
            som skapar tusentals jobb både på landsbygden och inom förädling.
            Här i Sverige har vi stora möjligheter att skapa tusentals gröna
            jobb inom byggsektorn genom att ge stöd till hållbara renoveringar
            av t.ex. miljonprogrammets bostäder och offentliga lokaler som
            skolor och äldreboenden. Detta är bara några exempel på hur en
            omställning går hand i hand med skapandet av nya jobb och en fungerande
            välfärd.
          </p>
          <head xml:id="i-Q9RsFZiuzVE3ayo4ZQ4PQf" type="h2">
            5.5 Bindande och rättvisa klimatavtal
          </head>
          <p xml:id="i-R85yYJMwfoHCwQbwfaPVXd">
            Kyotoprotokollet är det internationellt bindande avtal som finns.
            På klimattoppmötet i Doha, COP 18, beslutades om en förlängning
            till 2020. Samtidigt fortsätter förhandlingarna om ett helt nytt
            rättsligt bindande globalt avtal. Det ska vara färdigt 2015 och
            träda i kraft 2020, då det ska ersätta Kyotoprotokollet. Kyotoprotokollet
            har bristande ambitioner samt en svaghet i att stora utsläppsländer
            som USA, Kanada och Japan inte är med. Men i protokollet finns
            en rättvis ansvarsfördelning mellan industri- och utvecklingsländer
            och principer om ansvarsfördelning mellan nord och syd som det
            är viktigt att stå fast vid. Sverige bör verka för att det internationella
            klimatavtal som sluts efter Kyotoprotokollet ska vara legalt bindande
            och att avtalet ska vara rättvist i så måtto att industriländer
            ska ta ett större ansvar än utvecklingsländer. Detta bör riksdagen
            som sin mening ge regeringen till känna.
          </p>
          <p xml:id="i-RfzsJGsNFkJYX99zHyevW2">
            I en forskningsrapport från norska klimatforskningsinstitutet
            Cicero 2011 konstateras att inte mindre än 26 procent av de globala
            koldioxidutsläppen kommer från produktion av varor som konsumeras
            i ett annat land. Flödet av varor från u-länderna till konsumenter
            i rika länder tenderar att bli allt större. Totalt har de fattiga
            ländernas utsläpp från varor som skickas till i-länderna fyrdubblats
            sedan 1990. Den totala mängden är större än vad i-länderna har
            lyckats minska sina utsläpp med genom Kyotoprotokollet. Ett flertal
            andra internationella studier pekar även de på att en stor andel
            av den utsläppsökning som skett globalt de senaste decennierna
            beror på den rika världens ökande konsumtion.
          </p>
          <p xml:id="i-8MyWqmML3Pra6dKNfuhAGm">
            För att uppnå rättvisa klimatavtal måste hänsyn tas till den
            rika världens ökade konsumtion. Sverige ska verka för att en konsumtionsbaserad
            bokföring blir central i de internationella klimatförhandlingarna.
            Detta bör riksdagen som sin mening ge regeringen till känna.
          </p>
          <head xml:id="i-PmKhvorGPCV6bRiHDgDEh" type="h2">
            5.6 Klimatfinansiering
          </head>
          <p xml:id="i-RJfwA6Q1hJMDbYXpQPgEfK">
            I FN:s klimatkonvention (UNFCCC) från 1992 är principerna för
            hur framtida klimatöverenskommelser ska göras klara. Det är de
            industrialiserade länderna som historiskt sett smutsat ned och
            därför måste ta ledningen för utsläppsminskningarna (art 3.1).
            Vid klimatkonventionens toppmöte i Bali 2007 enades länderna om
            en handlingsplan för hur den rika världen ska stödja de som drabbas
            värst av klimatförändringarna. En av knäckfrågorna är hur teknik
            och resurser ska kunna föras över till syd. Handlingsplanen slår
            fast att de rika länderna måste hjälpa de fattiga med finansiellt
            stöd och ny teknik, och man konstaterar att resurserna måste vara
            ”tillräckliga, förutsägbara och beständiga”. Sverige bör även
            verka för att klimatfinansiering inte ska ske på bekostnad av
            gjorda åtaganden rörande utvecklingsbistånd, dvs. finansieras
            utanför det ordinarie biståndet med nya additionella medel. Detta
            bör riksdagen som sin mening ge regeringen till känna.
          </p>
          <p xml:id="i-DzS4TDgsnz4mKzZSNMmhnz">
            Det har gjorts många uppskattningar kring kostnaderna för att
            bekämpa klimatförändringarna i den fattiga världen. Totalsummorna
            varierar mellan 28 och 200 miljarder dollar per år beroende på
            om det är Världsbanken, frivilligorganisationer, EU-kommissionen
            eller klimatkonventionen som gör uppskattningen. Nicholas Stern,
            författare till den omtalade Sternrapporten från 2006, landar
            i sin bok ”The Global Deal” på 100 miljarder dollar per år. Det
            är mycket pengar, lika mycket som världens samlade bistånd, men
            fortfarande bara en bråkdel av de räddningspaket som avsattes
            för att rädda världens banker när finanskrisen bröt ut 2008.
          </p>
          <p xml:id="i-5yCduRNabAJAm21vn5GRGr">
            På klimattoppmötet i Bali lanserade den tidigare rödgröna norska
            regeringen förslaget om att auktionera ut en del av utsläppsrätterna
            i den framtida globala handeln med utsläppsrätter. Om i-länderna
            måste betala för 2 procent av utsläppsrätterna skulle det generera
            kring 20 miljarder dollar per år, hade den tidigare norska regeringen
            räknat ut. Fördelen med det norska förslaget är att det snarast
            är att se som en finansieringsmekanism. När det väl är på plats
            genererar det pengar oavsett vilka regeringar som styr i de olika
            rika länderna. Auktioneringsandelen kan också justeras uppåt,
            vilket på sikt är ett troligt scenario, om behoven visar sig vara
            större än de intäkter som genereras.
          </p>
          <p xml:id="i-SG1G3HR8UABvwFoV9ZpoVL">
            Schweiz har presenterat ett finansieringsförslag baserat på en
            global koldioxidskatt på förbränning av fossila bränslen. Förslaget
            innebär också att länder med låga utsläpp ska befrias helt från
            skatten. G 77 och Kina har föreslagit inrättandet av en ny fond
            för klimatinsatser i syd. Fonden ska helt vara underställd UNFCCC:s
            ledning. Fonden ska finansieras med bidrag från de rika ländernas
            budgetar på 0,5–1 procent av respektive BNP. Avgifter på den globala
            flygtrafiken, sjöfarten och oljehandeln har också förts fram som
            tänkbara finansieringskällor. EU:s 27 ledare föreslog 2009 en
            skatt på valutatransaktioner, en s.k. Tobinskatt, som intäktskälla
            för klimatåtgärder.
          </p>
          <p xml:id="i-JDmZnAjMtRCFAWJis7hFB2">
            Kanske kan en framtida lösning vara en kombination av flera olika
            finansieringsförslag. Det europeiska kyrkliga nätverket Aprodev
            har lagt fram ett förslag som binder ihop ett flertal förslag
            till en ny klimatfond i UNFCCC:s regi. Det utesluter inte andra
            intäktskällor vid sidan av utsläppshandeln.
          </p>
          <p xml:id="i-S1ThFewZMRxnSbe6sD7mCw">
            På FN:s klimatmöte i Cancún enades man om en klimatfond som innebär
            att 100 miljarder dollar per år från 2020 avsätts för klimatåtgärder
            i fattigare länder. Behoven är nu stora att snabbt få fram tillräckliga
            medel till utvecklingsländerna i enlighet med detta.
          </p>
          <p xml:id="i-vGsNAUvd1mzvASM25mLpC">
            Vi är även oroade över den tidigare regeringens hantering av
            intäkterna från EU:s handel med utsläppsrätter. Enligt EU:s direktiv
            om handel med utsläppsrätter (2009/29/EG) ska minst 50 procent
            av intäkterna från auktioneringen av utsläppsrätterna gå till
            klimatåtgärder. Den tidigare regeringen öronmärkte inte dessa
            intäkter, utan man tillförde dem endast till statsbudgeten.
          </p>
          <head xml:id="i-K75ztGYAqiFHPmMo6eDixC" type="h2">
            5.7 Översyn av CDM
          </head>
          <p xml:id="i-NMbLDVsWjpf8xxeQx29nws">
            Mekanismen för ren utveckling (clean development mechanism, CDM)
            är en av Kyotoprotokollets två projektbaserade mekanismer. Dess
            uttalade mål är att bidra till en hållbar utveckling i utvecklingsländer
            och samtidigt hjälpa industriländer att nå sina klimatmål. CDM
            tillkom emellertid inte för att i första hand öka takten i utsläppsminskningarna
            utan för att flytta genomförandet av redan beslutade åtgärder
            från industriländerna till platser där de är billigare att genomföra.
            Det innebär att rika länder genom investeringar i CDM-projekt
            kan köpa utsläppskrediter från fattiga länder och sedan tillgodoräkna
            sig dessa som sina egna utsläppsminskningar.
          </p>
          <p xml:id="i-Xi7qRadxxtWJURVMczzEty">
            För att CDM ska fungera som det är tänkt förutsätter det att
            systemet verkligen leder till utsläppsminskningar. För att uppnå
            utsläppsminskningar måste CDM-projekten vara ”additionella”, dvs.
            de skulle inte ha kommit till stånd i mottagarländerna utan de
            rika ländernas finansiering. Om rika länder investerar i CDM-projekt
            som skulle ha blivit av även utan de rika ländernas finansiering
            kommer mängden växthusgaser i världen att öka. Det beror på att
            det land som köper utsläppsminskningarna gör en CDM-investering
            i stället för att minska utsläppen inom sitt eget land.
          </p>
          <p xml:id="i-QjUPXjhikwieKRMd9zXqKM">
            Flera internationella granskningar pekar på stora brister i CDM:s
            miljöeffekter. Enligt Öko-institutet i Tyskland kan man ifrågasätta
            om 40 procent av projekten verkligen är additionella.
          </p>
          <p xml:id="i-sd3TMvuSEC3F1oRrbgG7E">
            Forskning från Stanford University i USA anger att hälften av
            de klimatprojekt som Sverige och många andra rika länder satsar
            på i utvecklingsländer inte ger några minskningar av utsläppen
            av växthusgaser (Michael Wara, Measuring the Clean Development
            Mechanism’s performance and potential, 2009).
          </p>
          <p xml:id="i-Kx5uU6gksUJV1yAUKb4VNv">
            Själva idén med CDM är att det ska vara billigare och mer kostnadseffektivt
            att klimatinvestera i fattiga länder jämfört med att endast genomföra
            nationella klimatåtgärder. Men CDM:s kostnadseffektivitet ifrågasätts.
            Scocco &amp; Alfredsson menar i rapporten ”Konsten att nå både
            klimatmål och tillväxt” (Institutet för tillväxtpolitiska studier
            [ITPS], nuvarande Tillväxtanalys, 2008) att kostnadseffektiviteten
            för åtgärder på hemmaplan kraftigt underskattas. Rapporten menar
            att föreställningen att det är billigt att minska utsläppen i
            länder som är fattiga inte stämmer och att regeringens klimatpolitik
            till stora delar vilar på en felaktig verklighetsbeskrivning.
          </p>
          <p xml:id="i-6gATHWMaX6aDcvBLob5pLg">
            Även den liberala tankesmedjan Fores ifrågasätter CDM:s kostnadseffektivitet.
            De menar att det är ”en överdrift” att kalla CDM för kostnadseffektiv.
            Det mest effektiva sättet att minska utsläppen är att alla minskar
            sina egna utsläpp på hemmaplan. Att köpa utsläppsminskningar utomlands
            kommer alltid att vara sämre än det, enligt Fores (Gabriella Larsson,
            Köp av utsläppsminskningar utomlands, Fores 2008).
          </p>
          <p xml:id="i-MDtYtLYmQqteRFExiYB5Vk">
            Vänsterpartiet menar att CDM-systemet måste utvärderas i grunden
            och att Sverige bör verka för en internationell översyn som gör
            en noggrann utvärdering av CDM.
          </p>
          <head xml:id="i-QqQkoayymieVJjpG8EHvYZ" type="h2">
            5.8 Tekniköverföring
          </head>
          <p xml:id="i-9Lj98bZmyffg9Maq8exiTD">
            För att utvecklingsländer ska ha några möjligheter att bromsa
            sina egna utsläpp och samtidigt utvecklas behöver de få tillgång
            till modern miljöteknik. Genom att förändra patentlagstiftningen
            skulle tekniköverföring gynnas. Innovationerna inom förnybar teknik,
            jordbruk och datamodulering i syfte att förutsäga väder osv. finns
            ofta koncentrerade hos företag inom den rika världen. När utvecklingsländer
            vill utveckla tekniker för förnybar energi och hållbar livsstil,
            t.ex. genom att bygga ut vindkraften, måste de antingen betala
            dyra patentlicenser eller använda gammal teknik där patenträtten
            gått ut. De har helt enkelt inte råd med den modernaste och miljövänligaste
            tekniken. Grön teknik som bekämpar klimatförändringarna bör ges
            samma undantag inom TRIPS-avtalet som livsbesparande mediciner
            har fått. Sverige bör i internationella klimatförhandlingar verka
            för detta. Detta bör riksdagen som sin mening ge regeringen till
            känna.
          </p>
          <head xml:id="i-9qCXuTu9pE8x6hsJqesgE9" type="h2">
            5.9 Genusperspektiv på klimatåtgärder
          </head>
          <p xml:id="i-W2yDZvFxWzDLC25gKrqYyu">
            Globalt har genusinriktade projekt som syftat till att antingen
            minska utsläppen eller anpassa sig till klimatförändringarna visat
            att kvinnors fulla delaktighet i beslut räddar liv, skyddar känsliga
            naturresurser och minskar utsläppen av växthusgaser. I många utvecklingsländer
            har kvinnor och män haft olika roller när det gäller hantering
            av naturresurser. Med ett förändrat klimat kan kvinnor, som ofta
            ansvarar för vatten- och matförsörjning, bli särskilt drabbade.
            Alla mekanismer eller finansieringar för katastrofhantering, utsläppsminskning
            eller anpassning kommer att vara otillräckliga ifall kvinnor inte
            deltar fullt ut i utformning, beslutsfattande och genomförande.
            För att klimatanpassningen ska vara effektiv måste bakomliggande
            underlag innehålla genusanalyser av de åtgärder som görs. Sverige
            bör vara drivande för att jämställdhetsperspektivet och vikten
            av kvinnors delaktighet särskilt lyfts fram i alla klimatpolitiska
            sammanhang internationellt. Detta bör riksdagen som sin mening
            ge regeringen till känna.
          </p>
          <head xml:id="i-Vm6LvLpwRGiXHR29YLWaVc" type="h1">
            6 Klimatpolitik i Sverige
          </head>
          <head xml:id="i-LAqB7sDdeWrtTCzFb53UD5" type="h2">
            6.1 Inför nationellt förbud mot fossilutvinning
          </head>
          <p xml:id="i-CPRpamANdoFvgpYHnj3Fgv">
            För att Sverige ska vara ett föregångsland i klimatomställningen
            krävs politisk handlingskraft. Bolag söker efter både skiffergas
            och skifferolja på Öland, Gotland och i Östergötland. Utvinning
            av ännu mer fossil energi skulle motverka den nödvändiga energiomställningen
            och dessutom riskera stora negativa miljöeffekter. Ett nationellt
            förbud mot utvinning av fossil energi bör införas. Detta bör riksdagen
            som sin mening ge regeringen till känna.
          </p>
          <p xml:id="i-PKVSmdzLMzftFNuZpDke3r">
            I händelse av att riksdagen inte antar ovan nämnda förslag på
            nationellt förbud måste kommunernas självbestämmande värnas. Kommunal
            vetorätt mot utvinning av fossil energi bör införas. Detta bör
            riksdagen som sin mening ge regeringen till känna.
          </p>
          <head xml:id="i-XzTysy6ugkuHdxhfuPMWk6" type="h2">
            6.2 Klimatbistånd
          </head>
          <p xml:id="i-Wzurd6fjNMBeQbbJVT8KKu">
            Att möta klimatkrisen kommer att kräva ett långsiktigt arbete
            och mycket resurser. Men vi kan inte låta arbetet med att möta
            och förebygga klimatförändringarna ske på bekostnad av viktiga
            insatser för minskad fattigdom, jämställdhet etc. Den tidigare
            svenska regeringen har hitintills valt att finansiera stora delar
            av sina klimatinsatser i utvecklingsländerna med medel från det
            ordinarie biståndet. Vänsterpartiet är kritiskt till detta. Vi
            menar att regeringen i realiteten straffar världens fattiga dubbelt
            upp; först drabbas de fattiga av klimatförändringar som vi skapat
            och sedan ska de fattiga betala för klimatinsatserna genom uteblivet
            bistånd.
          </p>
          <p xml:id="i-GwosooMpbDHDMfpjcBK3Bp">
            Vänsterpartiet vill införa ett nytt klimatbistånd, finansierat
            med nya additionella medel, utöver enprocentsmålet. På så vis
            undandrar vi inte resurser från andra viktiga områden. Klimatbiståndet
            ska finansiera både multilateral verksamhet främst inom FN-systemet,
            t.ex. FN:s gröna klimatfond, samt direkta insatser i utvecklingsländer.
            Syftet med klimatbiståndet ska vara att finansiera både anpassningsåtgärder
            för att motverka konsekvenserna av klimatförändringarna samt att
            långsiktigt minska utvecklingsländernas utsläpp.
          </p>
          <p xml:id="i-Qov4yvQps5w78KzEAzb7Nn">
            Se även vår motion ”En svensk utvecklingspolitik för rättvisa,
            jämställdhet och hållbar utveckling” (V281).
          </p>
          <head xml:id="i-NPxR9wzYyDK21at2uC7kDH" type="h2">
            6.3 Tydliggör konsumtionens påverkan på klimatet
          </head>
          <p xml:id="i-CXNcBFGyyj9SnfW4qkaY79">
            En studie av globala energisystem vid Uppsala universitet presenterade
            i september 2011 Sveriges konsumtionsbaserade utsläpp av växthusgaser.
            I studien ingår alla de utsläpp som svenska medborgare orsakar,
            dels genom konsumtion av inhemska och importerade produkter, dels
            genom de direkta utsläppen i offentlig sektor och i hushåll. Även
            utsläpp som svenskar orsakar p.g.a. flygresor och övriga internationella
            transporter är medtagna. Resultatet från studien visar att de
            totala utsläppen har ökat med ca 20 procent under perioden 1993–2005.
            I den officiella statistiken för Sverige under samma period uppvisas
            i stället en minskning med 10 procent. Vänsterpartiet anser att
            detta belyser två viktiga insikter: för det första att sambandet
            mellan ekonomisk tillväxt och klimatpåverkan inte är brutet i
            Sverige som den tidigare regeringen hävdade, och för det andra
            att rättvisa globala klimatavtal och nationella målsättningar
            behöver konsumtionsbaserad bokföring av växthusgasutsläppen.
          </p>
          <p xml:id="i-RhdpvFWr4wikhrdsjsAup5">
            I nuläget rapporterar Naturvårdsverket sin officiella statistik
            över växthusgasutsläpp till UNFCCC, FN:s klimatkonvention. I denna
            statistik ingår endast de utsläpp som sker inom Sverige. Naturvårdsverket
            bör ges i uppdrag att till sin årliga officiella statistik över
            växthusgasutsläpp i Sverige som rapporteras till FN:s klimatkonvention
            även rapportera de konsumtionsbaserade utsläppen. Detta bör riksdagen
            som sin mening ge regeringen till känna.
          </p>
          <head xml:id="i-Gcu8hZpqeYVadhik3c7RYm" type="h2">
            6.4 Minska köttkonsumtionen
          </head>
          <p xml:id="i-VaWYBTZurqo5GNc6PqzUzp">
            Livsmedelskonsumtionen, och köttkonsumtionen i synnerhet, har
            stor påverkan på klimatet. Sedan 1950-talet har världens köttkonsumtion
            mer än femfaldigats. Om inget görs kommer världens konsumtion
            av kött att fördubblas till 2050 jämfört med 1999 års nivåer.
            Enligt FAO-rapporten Livestock’s Long Shadow står den globala
            animalieindustrin för 18 procent av världens totala utsläpp av
            växthusgaser. I Sverige står animalieindustrin för utsläpp på
            närmare 10 miljoner ton växthusgaser, nästan lika mycket som utsläppen
            från alla personbilar i Sverige (Greenhouse gas emissions from
            Swedish consumption of meat, milk and eggs 1990 and 2005, SIK
            Rapport 794 2009, s. 26). Forskarnas slutsats är att om vi vill
            ha en hållbar klimatutveckling måste vi äta mindre kött.
          </p>
          <p xml:id="i-FDsMrSA5F6TmmAC5weeqhQ">
            Enligt FAO:s rapport kan boskapssektorn vara en av de största
            orsakerna till förlusten av biologisk mångfald då den nyttjar
            30 procent av jordens landyta och 70 procent av all jordbruksmark
            i världen. Boskapssektorn är dessutom en av de främsta orsakerna
            till skövlingen av tropisk skog. Hela 70 procent av den tidigare
            skogsmarken i Latinamerika har omvandlats till betesmark. Regnskog
            skövlas även för odling av djurfoder som sedan exporteras till
            exempelvis EU:s köttproduktion, inte minst soja.
          </p>
          <p xml:id="i-38Qf9xo83hCM6gbHbv9z3D">
            Stora delar av världen lider av vattenbrist. Enligt FAO står
            boskapssektorn bakom en stor del av det ökade användandet av vatten
            och nyttjar över 8 procent av världens vattenresurser. Köttproduktion
            förbrukar mycket mer vatten än produktion av vegetabilier. För
            att producera ett kilo vegetabilier krävs mellan 400 och 3 000
            liter vatten, medan kycklingkött kräver 6 000 liter och nötkött
            15 000 liter eller mer (Stockholm International Water Institute,
            More Nutrition Per Drop, 2004). För att hushålla med vattnet borde
            vi alltså äta mer vegetabilier och mindre kött.
          </p>
          <p xml:id="i-Q1hCYETBAjdHW8aHjdXtCP">
            Med internationella mått mätt är Sverige en storkonsument av
            animaliska produkter. Vår påverkan på klimatet är långt större
            än vad som är hållbart. Enligt Naturvårdsverkets rapport ”Genusperspektiv
            på allmänhetens kunskaper och attityder till klimatförändringen”
            (2009) är mer än hälften av svenskarna beredda att minska sin
            köttkonsumtion för klimatets skull. Bland kvinnor är siffran så
            hög som 69 procent och en betydande andel har redan minskat sin
            konsumtion. Riksdag och regering har en helt avgörande roll för
            att underlätta för svenskarna att fortsätta att minska sin klimatpåverkan
            genom ett klimatsmart ätande.
          </p>
          <p xml:id="i-81KsHcThG4HFYqbkHuDtBL">
            Den svenska köttkonsumtionen ökade med ungefär 50 procent 1990–2005.
            Denna kraftiga konsumtionsökning medförde ökade växthusgasutsläpp
            på mer än 2,3 miljoner ton koldioxidekvivalenter, men detta syns
            inte i svensk utsläppsstatistik p.g.a. att ökningen till stor
            del baseras på import av kött. Per person ökade utsläppen också
            med mer än 50 procent under samma period. Precis som Klimatberedningen
            (SOU 2008:24) har konstaterat saknas det styrmedel inom jordbrukssektorn
            som är direkt riktade mot att minska utsläppen av växthusgaser.
          </p>
          <p xml:id="i-PQJw8nQubKQke52JsnaHdG">
            En ansvarsfull hållning vore därför att anta ett nationellt mål
            om en minskad köttkonsumtion. Därför bör det tas fram en handlingsplan
            för hur klimatpåverkan av livsmedelskedjan, inklusive animalieproduktionen,
            ska minskas.
          </p>
          <head xml:id="i-Sn5w1MCqMqhs2BgQzyCZ5z" type="h1">
            Se även vår motion ”Hållbar mat” (V542).
          </head>
          <head xml:id="i-PSWmWp75JbSyAmawoZLCTP" type="h2">
            6.5 Utred koldioxidransonering
          </head>
          <p xml:id="i-McAHSVYAUcCiZrrXK4nSBS">
            Koldioxidransonering innebär att ett tak sätts upp för utsläpp
            av koldioxid och att utsläppen fördelas lika inom befolkningen
            genom ransoner. Ett antal olika modeller för detta har utvecklats
            i Storbritannien. Förutom att ett tak sätts för utsläppen kan
            många andra fördelar finnas. Vi vet att höginkomsttagare, och
            män generellt, orsakar högre utsläpp av växthusgaser än låginkomsttagare
            och kvinnor. I motsats till dagens förhållande skulle ett ransoneringssystem
            innebära att höginkomsttagare måste betala till låginkomsttagare
            om de vill göra större utsläpp än de tilldelats.
          </p>
          <p xml:id="i-VM5efEWkNDfymGaSfsLPMP">
            Vänsterpartiet menar att det är för tidigt att fastställa att
            koldioxidransonering skulle vara ett effektivt sätt att hejda
            klimathotet. Förutom kostnadsberäkningar för att införa ransonering
            behövs underlag för bl.a. hur det påverkar andra styrmedel och
            de offentliga investeringarna för att minska utsläppen av koldioxid.
            En utredning bör därför tillsättas för att belysa effekterna av
            att införa koldioxidransonering i Sverige. Detta bör riksdagen
            som sin mening ge regeringen till känna.
          </p>
        </div>
        <div xml:id="i-8R5LZ3SjmZWRfYfiUs9HW1" type="motSignatures">
          <list xml:id="i-aph3eUTvAfaTuJ3DDChmw">
            <item xml:id="i-ECRBbrwMxDTTSq4Qnh5ZUM" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-4dSdeeGHKuyViiRFduwCvB" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-FEj7FrcKvdUvTNuRW4BmZg" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-EpiHts7R5S9JZQYgKmXwfm" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-BcUdC94KwxzW52zTbXKTtG" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-H9jCwX5Tsa68kq8wSfUfcE" who="i-HNw1w34Sd2tGfFnWtdrzZb">
              Jens Holm (V)
            </item>
          </list>
        </div>
      </div>
    </body>
  </text>
</TEI>
