<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0227/mot_200304_MJ_0227-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ227 pnr: m1249
          </p>
          <p>
            Motion till riksdagen 2003/04:MJ227
          </p>
          <p>
            av Nils Fredrik Aurelius (m)
          </p>
          <p>
            Företagarperspektiv i miljöbalken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av sådana ändringar av miljöbalken att småföretagare
            inte på ett orimligt sätt drabbas av krångel, kostsam administration,
            sanktioner och dubbelbestraffning.
          </p>
          <p>
            Motivering
          </p>
          <p>
            I regeringsförklaringen hösten 2003 framhöll statsministern behovet
            av en bättre företagarmiljö i Sverige. Denna kan skapas på många
            sätt och behöver inte enbart innebära skattesänkningar, även om
            dessa är nog så välkomna. I denna motion pekar jag på hur tillämpningen
            av delar av miljöbalken skapar administrativa, ekonomiska och
            andra problem för främst småföretagare. Någon har sagt att om
            Astrid Lindgren drabbats av miljöbalkens konsekvenser hade det
            kunnat bli en saga i stil med den om Pomperipossa. Det finns många
            exempel på hur miljöbalken och dess tillämpning blivit en rysare.
            Företagaren upplever ofta osäkerhet om vad som måste rapporteras,
            rädsla för eventuella sanktioner och inte sällan uppgivenhet inför
            svårigheten att överblicka alla konsekvenser av lagstiftningen.
            Miljöbalken och dess tillämpning tar helt klart för liten hänsyn
            till företagarens vardag. Jag känner till många exempel på detta
            från Kalmar län, men även från annat håll. Småföretagarna i Vetlanda
            har exempelvis sammanställt en diger dokumentation. Låt mig nu
            ta ett konkret exempel. Alla som handlar med exempelvis elektronikskrot,
            färg eller kemikalier har skyldighet att ta emot restprodukter
            och uttjänta delar. Kommun och näringsliv kan komma överens om
            en kommunal insamling, men konsumenten har ändå rätt att återlämna
            till exempel det uttjänta lysröret till butiken. Om butiken tar
            emot sådana lysrör blir den en så kallad C-anläggning och skall
            betala avgift för detta.
          </p>
          <pb facs="riksdagen-motions-pdf/data/200304/mot_200304_MJ_0227/mot_200304_MJ_0227-0002.pdf"/>
          <p>
            2003/04:MJ227
          </p>
          <p>
            Vidare är det butiksägarens ansvar att anteckna hur många lysrör
            som lämnats in, spara anteckningarna i fem år, begära tillstånd
            av länsstyrelsen för att få frakta bort lysrören, följa regelverket
            om egenkontroll och lämna årlig rapport! Inlämnandet av lysrören
            ska dessutom egendomligt nog anmälas sex veckor i förväg — alltså
            sex veckor innan konsumenten kommer med lysrören! En miss i kedjan
            leder till anmälan, miljösanktionsavgift på mellan 5 000 och 25
            000 kronor och stundom även till åtal. Självfallet tar den omständliga
            handläggningen tid och kraft. Miljöbalken bör i framtiden ta större
            hänsyn till företagarperspektivet. Självfallet finns det ett miljöintresse
            att bevaka, men detta måste tillgodoses på ett rimligt sätt. Utgångspunkten
            kan inte vara att företagarna är en samling miljöbovar. Miljöronder
            borde kunna utföras tillsammans med företagaren, som sedan får
            en möjlighet att rätta till eventuella missförhållanden innan
            han drabbas av sanktioner. Själva sanktionssystemet behöver också
            ses över. Ett rimligt första steg vore en varning. Vidare bör
            beslut om sanktionsavgifter fattas av domstol och inte av kommunala
            nämnder. Den reviderade miljöbalken bör inte innehålla dubbelbestraffning.
            Som det nu är följs stundom miljösanktionen av ett åtal. Ett framgångsrikt
            miljöarbete måste bygga på miljökvalitetsmålen, egna initiativ
            och egenkontroller. Detaljregleringarna bör minska och därmed
            behovet av ett kostsamt offentligt prövnings- och tillsynsarbete.
            Branscher med många småföretag blir annars i orimligt hög grad
            belastade av redovisningsskyldigheter, anmälnings- och tillståndsförfaranden,
            avgifter och påföljder.
          </p>
          <p>
            Stockholm den 29 september 2003
          </p>
          <p>
            Nils Fredrik Aurelius (m)
          </p>
        </div>
      </div>
    </body>
  </text>
</TEI>
