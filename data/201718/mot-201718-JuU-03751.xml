<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03751">
  <teiHeader>
    <fileDesc>
      <titleStmt>
        <title>Vänd trenden – återupprätta välfärdslöftet i utanförskapsområden</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3751 av Andreas Carlson m.fl. (KD)</title>
          <idno type="rdwebb">H5023751</idno>
          <rs type="number">3751</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023751/text</ref>
          <ref type="dokument_url_html">http://data.riksdagen.se/dokument/H5023751</ref>
          <ref type="dokumentstatus_url_xml">http://data.riksdagen.se/dokumentstatus/H5023751</ref>
          <ref type="docx">http://data.riksdagen.se/fil/6E783AB4-B6AB-45AE-8D18-C8E1E33FF355</ref>
          <ref type="pdf">http://data.riksdagen.se/fil/287E9597-4FE9-4735-92D8-CC55742CF286</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R3UvmcNaX3pAGiySMfTjQB" type="signed"/>
        <correspContext corresp="i-R3UvmcNaX3pAGiySMfTjQB">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction type="submitted" xml:id="i-A9zvpkSKG43GnQone68iBh">
          <date when="2017-10-05"/>
          <time when="16:00:26"/>
        </correspAction>
        <correspAction type="reviewed" xml:id="i-RiSZgziCjXuAQpusKKrQdT">
          <date when="2017-10-05"/>
          <time when="18:09:17"/>
        </correspAction>
        <correspAction type="referred" xml:id="i-GSoRGdYPUHrAB2QezGb8GN">
          <date when="2017-10-13"/>
        </correspAction>
        <correspAction type="assigned" xml:id="i-DjKswETXSGAZ6tjRDxonvZ">
          <date when="2018-12-07"/>
          <time when="14:29:56"/>
        </correspAction>
        <correspContext corresp="i-DjKswETXSGAZ6tjRDxonvZ">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-DPff5gbYaK8t7BYpY9E5op"/>
        <correspContext corresp="i-DPff5gbYaK8t7BYpY9E5op">
          <ref type="uppgift">2017/18:UbU1</ref>
          <ref type="ref_dok_id">H501UbU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-STYwxJ7gfYhaqJQ1mVEYH3"/>
        <correspContext corresp="i-STYwxJ7gfYhaqJQ1mVEYH3">
          <ref type="uppgift">2017/18:JuU18</ref>
          <ref type="ref_dok_id">H501JuU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU18</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6v1XKVqH9C91APYD8yE2uu"/>
        <correspContext corresp="i-6v1XKVqH9C91APYD8yE2uu">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JfLZPepLDifYNchH2gsakE"/>
        <correspContext corresp="i-JfLZPepLDifYNchH2gsakE">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FA55E79mFRZXM7Ua9TEscM"/>
        <correspContext corresp="i-FA55E79mFRZXM7Ua9TEscM">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AFJuQKfB6P3Ewui46DEZRM"/>
        <correspContext corresp="i-AFJuQKfB6P3Ewui46DEZRM">
          <ref type="uppgift">2017/18:JuU35</ref>
          <ref type="ref_dok_id">H501JuU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU35</ref>
          <ref type="ref_dok_titel">En mer heltäckande terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3751 av Andreas Carlson m.fl. (KD) Vänd trenden – återupprätta välfärdslöftet i utanförskapsområden</div>
      </div>
      <div type="motBody">
        <div type="motProposal" subtype="förslag">
          <head xml:id="i-TG5Qq7GZck6AMDUqYjgtFY">
            Förslag till riksdagsbeslut
          </head>
          <list style="ol">
            <item xml:id="i-4Sey3fE2n27Lj9jqrA8SEt">
              Riksdagen ställer sig bakom det som anförs i motionen om vikten
              av att vända trenden i utsatta områden och återupprätta välfärdslöftet
              och tillkännager detta för regeringen.
            </item>
            <item xml:id="i-4oCXny8VNkdMCbRwy3CsvD">
              Riksdagen ställer sig bakom det som anförs i motionen om vikten
              av att stödja familjer och det civila samhällets kraft för att
              påverka utvecklingen och tillkännager detta för regeringen.
            </item>
            <item xml:id="i-AYmoL5DYtkM4sKEmajFCz2">
              Riksdagen ställer sig bakom det som anförs i motionen om en utbildning
              som stärker elever och inkluderar föräldrarna och tillkännager
              detta för regeringen.
            </item>
            <item xml:id="i-9TjxjK7kxPzNBHSjXQzGxM">
              Riksdagen ställer sig bakom det som anförs i motionen om behovet
              av fler poliser och en fungerande rättsstat i hela Sverige och
              tillkännager detta för regeringen.
            </item>
            <item xml:id="i-C85ivs9J8H1repdTuMnvxo">
              Riksdagen ställer sig bakom det som anförs i motionen om ett
              utvecklat arbete mot extremism och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Nti3a6E3zYp1Fx6PYtjXgN">
            Motivering
          </head>
          <p xml:id="i-8FwvGktCqQsQzAbtgAWiLr">
            Sverige ska vara ett tryggt land att leva i, oavsett var man
            bor någonstans. Det ska inte spela någon roll om man bor i suterränghuset
            i villasamhället eller i höghuset i förorten – människor ska kunna
            känna frihet, hoppfullhet och trygghet.
          </p>
          <p xml:id="i-FHArJuvGNmUp9f9FropVNM">
            Genom att ge familjer goda villkor kan vi möjliggöra så att fler
            barn kan växa upp till trygga vuxna. Vi kan vara med och forma
            skolor som ger barn och ungdomar goda förutsättningar att klara
            livet och arbetslivet. Och vi kan underlätta för människor att
            bli anställda, att anställa och att starta företag. Detta är kristdemokratiska
            ambitioner. Men vår ambition är också att föra en politik som
            förhindrar brottslighet och är tydlig mot dem som överträder lagens
            ramar och skapar ofrihet, otrygghet och oro bland sina medmänniskor.
          </p>
          <head type="h2" xml:id="i-Ec4hqvXrpT1cMrLRwJjo9p">
            Bakgrund
          </head>
          <p xml:id="i-2jFFcGYD48ivPcBCpsDdUf">
            I 23 särskilt utsatta bostadsområden har polisen svårt att upprätthålla
            lag och ordning. Det är områden där statens våldsmonopol delvis
            är satt ur spel. Kriminella gäng och nätverk begränsar de boendes
            frihet. Det pågår en negativ spiral som måste brytas. Det måste
            råda nolltolerans mot upplopp och våld som riktar sig mot polis
            och annan utryckningspersonal.
          </p>
          <p xml:id="i-TT4H28izt3LYcLgGoycKSD">
            Det finns också områden i Sverige där det är lättare att uttrycka
            sympati för IS än att vara emot dem. Områden där det är farligt
            att vittna och berätta om brott och i stället hålla tyst och låta
            brottslingar gå fria. Politiken har en viktig uppgift att garantera
            grundläggande ordning och trygghet som människor kan bygga sina
            liv på. Det är människor som vill göra rätt för sig som drabbats
            hårdast i dessa områden. Samhället får inte svika de familjer
            som bor i de drabbade områdena. Alla i vårt land ska ha rätt till
            trygghet och frihet. Välfärdslöftet ska gälla alla och i hela
            Sverige.
          </p>
          <head type="h2" xml:id="i-Te61D93B6y7S8BuAeK9uVi">
            Familjer och civilsamhället
          </head>
          <p xml:id="i-7Qc8yS6owL57JurMfWzi5y">
            Människan är i behov av gemenskap med andra och fungerande relationer
            för att kunna utvecklas och må bra. Den mest grundläggande formen
            av gemenskap är familjen, där människor möts över generationsgränserna
            i kärlek och tillit. Denna insikt är en grundbult i den kristdemokratiska
            ideologin.
          </p>
          <p xml:id="i-NAHSGZteSdzzSjph5DyKqz">
            Varje människa är unik och värdefull i sig. Men ensam är inte
            stark, utan det är tillsammans vi växer som personer. Vi har alla
            ett djupt behov av andra människor och det är ett faktum att vi
            i olika faser av våra liv är så svaga att vi är helt beroende
            av andra. Familjen är därför ett mål i sig. Därför är det så viktigt
            att politiken utgår ifrån att skapa så goda förutsättningar som
            möjligt för familjerna i vårt land. Basen i ett tryggt samhälle
            är en familjepolitik som stödjer familjerna tidigt och under hela
            uppväxten. En utmaning som nu tonar fram är att olika grupper
            lever sina liv allt mer åtskilda från varandra. Kilar sprängs
            in i samhällsgemenskapen. Värdegemenskapen hotas och polariseringen
            riskerar att öka, vilket främjar politiska krafter som ställer
            grupp mot grupp. Vi vill bygga ett Sverige som håller samman.
            För att hålla samman Sverige är det civila samhället oumbärligt.
          </p>
          <p xml:id="i-M5MY3tLZb1uBz1MuPAV6tS">
            De goda ideella krafter som finns i utanförskapsområden är en
            bärande del av samhället. De måste ges de bästa möjligheterna
            att kunna verka och bidra till att utanförskapet minskar, till
            goda uppväxtmiljöer, fritidssysselsättning och engagemang.
          </p>
          <p xml:id="i-6SwQ1KUvDyseK5Xqn8iJMr">
            I Storbritannien och USA finns en modell som kallas Social impact
            bonds, som på svenska blir sociala utfallskontrakt. Tanken är
            att förebygga brott genom samarbete mellan offentliga, privata
            och ideella aktörer. Systemet går ut på att den offentliga sektorn
            formulerar klara och tydliga målsättningar inom ett visst område,
            till exempel att minska antalet brott som begås av unga. Därefter
            får företag och organisationer erbjuda sig att genomföra projektet
            och nå målen. Eftersom offentliga pengar bara betalas ut när målen
            nås så är den ekonomiska risken för skattebetalarna obetydlig.
            Om målen nås är vinsten potentiellt enorm, eftersom kostnaderna
            som hänger ihop med kriminalitet och utslagning är just enorma.
          </p>
          <p xml:id="i-2LSB7ze7oYNp7KKtPgcbXp">
            Risken att utsättas för brott påverkas av var man bor. I socialt
            utsatta områden är risken att utsättas för hot och våld påtagligt
            högre och där är det fler som känner sig otrygga. Problemen är
            alltså lokala, och starkt kopplade till de socioekonomiska förutsättningar
            som gäller i närområdet. Därför torde lokalt anpassade lösningar,
            som sociala utfallskontrakt vara rätt väg att gå. Större nationella
            satsningar riskerar att missa målet, och är dessutom betydligt
            dyrare. Våra resurser är begränsade och våra problem betydande.
          </p>
          <p xml:id="i-WkgddnrvFi9vn4rJYd9MKo">
            Sociala utfallskontrakt kan mycket väl vara ett sätt att möta
            dessa båda omständlig­heter. Utmaningarna och orsaken till den
            dåliga framväxten av sociala utfallskontrakt ligger dels i bristen
            på kunskap i användningen av sociala investeringsfonder hos de
            offentliga aktörerna. I en undersökning av Sveriges Kommuner och
            Landsting (SKL) framgår att många kommuner efterfrågar stöd och
            vägledning för utformningen av denna typ av projekt. Det kommuner
            och landsting främst efterfrågar är kunskap kring metodik för
            uppföljning och utvärdering, samt metodik för vinst–förlust-kalkyler
            och sammanställningar av evidensbaserade program.
          </p>
          <p xml:id="i-9Pe6Hq1TZeU2nam4BYu82Y">
            Problemet ligger också i att relationen mellan risk och avkastning
            för den externa finansiären ofta är blygsam i den här typen av
            sociala investeringar. För att öka före­komsten av sociala utfallskontrakt
            behövs därför satsningar för att lösa både kunskaps­brist och
            den bristfälliga viljan att investera. Kristdemokraterna anser
            därför att det borde inrättas en nationell strategi för att möta
            behoven och underlätta framväxten av sociala utfallskontrakt,
            samt införa en nationell fond för att höja attraktionen i att
            investera.
          </p>
          <head type="h2" xml:id="i-8TkHFhTMxyWygQ5XFsS37n">
            Utbildning
          </head>
          <p xml:id="i-N4vW1CQXHNa53MxU2TbU8n">
            Bra skolor är A och O för att skapa förutsättningar för en god
            utveckling – oavsett var i landet man bor, oavsett i vilken stadsdel
            man går i skolan. Särskilt viktig är det att skolan fungerar för
            elever som kommer från hem som saknar studietradition eller där
            föräldraengagemanget brister.
          </p>
          <p xml:id="i-WvDM4uRReWBqnoSynKko8e">
            Kristdemokraterna menar att skolor som inte håller måttet – oavsett
            vem som driver dem – ska stängas. Allt annat är ett välfärdssvek.
            Kommunala skolor ska inte hållas öppna och få fortsätta att ge
            dålig undervisning bara för att de är kommunala. Stäng skolor
            som inte håller måttet, det måste finnas en kvalitetsgräns, även
            för kommunala skolor.
          </p>
          <p xml:id="i-8eBbEjvq6dN2j6h3yH34Xd">
            En satsning på skolorna i de mest utsatta stadsdelarna ska genomföras.
            Kommunerna ska ha ansvar för att minska klassernas storlek samt
            att rekrytera de bästa och mest motiverade lärarna genom att erbjuda
            högre lön. Kontakten mellan föräldrar och skola ska stärkas genom
            ett ”kontrakt”. Den exakta utformningen ska avgöras på lokal nivå.
            För att vända utvecklingen vill vi också satsa på fler karriärlärartjänster
            till utsatta områden. Det ska vara attraktivt att ta de tuffaste
            jobben och det ska löna sig. Det är också angeläget att skolledare
            prioriteras eftersom ledarskapet är en betydande del i hur väl
            skolan lyckas. Kristdemokraterna vill öppna rektorsutbildningen
            för fler och att en akademisk utbildning i pedagogiskt ledarskap
            införs. Denna utbildning skulle också kunna profileras mot de
            utmaningar som finns i dessa områden.
          </p>
          <p xml:id="i-HxC1hWsJG6rUSB4BjmHPVn">
            En trygg och lugn skolmiljö är en förutsättning för lärande.
            I alltför många skolor präglas vardagen av bråk och oro och det
            är framför allt de elever som har sämst förutsättningar att klara
            skolan som drabbas hårdast. Kristdemokraterna vill skapa bättre
            arbetsro i skolan både genom att klargöra lärarnas befogenheter
            och genom att öka uppföljningen av elevernas uppträdande. Detta
            gäller generellt för alla skolor i landet men är kanske som viktigast
            i områden som är oroliga. Skolan ska vara ett tryggt ställe att
            vara på för alla barn, även för dem som växer upp i utanförskapsområden.
          </p>
          <p xml:id="i-5wLuDGt7YT7j79qJjRD35m">
            Det behövs också fler vuxna i skolan som kan ge avlastning i
            klassrummen och vara i korridoren och på skolgården under rasterna.
            Det civila samhället ska kunna bidra i ökad utsträckning till
            en tryggare skola. Fler vuxna i skolan ger ökad trygghet på raster
            och i klassrum. Det kan även vara till hjälp med exempelvis läxläsning.
          </p>
          <p xml:id="i-JwHmsxS6wd7zDsUgNdJsmD">
            Det är viktigt att kunna erbjuda föräldrar stöd även när barnen
            blivit lite större. Om föräldrar kan få stöd i sin uppgift att
            vara förälder kan det förebygga både psykisk ohälsa och sociala
            problem. Vi menar också att föräldrar ska få stöd i att hjälpa
            sina barn att klara skolans krav.
          </p>
          <p xml:id="i-7ff3T2hHQXHMYyoSJQSh6N">
            Samhället ska stödja föräldrars möjlighet till delaktighet i
            sina barns skolgång och liv. Därför föreslår vi en satsning på
            att alla skolor mer aktivt ska involvera föräldrarna i barnens
            lärande. Denna satsning handlar bland annat om särskilda utbildningsträffar
            för föräldrar där skolhuvudmännen ska erbjuda konkreta verktyg
            för föräldrarna att stötta sina barn. Experter och tolkar ska
            kunna involveras vid behov. Träffarna ska ske utanför skoltid
            så att så många föräldrar som möjligt kan delta. Vårt förslag
            innebär att dessa träffar förläggs första året på varje stadium,
            det vill säga en träff i ettan, en i fyran och en när barnet börjar
            sjuan.
          </p>
          <p xml:id="i-RRKUWnSJJD76ciHE96hDL">
            I samband med sådana träffar finns också möjlighet att tala om
            vad som är skolans uppgift respektive vad som är familjens uppgift.
            Ett föräldrakontrakt upprättas där föräldrarnas och skolans olika
            roller och ansvar tydliggörs.
          </p>
          <p xml:id="i-9gUucdJ4RcHATptn6fRDPh">
            När rollerna är tydliggjorda kommer lärare och rektorer få bättre
            möjligheter att sköta sina arbetsuppgifter. Målet med Kristdemokraternas
            förslag är att involvera alla föräldrar i barnens skolgång – inte
            bara resursstarka. Extra medel ska gå till skolor med stor andel
            hushåll med låg utbildning och utländsk bakgrund.
          </p>
          <p xml:id="i-YVn8QeAzAKpQg4CNFWpawu">
            Skolan är ständigt föremål för debatt och samhället kan inte
            kräva att en skola som redan ”går på knäna” ensam ska förebygga
            och vända trenden i utsatta områden. Skolan är en spegel av samhället
            i stort. Det är därför viktigt att etik diskuteras i skolan. Kristdemokraterna
            anser att etiken ska genomsyra all skolans verksamhet.
          </p>
          <p xml:id="i-DkskenqKeCCNm7UQiS8bH4">
            För att förebygga och bekämpa brott är det viktigt att det finns
            ett förtroende mellan polis och ungdomar. Att samarbeta med lokala
            ungdomsorganisationer bör vara en stående del i polisens arbete.
            Polisens arbete med att komma i kontakt med barn och ungdomar
            innan dessa börjar med kriminalitet är också av stor vikt. Att
            informera i skolor om polisens arbete är, och bör vara, en viktig
            del i polisens uppgifter. Polisen bör ha ett utvecklat samarbete
            med varje skola, gärna med en särskilt utnämnd polis knuten till
            skolan, som kan lära känna elever och personal och som de kan
            vända sig till om de blir utsatta för brott.
          </p>
          <head type="h2" xml:id="i-B13mWR23nuDAms2A6ahGG6">
            Arbete
          </head>
          <p xml:id="i-VcovsSmVxTrnz5MpQ5TwxH">
            Hos varje människa finns ett behov av att få känna gemenskap
            med andra, ta eget ansvar och utvecklas som person. Att ha ett
            arbete eller annan meningsfull sysselsättning att gå till är därför
            av största vikt för varje enskild person. Arbetsmarknadspolitik
            handlar därmed om mycket mer än samhällsekonomisk effektivitet
            och de offentliga finanserna. Det handlar om förvaltarskap och
            om att se till att alla får en chans att utveckla sina förmågor.
            Vi vill ha ett samhälle som tar vara på människors möjligheter
            och inne­boende förmåga. Människans värde sitter inte i hur mycket
            hon arbetar eller hur produktiv hon är, men arbetets betydelse
            för enskildas utveckling är mycket stort. Välfärdslöftet måste
            också innehålla möjligheten att arbeta 100 % av sin förmåga.
          </p>
          <p xml:id="i-8SZeQT2DztF8YpSNx6FErS">
            Arbetet har också en avgörande betydelse för möjligheten att
            bygga trygga familjer. Att ha ett arbete ger bättre förutsättningar
            att både bilda familj och att ge sina barn goda uppväxtvillkor.
            Detta betyder inte på något sätt att de som saknar arbete skulle
            vara sämre föräldrar, utan helt enkelt att möjligheterna att få
            livet att fungera blir betydligt enklare om man har ett arbete
            och en egen försörjning.
          </p>
          <p xml:id="i-AQ2bo9r1fAMARy63g2UweY">
            I Sverige finns idag stora strukturella utmaningar i att såväl
            antalet som andelen arbetslösa i utsatt ställning ökar, vilket
            resulterar i en kraftigt tudelad arbetsmarknad. Medan den starka
            konjunkturen har inneburit en god arbetsmarknadsutveckling för
            inrikes födda med god utbildning, har utvecklingen inte varit
            lika stark för utsatta grupper på arbetsmarknaden såsom utomeuropeiskt
            födda och personer utan fullständig gymnasieutbildning. Under
            2018 beräknar Arbetsförmedlingen att andelen inskrivna arbetslösa
            med utsatt ställning
            <ref target="i-8UcKV16vnBhhH7oPk29JEQ">
              [1]
            </ref>
            på arbetsmarknaden kommer att utgöra omkring 78 procent av samtliga
            inskrivna arbetslösa. För dessa grupper är trösklarna in på svensk
            arbetsmarknad allt för höga, något som Finanspolitiska rådet,
            IMF och OECD länge påpekat.
          </p>
          <p xml:id="i-FT6QC6xFVgyoCXthXpxkjK">
            En grupp som har särskilt svårt att ta sig in på den svenska
            arbetsmarknaden är utrikes födda, ofta med bristfällig utbildning.
            Idag tillhör en klar majoritet av alla inskrivna på Arbetsförmedlingen
            den gruppen och andelen förväntas växa. Kristdemo­kraterna ser
            med stort allvar på regeringens brist på reformer, vilket innebär
            att denna grupp stängs ute från arbetsmarknaden.
          </p>
          <p xml:id="i-9v9Zp41w8GQeaV3KG1b9Td">
            I gruppen utrikes födda ser det särskilt oroväckande ut för kvinnorna.
            Dessa har 10 respektive nära 18 procentenheter lägre arbetskraftsdeltagande
            och sysselsättningsgrad jämfört med inrikes födda kvinnor.
          </p>
          <p xml:id="i-JbBVUtcgtidbrU2H6X1cNN">
            I Malmö var så många som 64 procent av de flyktingar som kommit
            till Sverige för tio år sedan fortfarande arbetslösa. Det här
            är ett gigantiskt problem, inte minst för den enskilde. Sysslolöshet
            är förödande. Ett arbete ger så mycket mer än bara en inkomst,
            det ger ett sammanhang, en känsla av utveckling, kollegor och
            en struktur. Att som barn se sina föräldrar gå till jobbet på
            morgonen ger framtidstro, trygghet och tillförsikt.
          </p>
          <p xml:id="i-5yvV3k9BQ4NWtNamBbQkFQ">
            Konsekvenserna av detta utanförskap är stora både för individen
            och för samhället. Motsvarande var sjunde person i arbetsför ålder
            lever fortfarande helt på offentliga sociala ersättningar eller
            försäkringar. Varje människa i utanförskap nekas möjligheten att
            bygga en framtid utifrån sin egen vilja och förmåga. Det skapar
            otrygghet och ofrihet. Samtidigt är konsekvenserna för samhället
            också betydande. De grupper som befinner sig i utanförskap eller
            riskerar att hamna där måste få ett jobb att gå till.
          </p>
          <p xml:id="i-ArNxz2N4pHrB6SiAfyt6ZS">
            För att tidigarelägga arbetsmarknadsdebuten och ytterligare sänka
            trösklarna för dem som står långt från arbetsmarknaden föreslår
            vi ett dubbelt jobbskatteavdrag för personer upp till 25 år och
            nyanlända under deras fem första år efter uppehållstill­ståndet.
            Kristdemokraterna vill också införa ett dubbelt jobbskatteavdrag
            för den som tagit sin högskoleexamen före 25 år, detta ska sedan
            kunna innehas under tre år.
          </p>
          <p xml:id="i-LxtUupn3QRR3AW9WA6mttP">
            Vi föreslår också ett förstärkt jobbskatteavdrag för den som
            går från långtidsarbets­löshet till arbete. För varje månad utöver
            ett års arbetslöshet får den enskilde två månaders förstärkt jobbskatteavdrag
            när personen börjar arbeta. En person som varit arbetslös 18 månader
            och då får ett arbete får alltså tolv månader med förstärkt jobbskatteavdrag.
            Att få behålla en större del av sin inkomst gör att det blir mer
            attraktivt att söka och ta ett jobb.
          </p>
          <p xml:id="i-REA5Jp3Wz3KpBqj72T5MeL">
            Kristdemokraterna föreslår, tillsammans med de andra i Alliansen,
            inträdesjobb, en förenklad anställning för nyanlända och unga
            upp till 23 år utan gymnasieexamen. Anställningsformen kommer
            göra det möjligt för fler att få en fot in på arbetsmark­naden,
            få värdefull erfarenhet och därmed kunna gå vidare i arbetslivet.
            Anställnings­formen kommer göra det billigare för företagen att
            anställa och gör att fler vågar satsa på en tidigare oprövad person.
            I anställningsformen ska lönen uppgå till 70 procent av rådande
            ingångslön i branschen, upp till ett tak om 21 000 kronor i bruttolön
            per månad. 30 procent av arbetstiden anses därmed gå till att
            lära sig arbetet eller utbildning. Arbetsgivaravgiften slopas
            i tre år inom ramen för anställningsformen.
          </p>
          <p xml:id="i-GdNeKb841Hw1CCeeguTGjE">
            Vägen till arbetsmarknaden ska bli kortare. Många människor har
            värdefulla kunskaper som har förvärvats genom lång yrkeserfarenhet
            eller genom utbildning i ett annat land. Dessa kunskaper måste
            tas tillvara och till fullo kunna bedömas vid en rekrytering.
            Det görs inte idag. Både samordningen av och kvaliteten på valideringen
            av akademiska kunskaper och arbetslivserfarenheter ska förbättras
            och handläggnings­tiderna kortas.
          </p>
          <p xml:id="i-AcuG5dbR9XXTvzAEoPkWvB">
            Till människans grundläggande behov hör att ha någonstans att
            kalla sitt hem. Det är också en viktig förutsättning för att kunna
            arbeta. Vi måste trygga bostadsförsörjningen för alla, i olika
            åldrar och med olika sociala och ekonomiska förutsättningar. Inte
            minst för barn och unga är en god boendemiljö av största vikt.
            Idag accelererar segregationen i Sverige och sociala kategoriboenden
            är tyvärr på väg att växa fram. Med de höga trösklarna till bostadsmarknaden
            blir en stor andel människor kvar i boenden som för dem är trångbodda
            eller långt från arbetsmarknaden. Andra, som en stor del av de
            nyanlända, hamnar i temporära boenden där utsikterna att kunna
            flytta från de tempo­rära bostäderna är små. Det bor ofta i områden
            som präglas av låg boendestandard, trångboddhet och svaga förutsättningar
            för de boende att kunna få inflytande över sitt boende genom ägande
            eller att hitta flera olika alternativ.
          </p>
          <head type="h2" xml:id="i-XLmotrFGiDj4S31whfbKvv">
            Brottslighet
          </head>
          <p xml:id="i-BrMBYUSkEyUd3gp7MVkai5">
            Den yttersta formen av utanförskap och utsatthet är brottslighet.
            I dessa utanförskaps­områden har brottsligheten många gånger slagit
            rot och finns som ett väntat inslag i stadsbilden. Denna utveckling
            måste brytas och det genast. För det är oacceptabelt hur ojämlikt
            samhället är vad gäller boendetrygghet; att det i vissa områden
            går att känna sig trygg och i andra inte. Alla ska kunna känna
            sig trygga i sina hem. Så är inte fallet.
          </p>
          <p xml:id="i-ECAHApcbQpaAj7drjPujJM">
            Polisen pekar framförallt ut 23 särskilt utsatta bostadsområden
            där polisen har svårt att upprätthålla lag och ordning. Det är
            områden där statens våldsmonopol delvis är satt ur spel. Kriminella
            gäng och nätverk begränsar de boendes frihet och trygghet och
            bristen på framtidstro gör att de har lätt att rekrytera nya yngre
            medlemmar. Utöver de 23 särskilt utsatta områdena finns det i
            landet ytterligare 38 utsatta områden.
          </p>
          <p xml:id="i-DVvXvnq1a56xtU5Xj3N3jR">
            Den här negativa spiralen måste brytas. Det måste råda nolltolerans
            mot upplopp och våld som riktar sig mot polis och annan utryckningspersonal.
          </p>
          <p xml:id="i-Csve8QSGoUGMqauBVwsjs3">
            Det är av yttersta vikt att polisen har de resurser som krävs
            för att kunna säkerställa kontinuerlig polisiär närvaro i de mest
            utsatta områdena. Fotpatrullerande områdes­poliser måste finnas
            på plats – och helst ett lokalt poliskontor – för att bygga relationer
            och återvinna respekt och förtroende hos de boende. Polisen ska
            fokusera på att stävja gängkriminaliteten i områdena, att beslagta
            vapen och narkotika och samtidigt bygga relationer och skapa trygghet
            genom ökad närvaro. Om polisen enbart kommer på utryckning när
            det är oro och bråk blir polisen förknippad med konflikt och våld,
            då kan polisen inte bygga den tillit och det förtroende som är
            nödvändigt för att skapa trygghet för de boende. I ljuset av gängskjutningar
            som uppstår i de utsatta områdena runt om i landet dräneras polisens
            resurser. Den utvecklingen förstärks ytterligare av att brotten
            är svårutredda eftersom få är villiga att prata med polisen. Resursbristen
            förvärras också av att brotten inte är enskilda händelser, utan
            en del av en brottskedja som involverar exempelvis narkotikahandel,
            övergrepp i rättssak och andra brott. Om en person grips, tar
            andra dennes plats i det kriminella nätverket. Slås ett kriminellt
            nätverk ut, etablerar sig ett annat. Polisen behöver kraftiga
            resurstillskott för att med uthållighet kunna stävja utvecklingen.
            Idag blir konsekvensen i stället att andra brottslingar går fria.
            Våldtäkts­anmälningar, sexualbrott mot barn, bostadsinbrott med
            mera läggs på hög när polisens resurser koncentreras mot gängen.
            Den utvecklingen måste brytas, främst med hjälp av fler poliser.
            Människor som blir utsatta för brott måste kunna lita på att rättsväsendet
            agerar. Ett rättsväsende som står upp för de mest utsatta är en
            förutsättning för ett gott samhälle som håller samman.
          </p>
          <p xml:id="i-15XPstunyS4KR22D8w1ckW">
            Situationen inom svensk polis är ansträngd. Kristdemokraterna
            föreslår en kraftfull satsning på 10 000 fler poliser, men också
            på bättre arbetsvillkor och lön för att stoppa utvecklingen att
            så många slutar. Det behöver också säkerställas att polisen har
            rätt kompetens, metoder och utrustning. Bristen på modern utrustning
            är en fråga som behöver lösas om polisens arbete ska kunna effektiviseras.
            Polisen måste ges tillgång till alternativa vapen där risken för
            dödlig utgång är mindre. Det kan handla om möjligheter att skjuta
            gummikulor, använda elpistol samt tillgång till vattenkanon vid
            demonstra­tioner och stora upplopp. Ge polisen tillgång till skyddade
            fordon och rätt skyddsutrust­ning. Bristen på hjälmar och tunga
            västar behöver skyndsamt åtgärdas.
          </p>
          <p xml:id="i-BdoV5FUMLSHgjbLbVcJ8gz">
            Straffen för våld eller hot om våld mot tjänstemän behöver skärpas.
            I dag kan man dömas till fängelse upp till fyra år. Det ska tydligt
            framgå av lagen att den omfattar all personal som jobbar med utryckning,
            säkerhet och annan viktig samhällsservice.
          </p>
          <p xml:id="i-7LYmRdhFeFo5JMDeVxpZCK">
            Höj straffen för bostadsinbrott. Bostadsinbrott leder idag till
            för låga straff. I många fall leder det till ett fängelsestraff
            på mellan 6 och 8 månader, vilket i praktiken ofta innebär villkorlig
            dom och böter. Eftersom inbrott i bostaden innebär en stor integritets­kränkning
            för den som drabbas vill vi skärpa straffen för inbrott genom
            att införa en ny brottsrubricering, inbrottsstöld, med en högre
            straffskala än den som gäller för grov stöld. Det skulle medföra
            att fler tvingas avtjäna fängelsestraff för inbrott än vad som
            är fallet idag. Ett inbrott i hemmet upplevs ofta som mycket kränkande,
            även om värdet av stöldgodset inte är så stort.
          </p>
          <p xml:id="i-9K9j4kZFMUzuFV9tc4kZF3">
            Många känner en stor oro inför att vittna. Det gäller särskilt
            vittnesmål som rör gängbrottslighet och grov organiserad brottslighet.
            Det är ett nederlag för hela samhället när människor tystnar av
            rädsla för repressalier. Därför föreslår vi stärkt vittnesstöd.
            Vi ser också ett behov av att pröva möjligheten att vittna anonymt.
          </p>
          <p xml:id="i-TJtHYWrGvygtbghPv6djb2">
            Nolltolerans mot vardagsbrottsligheten. Med vardagsbrottslighet
            menar man mängd­brottslighet, till exempel, stölder, inbrott,
            misshandel. De är brott som inte ger de stora rubrikerna men som
            starkt påverkar den allmänna rättstryggheten i samhället. Det
            är också de brott som till stor del läggs ner utan utredning,
            avskrivs. Mängdbrottsligheten blir inte mindre brottslig för att
            den är frekvent. Den skapar lika fullt stort personligt lidande
            och besvär för de många brottsoffer som drabbas. Kristdemokraterna
            kräver nolltolerans mot all brottslighet, även den som till synes
            inte är lika allvarlig som tidningsrubrikernas brottslighet. För
            att allmänheten ska få förtroende för rättsväsendet krävs att
            de brott som sker också utreds och klaras upp.
          </p>
          <p xml:id="i-QmKpwATVPQ9f8m24ZosZVj">
            För att minska den organiserade brottsligheten måste nyrekryteringen
            till de kriminella nätverken kraftigt motverkas. Det ska finnas
            stöd att tillgå för den som vill lämna det kriminella livet. För
            att komma åt brottslighet som rör sig över gränserna behöver också
            rättsväsendet samarbeta internationellt. EU-samarbetet innebär
            stärkta möjligheter att bekämpa gränsöverskridande brottslighet.
            För att nå resultat krävs också att de brottsbekämpande myndigheterna
            har tillgång till effektiva arbetsmetoder och straffprocessuella
            tvångsmedel.
          </p>
          <head type="h2" xml:id="i-Ebq3nmfeUDopZHK7raaMbC">
            Stärk arbetet mot våldsbejakande extremism
          </head>
          <p xml:id="i-RNaFpvU9hUZ1eAeYnxsbCy">
            Under de senaste åren har vi uppmärksammat betydelsen av att
            arbeta mot vålds­bejakande extremism. I utanförskapsområden finns
            en grogrund för rekrytering. Kristdemokraterna anser att Sverige
            behöver agera än mer kraftfullt för att förhindra framväxten av
            fundamentalistiska miljöer. Demokrati och mänskliga rättigheter
            ska omfatta alla oavsett var i Sverige man bor. Det är av yttersta
            vikt att stoppa ytterligare radikalisering och framväxt av fundamentalism
            i bostadsområden i Sverige och att motverka rekrytering till islamistiska
            terrororganisationer.
          </p>
          <p xml:id="i-V2oPB7H5rQAc5PeYV3Cs7q">
            Vi vill stimulera ett förstärkt förebyggande arbete i landets
            kommuner. Århus­modellen bör stå som förebild. Det är ett kommunalt
            initiativ i danska Århus för att förebygga våldsbejakande extremism.
            Arbetet präglas av ett tätt samarbete och en tydlig samordning
            mellan polisen, berörda myndigheter, skolor, moskéer och andra
            lokala föreningar. Det handlar också om att upprätta informationscentraler
            dit man som förälder eller anhörig kan ringa om man är bekymrad
            att en person håller på att radikaliseras. Efter det så utvärderas
            behovet på det individuella planet och vilket stöd familjen behöver.
            Staten måste ta ett större ansvar för att motverka radikalisering
            och hantera återvändare genom nationella insatsteam som operativt
            kan stödja kommunerna. Staten ska utforma fungerande avhoppar-
            och anhörigstödsverksamhet, som specifikt riktar sig mot våldsbejakande
            islamister och som också involverar de muslimska trossamfunden
            i det förebyggande arbetet. Det ska vara möjligt att beslagta
            pass för personer som misstänks ansluta sig till terrororganisationer
            utomlands. Fingeravtryck och ansiktsbilder måste kontrolleras
            vid resor över Schengens yttre gräns till och från Sverige. Lagstiftningen
            ska vara mycket tydlig och straffen kännbara om man deltar i terrorverksamhet.
            Vi anser att medborgare som strider för terrororganisationer liknande
            Islamiska staten och al-Shabab ska kunna dömas för landsförräderi.
            Straffet för lands­förräderi bör, liksom idag vara mellan 4 år
            och livstids fängelse. Dagens förändrade konfliktmönster motiverar
            att se över lagstiftningen på detta område.
          </p>
        </div>
        <div type="motSignatures">
          <list>
            <item xml:id="i-KzbgAkNCLRFyzTuAzFKWac">
              Andreas Carlson (KD)
            </item>
            <item xml:id="i-AM3AY9FzWjCTSvs7kP9tjP">
              Jakob Forssmed (KD)
            </item>
            <item xml:id="i-CwoGn8hdi8i8jr9y67swWh">
              Mikael Oscarsson (KD)
            </item>
            <item xml:id="i-RhqGT9zhdLrm6RMhy2RjiL">
              Emma Henriksson (KD)
            </item>
            <item xml:id="i-LRrhzs7z5PxuYzFCDcBK2Q">
              Caroline Szyber (KD)
            </item>
            <item xml:id="i-NKrC5YS1UBoPXFGY5VKU7s">
              Annika Eclund (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-8UcKV16vnBhhH7oPk29JEQ">
              [1] Till arbetslösa i utsatt ställning räknas utomeuropeiskt
              födda, arbetslösa 55–64 år, arbetslösa med funktionsnedsättning
              och arbetslösa med högst förgymnasial utbildning.
            </note>
          </noteGrp>
        </div>
      </div>
    </body>
  </text>
</TEI>
