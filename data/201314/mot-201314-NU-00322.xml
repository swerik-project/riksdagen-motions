<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00322">
  <teiHeader>
    <fileDesc>
      <titleStmt>
        <title>Vindkraft</title>
        <author corresp="i-DF6yJMSNGfT6HwisDSi4qz i-FnfN9cA2cbqkM9kt541hzu">av Josef Fransson och Thoralf Alfsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vindkraft</title>
          <idno type="rdwebb">H102N322</idno>
          <rs type="number">N322</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N322/text</ref>
          <ref type="dokument_url_html">http://data.riksdagen.se/dokument/H102N322</ref>
          <ref type="dokumentstatus_url_xml">http://data.riksdagen.se/dokumentstatus/H102N322</ref>
          <ref type="doc">http://data.riksdagen.se/fil/4CE7A8A5-0F4D-4A73-AE53-5BF7F9EB0472</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9HcmFz7VfPhP3JSvxNmtYt" type="signed"/>
        <correspContext corresp="i-9HcmFz7VfPhP3JSvxNmtYt">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-FnfN9cA2cbqkM9kt541hzu"/>
        </correspContext>
        <correspAction xml:id="i-DRTyC91cXQpZe3BN1JB6o4" type="numbering">
          <date when="2013-10-07"/>
        </correspAction>
        <correspAction xml:id="i-UAvB9bqmYFEncYQKSNQd9y" type="submission">
          <date when="2013-10-03"/>
        </correspAction>
        <correspAction xml:id="i-M9sP7NK97i92jJG6Qsmn2A" type="transfer">
          <date when="2013-10-02"/>
        </correspAction>
        <correspAction xml:id="i-EqYbypisXnA4M5Gtipzh1u" type="assigned"/>
        <correspContext corresp="i-EqYbypisXnA4M5Gtipzh1u">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X2xUzNqAmo4Y5wV17UBrCe" type="motHeader"/>
      <div xml:id="i-48C1pugSmZQuMMwU6Tjrpf" type="motBody">
        <div xml:id="i-5MuKuRQzxecCKVRcM1zm2S" type="motProposal" subtype="förslag">
          <head xml:id="i-VpP4QKAztVknnXZYtcKoNa">
            Förslag till riksdagsbeslut
          </head>
          <list xml:id="i-9hcjC2Zs8zhLDKuxPVq4Qn" style="ol">
            <item xml:id="i-QANx3pHa8hVQk3KXz12Kfb">
              Riksdagen tillkännager för regeringen som sin mening vad som
              anförs i motionen om att upphäva planeringsmålet om 30 TWh vindkraftsel
              per år.
            </item>
            <item xml:id="i-FbmNUYdcdmDGFsf2gvD2Gv">
              Riksdagen tillkännager för regeringen som sin mening vad som
              anförs i motionen om att ta bort elcertifikatstilldelningen för
              framtida investeringar i vindkraft.
            </item>
            <item xml:id="i-PeJct9nBzXDknsxbx34xdN">
              Riksdagen tillkännager för regeringen som sin mening vad som
              anförs i motionen om att kartering och inventering av djurliv
              som kan drabbas av vindkraftverken ska vara på plats vid den initiala
              ansökan om uppförande av vindkraftverk. 1
            </item>
            <item xml:id="i-YSZU4U1GyrMUFWChSzzgK4">
              Riksdagen tillkännager för regeringen som sin mening vad som
              anförs i motionen om att vindkraftsexploatörer ska fondera medel
              för framtida rivning av vindkraftverken. 1
            </item>
            <item xml:id="i-9xeTqGnRpfkphoFG1g8fAB">
              Riksdagen tillkännager för regeringen som sin mening vad som
              anförs i motionen om ersättning för förlorat värde på fastigheter
              vid uppförande av vindkraftverk. 1
            </item>
            <item xml:id="i-UN3du7EUuS6e8wGRwvRbbq">
              Riksdagen tillkännager för regeringen som sin mening vad som
              anförs i motionen om en utredning av de ekonomiska konsekvenserna
              för fastighetsägare vid uppförande av vindkraftverk. 1
            </item>
          </list>
          <p xml:id="i-27pfPd3HkwLro28rsL974P">
            1 Yrkandena 3–6 hänvisade till MJU.
          </p>
        </div>
        <div xml:id="i-HZ4BKLsZKinfWirVr8PE6C" type="motContent">
          <head xml:id="i-PVmWvhZUDMmVub1Y6RUnGQ" type="h1">
            Motivering
          </head>
          <p xml:id="i-2MHTNereAYDk5uyi8YASj7">
            För ett antal år sedan beslutade riksdagen om ett planeringsmål
            om 30 TWh vindkraftsel per år, vilket motsvarar någonstans mellan
            6 000 och 7 000 2-megawattsverk med en totalhöjd på ca 140 meter.
            Hitintills har man byggt upp kapacitet om ca 7 TWh/år, vilket
            innebär att man, för att uppnå planeringsmålet, ungefär måste
            fyrdubbla dagens vindkraft. En så stor andel vindkraft är dock
            inte bara kostsam rent investeringsmässigt utan blir mycket besvärlig
            att hantera på elnätet i och med att vindkraft av förklarliga
            skäl är beroende av vinden. Vi har bostäder, sjukhus, industri
            och mycket annat som behöver energi även de dagar och timmar det
            inte blåser, och att reglera de svängningar i produktionen vindkraft
            medför skapar kostsamma utmaningar.
          </p>
          <p xml:id="i-NRBJmnRDpxGCvEo2GwpQjN">
            För att motivera vindkraftsutbyggnaden har man anfört koldioxidutsläpp
            som ett av de bärande argumenten, men högst troligt gör vi oss
            helt beroende av importerad elström producerad med gas och kol
            för att kunna reglera fluktuationerna vid en kraftig utbyggnad.
            Än värre blir satsningen med anledning av att Sveriges elproduktion
            redan är i princip koldioxidfri. Under hela livscykeln genererar
            vindkraft dessutom mer koldioxid än t.ex. kärnkraft per enhet
            producerad energi. Detta beror på energislagets inneboende ineffektivitet
            där det går åt cirka sju till åtta gånger mer stål och betong
            per enhet energi för att bygga vindkraften jämfört med kärnkraft.
          </p>
          <p xml:id="i-XfNPB71CE9amKMYaoe5K7g">
            En sak som ofta uppkommer i debatten är en önskan om att vindkraften
            ska ersätta andra energislag. Detta låter sig dock inte enkelt
            göras, dels då vindkraften levererar energi oregelbundet, dels
            därför att vindkraften levererar som allra sämst då efterfrågan
            på energi är som allra högst. I Sverige är energiåtgången i stort
            en funktion av utomhustemperaturen varpå elförbrukningen är nästan
            dubbelt så stor de kallaste vinterdagarna jämfört med de varmaste
            sommardagarna. Vindkraften levererar förvisso en högre genomsnittlig
            effekt när det är kallt och då luftdensiteten är högre, men de
            allra kallaste dagarna, när energiåtgången är som allra högst,
            står vindkraften i princip stilla då vinden uteblir. Sammantaget
            ser vi stora problem med planeringsmålet om 30 TWh/år vindkraftsel,
            varför vi anser att målet snarast bör upphävas.
          </p>
          <head xml:id="i-cyimdWeSfHRxh48HNSNfK" type="h2">
            Djurliv
          </head>
          <p xml:id="i-DsTFqtXDYy2yEAQnj4kGXB">
            Vindkraftverken är även ett hot mot många djurarter, såsom rovfåglar
            och fladdermöss, som riskerar att dödas av bladens rotation. Vid
            ansökningsförfarandet för uppförande av nya vindkraftverk menar
            ornitologer att de får för lite tid på sig för den kartering som
            ska göras, vilket leder till ett undermåligt underlag. Vi menar
            därför att det är rimligt att kräva att en inventering och kartering
            av djurlivet ska vara gjord redan då exploatören ansöker om att
            få uppföra nya vindkraftverk.
          </p>
          <head xml:id="i-QUz8hc26mBVraUuwBJA5EK" type="h2">
            Elcertifikatssystemet
          </head>
          <p xml:id="i-BCusLX5WBFwUTTSRyJRrsX">
            Vindkraften subventioneras på olika sätt och är helt beroende
            av detta för att få lönsamhet. De stora stödpengarna kommer via
            så kallade elcertifikat som under de senaste åren genererat 15–35
            öre extra per kWh. De sedan ett par år ovanligt låga elpriserna
            har dock kommit att bli besvärliga för vindkraftsintressenterna,
            och vindkraftslobbyn ropar nu efter mer bidrag och subventioner
            av medborgarnas pengar. Samma lobbyister har för övrigt tidigare
            motiverat vindkraftsutbyggnaden med att det skulle generera lägre
            elpriser, vilket givetvis är helt orimligt på det stora hela.
            Elcertifikatssystemet snedvrider konkurrensen och är ett mycket
            kostsamt subventionssystem för samhället. Hela systemet bör därför
            fasas ut, inte minst då nya investeringar i vindkraft inte ska
            tilldelas elcertifikat.
          </p>
          <head xml:id="i-Bk2CuQcyzNQaLDUPdE2Nu2" type="h2">
            Fondering av medel för skrotning av uttjänta vindkraftverk
          </head>
          <p xml:id="i-7HTejGz8X42HEb5tnek4Ej">
            Överslagsberäkningar har gett vid handen att kostnaden för att
            montera ner ett uttjänt 2-megawatts vindkraftverk kan uppgå till
            ca 700 000 kronor. Kommunerna saknar, med den nuvarande lagstiftningen,
            rätt att ställa krav på ekonomiska garantier på att den som uppför
            vindkraftverk verkligen också finansierar skrotningen när det
            blir dags. I en normal marknadsekonomi kan vi förvänta oss att
            en del av vindkraftsbolagen får ekonomiska bekymmer och i en del
            fall kanske också kommer att gå i konkurs. Detta faktum kan bli
            problematiskt när vindkraftsverkets ekonomiska eller tekniska
            livslängd har uppnåtts. I värsta fall kan markägaren tvingas stå
            för nedmonteringskostnaden. Det är därför angeläget att ansvarsförhållandet
            redan i dagsläget utreds och fastställs. En metod torde vara att
            de som uppför alternativt driver vindkraftverken årligen fonderar
            medel på låsta konton för att säkerställa betalning av de kostnader
            som uppstår vid nedmontering och skrotning. 2 öre per kWh är en
            siffra Energimyndigheten nämnt för kostnader kring nedmontering.
          </p>
          <head xml:id="i-EgF8oAVHVVrAZh2vzwF3Ev" type="h2">
            Förlorat fastighetsvärde
          </head>
          <p xml:id="i-6wqXdyguD2bjCvSBF6sLav">
            Vid uppförande av stora industrifastigheter, såsom vindkraftverk,
            för det med sig betydande lokala konsekvenser, såsom fördärvade
            natur- och kulturvärden, estetiska samt landskapsbildsmässiga
            värden. Ofta annekterar man också mark som kan komma i konflikt
            med framtida markanvändningsintressen. Många av dem som har oturen
            att ha bostadsfastigheter på fel ställe när vindkraftverken byggs
            upp kan dessutom drabbas av oljud och solreflexer. Dessa konsekvenser
            av vindkraftsetableringen betyder allt för ofta att fastighetsägare
            kring vindkraftverk får se värdet på sin fastighet falla.
          </p>
          <p xml:id="i-L9et8q93FAtpRBQjdeEp8K">
            Med anledning av denna insikt om problematiken med sänkta fastighetsvärden
            föreslår vi en lagstiftning som stipulerar att de som etablerar
            vindkraftverk ersätter kringboende för det eventuellt sänkta fastighetsvärdet.
          </p>
          <p xml:id="i-MtGh4Js8PxQAYMr2nzhCZe">
            Undertecknade föreslår också en utredning kring problematiken
            som redovisar i motionen framförda lokala följder av vindkraftsutbyggnad
            i termer av ekonomiska konsekvenser för de närboende.
          </p>
        </div>
        <div xml:id="i-3WKCstus8LVPrU1xgksut6" type="motSignatures">
          <list xml:id="i-TVwLVP5Gxc35b8RcrwaFAh">
            <item xml:id="i-C59eSEKV8HKcA1wF6VPyfG">
              Josef Fransson (SD)
            </item>
            <item xml:id="i-4YvbSYz2phUmAVDqYkPBBF">
              Thoralf Alfsson (SD)
            </item>
          </list>
        </div>
      </div>
    </body>
  </text>
</TEI>
