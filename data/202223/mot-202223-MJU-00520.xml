<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-00520">
  <teiHeader>
    <fileDesc>
      <titleStmt>
        <title>Gårdsnära slakt och slakttransporter</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:520 av Markus Wiechel (SD)</title>
          <idno type="rdwebb">HA02520</idno>
          <rs type="number">520</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA02520/text</ref>
          <ref type="dokument_url_html">https://data.riksdagen.se/dokument/HA02520</ref>
          <ref type="dokumentstatus_url_xml">https://data.riksdagen.se/dokumentstatus/HA02520</ref>
          <ref type="pdf">https://data.riksdagen.se/fil/D2244695-92BB-4A16-8D08-47D7560838CF</ref>
          <ref type="docx">https://data.riksdagen.se/fil/1D1989E2-8EC9-45B9-8AE1-751FD023F01C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NorYqmBaSDvnx5ZwMBda6C" type="signed"/>
        <correspContext corresp="i-NorYqmBaSDvnx5ZwMBda6C">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-939kjpDkhvmShSwn1aU8to" type="submitted">
          <date when="2022-11-18"/>
          <time when="12:37:02"/>
        </correspAction>
        <correspAction xml:id="i-VbEoo2GCACDiiMVnNMQr5m" type="reviewed">
          <date when="2022-11-18"/>
          <time when="15:01:54"/>
        </correspAction>
        <correspAction xml:id="i-5Rk1sAGVa7u4ciU8UdPRuB" type="referred">
          <date when="2022-12-01"/>
        </correspAction>
        <correspAction xml:id="i-J7cTKRPKyx6TMcySyksDMk" type="assigned">
          <date when="2023-04-21"/>
          <time when="16:44:25"/>
        </correspAction>
        <correspContext corresp="i-J7cTKRPKyx6TMcySyksDMk">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-EuNeYD7PMBCxuEMaVfseBk" type="behandlas_i"/>
        <correspContext corresp="i-EuNeYD7PMBCxuEMaVfseBk">
          <ref type="uppgift">2022/23:MJU9</ref>
          <ref type="ref_dok_id">HA01MJU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU9</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:520 av Markus Wiechel (SD) Gårdsnära
          slakt och slakttransporter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QDwuWihcchB19Vaozf4vAc">
            Förslag till riksdagsbeslut
          </head>
          <list style="ol">
            <item xml:id="i-7dEf4vUSUB4vGkiDyznF9x">
              Riksdagen ställer sig bakom det som anförs i motionen om att
              beakta införandet av en strategi för att öka den gårdsnära slakten
              i Sverige och tillkännager detta för regeringen.
            </item>
            <item xml:id="i-MNgwHLQaXtSWgrhVPH96sS">
              Riksdagen ställer sig bakom det som anförs i motionen om en översyn
              av hur väl rådande regler vid slakttransporter efterlevs och tillkännager
              detta för regeringen.
            </item>
            <item xml:id="i-E2C6V73XfghXazsdSH945A">
              Riksdagen ställer sig bakom det som anförs i motionen om att
              utreda skärpta konsekvenser för ansvariga vid övertramp av reglerna
              vid slakttransport och tillkännager detta för regeringen.
            </item>
            <item xml:id="i-PXv4gWtyDykzfjeVwSdjdt">
              Riksdagen ställer sig bakom det som anförs i motionen om att
              se över krav på att grisar som inte känner varandra ska skiljas
              åt under slakttransporten om inte särskilda skäl föreligger, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-VwZC5EdZf2bBCAgSqtWePm" type="h1">
            Gårdsnära slakt
          </head>
          <p xml:id="i-Bpzxs542YKb6pD75Ghndzk">
            År efter år får vi läsa fruktansvärda historier om verkligheten
            bakom slakt där oförlåtliga incidenter och en undermålig hantering
            av individer avlöser varandra. Vi får höra om överfulla djurtransporter
            där djur som saknar band till andra djur tvingas ihop i trånga
            utrymmen och om orimligt långa transportsträckor; i vissa fall
            har denna hantering resulterat i kroppsskador. Detta sker trots
            att det idag finns tydliga regler att förhålla sig till avseende
            lastning, förflyttning och avlastning. Vidare vet vi vilken stress
            som framkommer under på- och avlastning samt när olika djur tvingas
            att lämna sin trygga flock och den plats de levt på inför kommande
            slakt och sedan förs till en för dem helt främmande plats. Faktum
            är att dödsfall i samband med djurtransporter är förhållandevis
            vanligt förekommande, just till följd av den orimliga hantering
            som närmast kommit att bli en norm.
          </p>
          <p xml:id="i-BrWWyUJefZQDxKtFN3Kpqh">
            Trots att svensk djurskyddslag som säkerställer en viss nivå
            på djurvälfärd gäller under hela livet, inklusive de sista dagarna
            eller timmarna innan ett djur ska slaktas, finns det alltså betydande
            brister. Det kommer naturligtvis alltid att finnas ett behov av
            att transportera djur till en annan plats för slakt, och ibland
            också ett ganska stort antal djur. Dock finns det goda möjligheter
            att minska detta behov genom att använda sig av mobila slakterier,
            ett system som används storskaligt i flera andra länder – däribland
            USA – men som idag inte är så jättevanligt i Sverige.
          </p>
          <p xml:id="i-7wDvufDa5RvKfTPyBwSVNr">
            Hur går då detta till? Behörig personal transporterar flyttbara
            slaktanläggningar till djurens hem och eventuella uppfödningsplats,
            där de individer som ska slaktas kan vara nära sin trygga hemmiljö
            med andra djur och den bonde de känner igen. Det blir både en
            mer tidseffektiv och mer djuretisk metod för alla parter. När
            slakten är avslutad har djuren sluppit ett flertal betydande stressmoment
            och transporten kan därefter åka iväg med köttet.
          </p>
          <p xml:id="i-TFve92uJCPyadaNgbSLrMV">
            Att ta efter andra länder som i högre utsträckning använder sig
            av denna metod borde inte vara särskilt svårt i ett land som Sverige,
            som redan har en förhållandevis hög nivå på djurvälfärd. Regeringen
            bör inrätta en strategi för hur den gårdsnära slakten i Sverige
            kan öka utan att äventyra bedövning eller djurvälfärden i övrigt.
          </p>
          <head xml:id="i-FifVj6BMHkE4XLHV1aEQaZ" type="h1">
            Slakttransporter
          </head>
          <p xml:id="i-9zuzeWvDv2Mgs81hS4Jwy3">
            Varje år slaktas det ungefär 2,5 miljoner grisar i Sverige, och
            de är uppfödda på knappt 900 gårdar. Vid ungefär 6 månaders ålder
            är det dags för merparten av dessa att slaktas, varav de flesta
            måste transporteras med specialbyggda bilar till ett storskaligt
            slakteri. Under denna process, lastning, förflyttning och avlastning,
            finns det vissa regler att leva upp till och ansvaret för att
            så sker ligger hos det aktuella transportföretaget. Syftet med
            reglerna är naturligtvis att säkerställa en grundläggande nivå
            av djurvälfärd och Jordbruksverket listar tydligt vilka krav som
            gäller för samtliga djurtransporter:
          </p>
          <list style="ul">
            <item xml:id="i-93tvESAqyxyqeGnvfUcfHB">
              Du får bara transportera dina djur när de är lämpliga att transportera.
            </item>
            <item xml:id="i-X43tcYMD9QT1uBmADT4thY">
              Du får inte transportera djur som är sjuka eller skadade.
            </item>
            <item xml:id="i-5ff6n6Ef6xE2h22amr6PCp">
              Om djuren är lindrigt sjuka eller skadade kan du transportera
              dem om de inte lider under transporten.
            </item>
            <item xml:id="i-6Dk8j8AeH9BPQkTF7uiWTz">
              Om det behövs ska du kunna sköta om djuren under transporten.
            </item>
            <item xml:id="i-VKPBAoM3MwABQfyfBxXnDT">
              Utrymmet där djuren transporteras ska vara utformat så att djuren
              både kan stå upp och ligga ner i naturlig ställning.
            </item>
            <item xml:id="i-YL51Q36Q8zoWCo3Xxj1bjp">
              Om det behövs ska du kunna sätta in skiljeväggar som skyddar
              djuren i utrymmet.
            </item>
            <item xml:id="i-AH7y8rXPpS1nRbqoDahxKg">
              Utrymmet där djuren transporteras ska ha god ventilation och
              ska skydda djuren mot skador under transporten.
            </item>
            <item xml:id="i-MRafMsQ4wnN4aPPHbSEVnU">
              När du lastar i eller ur djuren ur fordonet ska du använda lämplig
              utrustning, till exempel lastramper.
            </item>
            <item xml:id="i-4kULnzLVxefWscLKrgzpzS">
              Om det finns behov ska rampen ha räcken och tvärgående ribbor
              som gör att djuren inte faller av rampen eller halkar. Rampen
              ska luta så lite som möjligt.
            </item>
          </list>
          <p xml:id="i-P6nDueajZe2R3M7Hs6fvoZ">
            Vidare finns det en lång rad andra regler som måste följas vid
            transport av grisar, exempelvis att transportbilen som används
            måste vara ren och torr samt ett minsta utrymme som gäller för
            transporten baserat på individernas tyngd. Därtill finns regler
            för transporter som är längre än 50 kilometer samt för vad som
            gäller för att tillåta transporter vars körtid överstiger åtta
            timmar.
          </p>
          <p xml:id="i-X9o8VUxRbcX8UKg7EG5Wz7">
            En pilotstudie (Bornhede, 2014) har tidigare visat att transportörer
            har använt sig av olika arbetssätt då de lastat på eller av grisar.
            Samtidigt uttryckte de en stor oro över att de eventuellt inte
            har gjort på rätt sätt, inte minst då deras arbete har skett under
            tidspress. Mot bakgrund av alla de regler som måste följas är
            denna osäkerhet inte särskilt förvånande. Missförhållanden i samband
            med dessa transporter är dessutom väldokumenterade och enligt
            diverse observationer står det klart att regelverk inte följs.
          </p>
          <p xml:id="i-WFAgHHL1CF3gLxU63fiedV">
            Därtill står det klart att hänsyn till grisarnas beteende inte
            tas. Grisar är oerhört intelligenta individer med starka familjeband
            som känner en enorm stress vid vissa situationer som tillåts idag,
            såsom att buntas ihop med för dem helt främmande grisar. Det bör
            mot bakgrund av detta göras en rejäl översyn av hur väl rådande
            regler vid slakttransporter efterlevs och konsekvenserna vid övertramp
            för de som bär ansvar för att så sker bör skärpas. Vidare måste
            hänsyn tas till grisarnas sociala behov och beteenden, varför
            det bör införas krav på att individer som inte känner varandra
            bör skiljas åt under transporten om inte särskilda skäl föreligger.
          </p>
        </div>
        <div type="motSignatures">
          <list>
            <item xml:id="i-2RjmeAkdD1h4QzN73o9Mav" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
