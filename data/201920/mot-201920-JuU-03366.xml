<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03366">
  <teiHeader>
    <fileDesc>
      <titleStmt>
        <title>Insatser mot terrorism och våldsbejakande extremism</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3366 av Johan Pehrson m.fl. (L)</title>
          <idno type="rdwebb">H7023366</idno>
          <rs type="number">3366</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023366/text</ref>
          <ref type="dokument_url_html">http://data.riksdagen.se/dokument/H7023366</ref>
          <ref type="dokumentstatus_url_xml">http://data.riksdagen.se/dokumentstatus/H7023366</ref>
          <ref type="docx">http://data.riksdagen.se/fil/F322B5DB-9FA1-4E67-9CE0-380D047E0CFE</ref>
          <ref type="pdf">http://data.riksdagen.se/fil/4016CE79-066A-46D7-8D3A-F4150A033F64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EDPNxC9SznvH5nyPs6WZbt" type="signed"/>
        <correspContext corresp="i-EDPNxC9SznvH5nyPs6WZbt">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-Wu8iAzL6ezUqYDzRGgEsoC" type="submitted">
          <date when="2019-10-03"/>
          <time when="19:05:57"/>
        </correspAction>
        <correspAction xml:id="i-89h5tEr3o5ecpuUTnDfskF" type="reviewed">
          <date when="2019-10-03"/>
          <time when="20:34:33"/>
        </correspAction>
        <correspAction xml:id="i-6N34AykLHkq7Vmp98zbTmE" type="referred">
          <date when="2019-10-11"/>
        </correspAction>
        <correspAction xml:id="i-Q3LQTGa7sNrihggBTwc3tz" type="assigned">
          <date when="2020-08-12"/>
          <time when="08:49:40"/>
        </correspAction>
        <correspContext corresp="i-Q3LQTGa7sNrihggBTwc3tz">
          <ref type="assignedTo">Justitieutskottet</ref>
        </correspContext>
        <correspAction xml:id="i-LnTaYbDKu4ijNqvfST6SEg" type="behandlas_i"/>
        <correspContext corresp="i-LnTaYbDKu4ijNqvfST6SEg">
          <ref type="uppgift">2019/20:JuU13</ref>
          <ref type="ref_dok_id">H701JuU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU13</ref>
          <ref type="ref_dok_titel">Ett särskilt straffansvar för samröre med en terroristorganisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QoWwkD5VZWsHrBMXdXaAJW" type="behandlas_i"/>
        <correspContext corresp="i-QoWwkD5VZWsHrBMXdXaAJW">
          <ref type="uppgift">2019/20:JuU32</ref>
          <ref type="ref_dok_id">H701JuU32</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU32</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VtoP5dXY9q1aUvuXuP2ELc" type="behandlas_i"/>
        <correspContext corresp="i-VtoP5dXY9q1aUvuXuP2ELc">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9A6AEUyadRiToHPe2GuQjR" type="motHeader">
        <div xml:id="i-Cc91ELsqaA2PyBnQ1RucX3" type="motTitle">
          Motion till riksdagen 2019/20:3366 av Johan Pehrson m.fl. (L)
          Insatser mot terrorism och våldsbejakande extremism
        </div>
      </div>
      <div xml:id="i-xzG4WB3MBsgtAf4n9AdEj" type="motBody">
        <div xml:id="i-Ei6onjMmgzSdw68MBDRGuc" type="motProposal" subtype="förslag">
          <head xml:id="i-JNWgSiPBvdD33vTerP9cQm">
            Förslag till riksdagsbeslut
          </head>
          <list xml:id="i-G9UBQWHdwJDvq55pGXHU28" style="ol">
            <item xml:id="i-LcheyHQzwcZcCE8M1Gdvvw">
              Riksdagen ställer sig bakom det som anförs i motionen om utvärdering
              av myndighetstillhörigheten för det nationella centret mot våldsbejakande
              extremism och tillkännager detta för regeringen.
            </item>
            <item xml:id="i-8rc9ubjBNETfZRMGCkpGWt">
              Riksdagen ställer sig bakom det som anförs i motionen om analys
              av hur den regionala samordningen mot radikalisering kan stärkas
              och tillkännager detta för regeringen.
            </item>
            <item xml:id="i-UMF5s8C9wrkjosZoS4gJ1B">
              Riksdagen ställer sig bakom det som anförs i motionen om straffansvar
              för deltagande i eller stöd till en terrororganisation och tillkännager
              detta för regeringen.
            </item>
            <item xml:id="i-9Fx3ohUHQRdWnPeXymoG5Y">
              Riksdagen ställer sig bakom det som anförs i motionen om förberedelse
              till resa i terrorismsyfte och tillkännager detta för regeringen.
            </item>
            <item xml:id="i-PWveDYrS35Hdx6FEoZxv77">
              Riksdagen ställer sig bakom det som anförs i motionen om särskild
              straffskala för grova brott gällande finansiering av terrorismresor
              och tillkännager detta för regeringen.
            </item>
            <item xml:id="i-G7ACHt4mbFya9fqY43ESey">
              Riksdagen ställer sig bakom det som anförs i motionen om bestämmelsen
              om olovlig kårverksamhet och tillkännager detta för regeringen.
            </item>
            <item xml:id="i-9FHHGgAZZhehPhsEBe3qeq">
              Riksdagen ställer sig bakom det som anförs i motionen om brottsutredning
              i fråga om s.k. återvändare och tillkännager detta för regeringen.
            </item>
            <item xml:id="i-Xsvr1P6PWPTqSfCetYo64s">
              Riksdagen ställer sig bakom det som anförs i motionen om informationsdelning
              och tillkännager detta för regeringen.
            </item>
            <item xml:id="i-3Vse6qrTjeCeNaZxq9pxkw">
              Riksdagen ställer sig bakom det som anförs i motionen om barn
              under 18 år till vårdnadshavare som rest utomlands för terrorverksamhet
              och tillkännager detta för regeringen.
            </item>
            <item xml:id="i-VDbzqPaySHpPejJXHLYrxJ">
              Riksdagen ställer sig bakom det som anförs i motionen om europeiskt
              samarbete mot terrorism och tillkännager detta för regeringen.
            </item>
          </list>
        </div>
        <div xml:id="i-RcvhqV4GN2179YVoZhNfG7" type="motContent">
          <head xml:id="i-89m9dqUw6sk78c5wUg6go7" type="h1">
            Motivering
          </head>
          <p xml:id="i-S9j7ut76BUWXCUa7mzpzr">
            Den öppna demokratin måste värnas. Terrorismen är ett grundläggande
            hot mot demo­kratin, det öppna samhället och enskilda människors
            liv och trygghet. Det extremistiska våldet och terrorismen kan
            slå urskillningslöst, till exempel mot de människor som råkar
            befinna sig på en plats när våldshandlingen utförs, men det kan
            också vara riktat mot människor och grupper som utpekas som motståndare.
            Konstnärer, författare, journalist­er och opinionsbildare kan
            hotas och utsättas för brott för det de skriver, gör och säger.
            Judar, muslimer, hbtq-personer, människor med mörk hudfärg eller
            människor från andra länder kan vara måltavlor för det de är.
          </p>
          <p xml:id="i-Tt3De9vJoxkUCnkWJd4GbJ">
            Drygt 2 000 personer bedöms enligt Säkerhetspolisen finnas inom
            den våldsbejakan­de islamistiska miljön. Ytterligare sammanlagt
            omkring 1 000 personer bedöms finnas inom den högerextremistiska
            respektive vänsterextremistiska miljön. Den nazistiska rö­relsen
            har vuxit i styrka och synlighet, och ett antal mord och grova
            våldsdåd kan knytas till denna miljö. Ökad uppmärksamhet bör också
            riktas mot problemet med så kallade ensamvargar, som visserligen
            kan drivas av politiska motiv men inte tillhör något fast nätverk.
          </p>
          <p xml:id="i-3m2G6p5n9vThojE6CKuMhk">
            Arbetet mot terrorism är tätt sammanflätat med arbetet för att
            förebygga och mot­verka radikalisering till våldsbejakande extremism.
            Den våldsbejakande extremismen hotar såväl demokratins institutioner
            som människors liv och frihet. Därför behövs långsiktiga och uthålliga
            insatser, vad gäller både att förhindra och bekämpa brottsliga
            handlingar och att förebygga våldsbejakande extremism.
          </p>
          <p xml:id="i-3N6w1oguii7ABvrcdoasJS">
            Liberalerna medverkade till de två sexpartiöverenskommelser som
            gjordes under den förra mandatperioden, 2015 respektive 2017,
            angående det fortsatta arbetet mot terrorism. Vi välkomnar att
            det därmed finns en bred och blocköverskridande samsyn om många
            frågor, men det som ingår i överenskommelserna är inte tillräckligt
            för att skapa effektiva åtgärder mot terrorism och våldsbejakande
            extremism.
          </p>
          <p xml:id="i-RCuXn1J8BYau8GbepVTYsp">
            Den islamistiska terrorrörelsen IS försök att upprätta en terrorstat
            i delar av Syrien och Irak har krossats. Ofattbara brott mot minoriteter
            och mot enskilda människor har begåtts. Cirka 300 svenskar reste
            under de gångna till Syrien eller Irak för att ansluta sig till
            IS eller andra terrorgrupper eller för att ge stöd åt det terroristiska
            statsbygget. Ett antal av dem har dött, men många har återvänt
            medan andra är kvar i fångläger. Längre fram i denna motion belyses
            frågan om de minderåriga barn vars vårdnadshavare har rest till
            ett IS-kontrollerat område.
          </p>
          <p xml:id="i-41Q7og6XWAY2VrDtpor97t">
            Ungefär hälften av IS-resenärerna bedöms ha återvänt. Det vore
            farligt att tro att de vänder hem därför att de har brutit med
            en extremistisk ideologi. Tvärtom kan det förut­sättas att många
            kommer att fortsätta arbeta på hemmaplan för att stötta terrorverksam­het
            och dra in fler. Sverige är ett av de länder i Europa som, i förhållande
            till sin befolk­ning, har varit en särskilt stor rekryteringsbas.
          </p>
          <p xml:id="i-3pQTs8YZ8QyLFaacEfyKv8">
            I detta sammanhang bör det än en gång betonas att terrorism inte
            är något som kom­mer utifrån. Även om flera internationella terroriströrelser
            har förankring på svensk mark är våldsbejakande extremism och
            terrorism också en inhemsk företeelse.
          </p>
          <p xml:id="i-LtKRYzSGLq2RYNCC8BhDJf">
            Sverige måste förstärka sitt arbete på flera plan. Vi behöver
            fortsätta ett långvarigt arbete för att motverka radikalisering
            till våldsbejakande rörelser, bedriva underrättelse­arbete rörande
            dessa grupperingar och ingripa för att hindra ny terrorrelaterad
            brottslig­het. Alla ansträngningar måste ske för att de som begått
            terrordåd utomlands ställs inför rätta. Rättsstatens principer
            ska upprätthållas.
          </p>
          <p xml:id="i-TTpZ7nmXT9993F6rJk9vW6">
            Arbetet mot terrorism och radikalisering till våldsbejakande
            extremism handlar inte bara om lagar. Ska vi effektivt få människor
            att vända extremismen ryggen och inte lockas in i den våldsbejakande
            spiralen måste lokalsamhället rustas. Så kan radikali­seringens
            drivkrafter hållas tillbaka och demokratin värnas.
          </p>
          <head xml:id="i-QPdFkRXv4RUyqh1rcvCk9w" type="h2">
            Arbetet mot våldsbejakande extremism
          </head>
          <p xml:id="i-SWXeDc81oqNa7V3A26mpGP">
            Den 1 januari 2018 inrättades ett permanent center mot våldsbejakande
            extremism vid Brottsförebyggande rådet, Brå. Liberalerna har länge
            velat ha en större långsiktighet i arbetet, varför vi i sak välkomnar
            att verksamheten har permanentats. Vi påminner dock om att vi
            invände mot att denna verksamhet hamnar under en expertmyndighet
            med ansvar för forskning och statistik men utan koppling till
            det dagliga operativa arbetet. Brottsförebyggande rådet hade i
            sitt eget remissyttrande avvisat en sådan lösning. Vi står fast
            vid att den nationella stödfunktionen mot våldsbejakande extremism
            borde ha lagts under Polismyndigheten.
          </p>
          <p xml:id="i-2d5EjKpG6wgiXh9hom5j8g">
            Trots ambitiösa satsningar brister det fortfarande i samordningen
            mellan olika in­satser för att förebygga radikalisering. Det är
            också alldeles för svårt att få hjälp. Vi anser att en ny funktion
            bör införas på regional nivå för att ta fram lägesbilder, göra
            riskbedömningar och samordna de insatser som kan behövas på grund
            av varningssig­naler som har fångats upp av olika samhällsaktörer:
            socialtjänst och skola, men också polis och säkerhetspolis. Med
            tanke på att känsliga personuppgifter hanteras är det naturligt
            att även denna regionala funktion ligger inom polisen. Det behövs
            en fördjupad analys av frågan om hur den regionala samordningen
            kan stärkas.
          </p>
          <p xml:id="i-B5ZCcsEmSgYU5xUDjtkset">
            Detta arbete ska främst ske tillsammans med skolan och socialtjänsten
            i syfte att förebygga att fler radikaliseras, men inte minst för
            att förhindra ny rekrytering. Skolan, socialtjänsten och även
            andra aktörer kan tillsammans med lokal polis tidigt identifiera
            personer och direkt erbjuda dem råd och stöd för att inte fastna
            i miljöer där de radikali­seras.
          </p>
          <p xml:id="i-WRHoZ6569c7JfR5Ghn6fSB">
            Vi anser att Sverige kan lära mycket av det förebyggande arbete
            som har byggts upp i Frankrike efter attackerna mot det franska
            samhället. Den franska stödlinjen mot radi­kalisering är väl utbyggd,
            och det finns ett brett och systematiskt arbete mellan olika samhällsaktörer
            för att fånga upp larmsignaler.
          </p>
          <p xml:id="i-QXarJ3EeypvmT5SzCRjiHw">
            I Sverige är det däremot alltför svårt att få hjälp för enskilda
            som känner oro för att någon är på väg att radikaliseras. Regeringens
            bidrag till den nationella stödtelefon som drevs av först Röda
            Korset och sedan Rädda Barnen upphörde den 1 maj 2018. Telefon­linjen
            drevs vidare med Rädda Barnens egna medel fram till årsskiftet
            2018/19, varefter den avvecklades. Detta fick ske trots att forskningsstudier
            från Segerstedtinstitutet vid Göteborgs universitet pekade på
            att denna så kallade orostelefon fyllde en viktig funk­tion för
            externa inringare, särskilt för anhöriga som oroade sig för att
            deras närstående radikaliserades. Forskningsstudien framhöll också
            att sådana funktioner annars föreföll saknas. Det är av största
            vikt att förbättra möjligheten för anhöriga att få hjälp i dessa
            situationer.
          </p>
          <head xml:id="i-DjDayRLeRADnCNv65yXfhB" type="h2">
            Straffrättsliga åtgärder mot terrorverksamhet
          </head>
          <p xml:id="i-YFpW4SEkt7tUL2qWRDeTTp">
            Under det senaste årtiondet har den straffrättsliga lagstiftningen
            mot olika former av terroristverksamhet stegvis skärpts och luckor
            har täppts till. Bland annat har det införts ett särskilt straffansvar
            för den som tar emot utbildning avseende bl.a. terroristbrott,
            eller som reser eller påbörjar en resa till ett annat land om
            avsikten är att begå eller förbereda eller att ge eller ta emot
            utbildning avseende bl.a. terroristbrott. Likaså har lagändringar
            trätt i kraft som innebär en utvidgning av straffansvaret för
            till exempel terrorismutbildning, terrorismresor och terrorismfinansiering.
          </p>
          <p xml:id="i-FM3xywVXQ4FGXroZmQyvMV">
            Liberalerna har länge även förespråkat att deltagande även i
            icke stridsrelaterade stödverksamheter till terrorverksamhet kriminaliseras.
            Frågan är komplex och kräver noggranna överväganden i förhållande
            till grundlagen. Liberalerna konstaterar därför i likhet med regeringen
            och övriga partier bakom terrorismuppgörelserna att vissa frågor
            behöver analysera ytterligare inom ramen för en grundlagsöversyn.
            Det är beklagligt att värdefull tid på detta sätt har gått förlorad.
            Detta får inte heller förhindra att det redan nu införs ett särskilt
            straffansvar för den som har vissa former av samröre med en terror­organisation
            om gärningen är ägnad att främja, stärka eller understödja terrororganisa­tionen,
            något som ligger utanför det grundlagsskyddade området.
          </p>
          <p xml:id="i-TH86rk9uzKGqm3TkqtDoxD">
            I sammanhanget kan nämnas att terroristbrottsutredningen parallellt
            har fått i upp­drag att göra en samlad översyn av den straffrättsliga
            lagstiftningen mot terrorism (dir. 2017:14, 2018:21, 2019:1, 2019:8,
            2019:33). Utredningen, som ska vara klar den 31 okto­ber 2019,
            ska även kunna föreslå straffskärpningar.
          </p>
          <p xml:id="i-Ura7U76a7dNwddfzytYonm">
            Vid sidan av dessa lagändringar behövs även ny lagstiftning för
            att göra det möjligt att tidigare gå in och förhindra en terrorresa.
            Om exempelvis en person aktivt insamlar information, hyllar terrororganisationer
            på sociala medier och planerar en resa i riktning mot ett konfliktområde
            med utrustning som är avsedd för en stridssituation borde rätts­väsendet
            kunna ingripa.
          </p>
          <p xml:id="i-DBa7FBq6AjyxTgaeM56rqM">
            Ändå är förberedelse till en resa i terrorismsyfte fortfarande
            inte kriminaliserat. Det är en lucka i lagstiftningen som bör
            täppas till. Även om bevisföringen är mer kompli­cerad vad gäller
            förberedelse till brott är det samtidigt angeläget att kriminaliseringen
            fyller sitt avsedda syfte att förhindra resor i terrorismsyfte.
          </p>
          <p xml:id="i-THimNZPps3EXavesn6XYfb">
            Liberalerna delar i och för sig bedömningen att den tidiga fullbordanspunkten
            för själva brottet gör att en kriminalisering i förfältet skulle
            träffa förhållandevis få situa­tioner, men i de situationerna
            skulle den å andra sidan vara av stor betydelse. Särskilt gäller
            detta möjligheten att tillfälligt dra in passet för en person
            som misstänks för ett brott. Om även förberedelse till terrorresor
            kriminaliseras kan passet eller motsvarande resehandling tillfälligt
            återkallas för den brottsmisstänkte och en resa därmed hindras
            i ett tidigare stadium.
          </p>
          <p xml:id="i-TqDmmULm8Y2FUzFQwdrj6D">
            Straffbestämmelsen för finansiering av en terrorismresa behöver
            skärpas. Enligt gällande lag gäller för finansiering av en resa
            samma straffskala som för själva resan, det vill säga fängelse
            i högst två år. Detta förbiser dock att kriminaliseringen av resan
            riktar sig mot en enskild persons resa, medan finansieringen däremot
            kan syfta till att möjliggöra resor för fler personer. När det
            handlar om finansiering i en större skala eller en systematisk
            form av terrorismresor behöver straffskalan ligga betydligt högre.
            Det är därför rimligt att även resefinansieringsbrottet har en
            särskild straffskala för grova brott på fängelse i lägst sex månader
            och högst sex år. Detta gör att straffskalan för grova fall av
            finansiering av terrorismresor harmoniseras med straffskalan för
            andra grova fall av finansiering av terroristverksamhet.
          </p>
          <p xml:id="i-V1UrJULv3pzXzK26QBSMdV">
            Som en av flera åtgärder för att underlätta lagföring av organisering
            av terrorverk­samhet på svensk mark bör även en översyn göras
            av bestämmelsen om olovlig kårverk­samhet. Bestämmelsen är gammal
            och straffskalan är låg. En analys bör göras av behov­et av att
            modernisera lagstiftningen.
          </p>
          <p xml:id="i-QUnTtY9Rnw9h8LHggkwZ9i">
            När nu många som har deltagit i IS eller andra terrorgruppers
            verksamhet har åter­vänt till Sverige är det av största vikt att
            samtliga utreds för brott. Om bevisläget eller andra omständigheter
            inte gör det möjligt att inleda en förundersökning kan detta inte
            ske, men utgångspunkten måste vara att rättssamhället gör sitt
            yttersta för att alla som har begått terroristbrott ska ställas
            till svars och lagföras i enlighet med rättsstatens principer.
          </p>
          <p xml:id="i-TKzNYyd7D9DYuJaFT7uRQ1">
            För att Säkerhetspolisen ska kunna fullgöra sitt uppdrag att
            förebygga och förhindra terrorhandlingar är underrättelser från
            signalspaning avseende utländska förhållanden av stor betydelse.
            Liberalerna har därför medverkat till en lagändring som innebär
            att Säkerhetspolisen och Nationella operativa avdelningen i Polismyndigheten
            kan bestäm­ma inriktningen av signalspaning och ta emot underrättelser
            med inhämtade uppgifter även om det pågår en förundersökning.
            Den nya lagen, som trädde i kraft den 1 augusti 2019, tydliggör
            samtidigt att dessa underrättelser inte får användas i en förundersökning.
          </p>
          <head xml:id="i-7T85xeqD9xaG1ykfVBbQQe" type="h2">
            Informationsutbyte mellan rättsväsendet och kommuner
          </head>
          <p xml:id="i-TVmhMtRfh4Lzkriq1nSdRw">
            De underrättelser som polisen får av Säkerhetspolisen behöver
            komma vidare till lokal nivå. Den information och de lägesbilder
            som är lämpliga att lämna vidare till den lokala polisen, skolan
            och socialtjänsten når i dag inte fram. Det innebär problem efter­som
            detta är samhällsfunktioner som oftast är först med att upptäcka
            en lokal problema­tik. Därför måste bestämmelser och rutiner för
            så kallad informationsdelning ses över.
          </p>
          <p xml:id="i-DFcw75Kr9VmzneWD5qpxrH">
            Säkerhetspolisen förmedlar relevant information om personer som
            har återvänt från att ha rest till konfliktområden till Polismyndigheten,
            men Polismyndighetens interna informationsspridning har inte fungerat
            tillfredsställande. Information från Säkerhets­polisen till polisen
            förs inte vidare ned till rätt nivå i organisationen, exempelvis
            den lokala polismyndigheten.
          </p>
          <p xml:id="i-WsJgC5Q4P9nXVCTsDftbZv">
            Detta är allvarligt och en stor brist i samhällets arbete mot
            extremister. Dessutom innebär detta även att viktiga myndigheter
            utanför Säkerhetspolisen och polisen inte får ta del av relevant
            information. Oavsett om situationen kräver en lagändring eller
            en ny instruktion i regeringens styrning av myndigheterna så är
            det viktigt att problemet snar­ast åtgärdas.
          </p>
          <p xml:id="i-5CiojnZ4nhCBmj1VHK8Jxk">
            För att det förebyggande arbetet ska vara effektivt och framgångsrikt
            krävs att alla aktörer på lokal nivå samverkar och bidrar till
            framtagandet av en lokal problembild. Det innebär bland annat
            att kommunerna, som har en särskilt viktig roll i det förebygg­ande
            arbetet, behöver skaffa sig en egen lägesbild och identifiera
            de åtgärder som be­höver vidtas mot bakgrund av denna.
          </p>
          <p xml:id="i-Vh6jhPoEjJUzGn7YdyPSsi">
            Utbytet av information fungerar långt ifrån enhetligt i landet.
            Det informationsutbyte som sker på vissa håll saknas på andra.
            Det gäller inte bara delning av information mellan Säkerhetspolisen
            och till exempel kommunens lokala samordnare utan även mellan
            Säkerhetspolisen och polisen.
          </p>
          <p xml:id="i-8mzfD4ntpjcj1tdJbSrTbn">
            Om det lokala arbetet på allvar ska kunna bedrivas effektivt
            krävs att vissa sekretess­regler ses över och att man underlättar
            för polisen och Säkerhetspolisen att utbyta in­formation. Det
            är uppenbart att så inte är fallet i dag. Dessutom måste delning
            kunna ske, inom vissa ramar, mellan Säkerhetspolisen och den lokala
            socialtjänsten om situa­tionen kräver att samhället ska kunna
            vidta åtgärder. Detta gäller när det handlar om både personer
            som är på väg att ansluta sig till terrorgrupper och personer
            som är åter­vändare från terrorverksamhet utomlands.
          </p>
          <p xml:id="i-2sLDKBVgKKHW1Ej5RtL3ry">
            I den andra sexpartiuppgörelsen mot terrorism (2017) ingick en
            punkt om att ta fram förslag till förändringar av de regler om
            sekretess och informationsutbyte som gäller för bland annat Polismyndigheten
            och kommuner vid samverkan mot terrorism. Den 15 augusti 2018
            föreslog en särskild utredare lagändringar för att underlätta
            informations­utbyte mellan bland annat Polismyndigheten, socialtjänsten
            och Transportstyrelsen i arbetet mot terrorism (bet. SOU 2018:65).
            Betänkandet har remissbehandlats men har ännu inte lett till lagstiftning.
            Dyrbar tid har gått förlorad. Skyddet för den enskildes integritet
            gör att sekretessbestämmelserna måste vara starka, men det måste
            finnas möjlighet för myndigheter att utbyta information som är
            av väsentlig betydelse för ett fungerande arbete lokalt mot terrorism
            och våldsbejakande extremism.
          </p>
          <head xml:id="i-Y1AH6H46SvS7vLpML5mFuG" type="h2">
            Barn till vårdnadshavare som har rest utomlands för terrorverksamhet
          </head>
          <p xml:id="i-TzF2ow188P1UCSX2hD5rJz">
            En särskild fråga av stor betydelse är hur Sverige ska agera
            gentemot de barn med svenskt medborgarskap eller permanent uppehållstillstånd
            i Sverige vars vårdnadshavare har rest för att ansluta sig till
            en terrororganisation. Flertalet av dessa barn är själva födda
            i Sverige och har förts utomlands av sina föräldrar, men det finns
            också barn som har fötts på plats i t.ex. ett IS-kontrollerat
            område i Syrien eller Irak.
          </p>
          <p xml:id="i-JXcYZqs4TuEAQStVLYhX6f">
            Sverige behöver medverka till att fastställa barnens identiteter,
            relationer till Sverige och eventuella medborgarskap, i samverkan
            med andra EU-länder eller FN, på plats där så är konsulärt möjligt
            eller annars i närområdet. I vissa fall kan de barn som har fötts
            i Syrien ha vårdnadshavare som kommer ifrån olika länder. I andra
            fall kan den ena vård­nadshavaren som har haft en koppling till
            Sverige ha avlidit och den andra vårdnadsha­varen kan ha en koppling
            till ett annat land. Detta bör också redas ut.
          </p>
          <p xml:id="i-Qh4xV2P4SuApdHFBvCo3x5">
            De barn som det handlar om befinner sig på en annan stats territorium
            där det land­ets lag gäller. Vad gäller de barn som visar sig
            ha sin starkaste koppling till Sverige bör svenska företrädare
            medverka till att de kan komma till Sverige så snart det kan ske
            på ett säkert och konsulärt fungerande sätt.
          </p>
          <p xml:id="i-XjrSFcayCKS3v552qqy3Ze">
            Utmaningarna för de kommuner som tar emot dessa återvändande
            barn är stora. Centrum för våldsbejakande extremism har, som framhålls
            i budgetpropositionen för 2020, ett viktigt ansvar att hjälpa
            till att förbereda kommunerna. Det handlar om indivi­der som har
            hög sannolikhet för att vara såväl traumatiserade som radikaliserade.
          </p>
          <p xml:id="i-TPx6TX7tigtUxyeQhk4mok">
            I de fall barnet eller barnen kommer hem utan myndigheters inblandning
            så är ändå utredningen inledd och det eller de kan omedelbart
            omhändertas vid ankomst till Sverige. Socialnämnden får besluta
            om omedelbart omhändertagande om det är sanno­likt att den unge
            behöver beredas vård och rättens beslut inte kan avvaktas med
            hänsyn till risken för den unges hälsa eller utveckling eller
            till att den fortsatta utredningen kan försvåras eller vidare
            åtgärder hindras (6 § LVU).
          </p>
          <p xml:id="i-416Xe4d7DwwGbD4YswCSPv">
            En utredning bör även inledas i de fall då en minderårig på eget
            bevåg har åkt för att ansluta sig till en terrororganisation.
            I de fall då barnet/den unge på eget bevåg har anslu­tit sig till
            en terrororganisation ska barnet/den unge självklart även utredas
            för brottsmiss­tankar.
          </p>
          <p xml:id="i-R8qwRyUEbYafmwuDiNWejn">
            I de fall då en vårdnadshavare har anslutit sig till en terrororganisation
            och tagit med sig barnet/barnen men där det finns en vårdnadshavare
            kvar i Sverige som inte har sam­röre med någon terrororganisation
            måste vårdnadsfrågan utredas av familjerätten. Detta sker vid
            sidan av processen kring barnets faktiska situation och behov.
          </p>
          <p xml:id="i-HVMJohVDQcFXo5grUaV114">
            Det är av största vikt att de barn som återvänder skyndsamt får
            tillgång till kris- och traumabearbetning. Det är även nödvändigt
            att bedöma risken för att även barnen har radikaliserats och vilka
            insatser som krävs för avradikalisering.
          </p>
          <p xml:id="i-DHuK1gYcQJfT49mvbUZ3W8">
            Stöd och handledning måste även ges till de familjehem och institutioner
            där barnen/unga placeras. Detta gäller även för personal inom
            förskola och skola, liksom för personal inom socialtjänsten och
            hälso- och sjukvård.
          </p>
          <p xml:id="i-Af2Zqen7GXvQgg3phiTiyU">
            En riskfaktor är att de handläggare inom socialtjänsten och de
            politiker i social­nämnderna som ansvarar för att fatta beslut
            om ett omhändertagande kan uppleva rädsla att fatta dessa beslut.
            Det har skett i andra ärenden som rör t.ex. omhändertagande av
            barn som utsätts för hedersrelaterat våld och förtryck likväl
            som i ärenden som rör omhändertagande av barn till vårdnadshavare
            som är kriminella. Därför måste det göras en tydlig säkerhetsplanering
            för ansvariga beslutsfattare.
          </p>
          <head xml:id="i-FszMQBZnCDDXeyUwNvx1Rw" type="h2">
            Europeiskt samarbete
          </head>
          <p xml:id="i-4KnQpD4F6WaXV5Y1cCvZr9">
            Det är av största vikt att Sverige deltar aktivt för att stärka
            det europeiska samarbetet för att förebygga, förhindra och lagföra
            terrorism. Detta handlar både om att bygga ut de institutionella
            strukturerna för EU:s polisiära samarbete och åklagarsamarbete
            mot grov och gränsöverskridande brottslighet, och om att på nationell
            nivå hämta hem goda exempel från andra länder. Detta gäller både
            det förebyggande arbetet, där det är viktigt att lära av framgångsrika
            arbeten för att lokalt motverka radikalisering och värvning till
            våldsbejakande rörelser, och underrättelse- och lagföringsverksamheten.
            Liberalernas förslag för att stärka det europeiska brottsbekämpande
            samarbetet utvecklas i den särskilda motionen om grov organiserad
            brottslighet.
          </p>
          <p xml:id="i-RE1cghGpJ3t1mMdziUgGSX">
            I detta arbete har Europol en viktig roll. Ett av de projekt
            som Europol nyligen har sjösatt handlar om att motverka värvning
            till eller uppvigling till stöd för terroristverk­samhet via sociala
            medier. Genom vår avgift till Europol bidrar Sverige till finansiering
            av detta projekt, men det är viktigt att också operativt delta
            i satsningen mot bakgrund av de problem som Sverige har med resande
            radikaliserade ungdomar och vikten av att aktivt bidra i arbetet
            mot terrorism. Även inom ramen för det starka svenska grundlags­skyddet
            för yttrandefriheten – som inte ska rubbas – torde det finnas
            goda möjligheter att delta operativt i europeiska insatser för
            att kartlägga och motverka terrororganisa­tioners rekrytering
            via nätet.
          </p>
        </div>
        <div xml:id="i-7ADqSdguNWrutPyzN5FDL1" type="motSignatures">
          <list xml:id="i-WDctczzKQyuGHZ7anHExwQ">
            <item xml:id="i-EUBaeADMV31APSwY7Qtus6" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-W8bTCXf2dxRt7JECWX43jQ" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-HYTfuPgiozKazYCsmg4yQZ" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-T7ayFDJ4e76CYYx4avJP43" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-32yJFwrcL1wBYMtd1fF1fD" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-YSZmGYQR4zcETMKxhTABNF" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-ZUu1tMPmSnbJreffJFBA3" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
