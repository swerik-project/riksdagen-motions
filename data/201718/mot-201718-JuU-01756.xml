<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-01756">
  <teiHeader>
    <fileDesc>
      <titleStmt>
        <title>Ompröva nämndemannasystemet</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1756 av Maria Abrahamsson (M)</title>
          <idno type="rdwebb">H5021756</idno>
          <rs type="number">1756</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5021756/text</ref>
          <ref type="dokument_url_html">http://data.riksdagen.se/dokument/H5021756</ref>
          <ref type="dokumentstatus_url_xml">http://data.riksdagen.se/dokumentstatus/H5021756</ref>
          <ref type="docx">http://data.riksdagen.se/fil/750B7A77-39D3-4A56-B684-586465857877</ref>
          <ref type="pdf">http://data.riksdagen.se/fil/B451F32E-06BA-41DB-B317-B604AE5CA28F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3yn29nhBXRodGza7v537QC" type="signed"/>
        <correspContext corresp="i-3yn29nhBXRodGza7v537QC">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-KbtZpqSwQDqsG96BdbYxdg" type="submitted">
          <date when="2017-10-03"/>
          <time when="13:48:03"/>
        </correspAction>
        <correspAction xml:id="i-FrR2PeeQEi4kJZhMYqAt9g" type="reviewed">
          <date when="2017-10-03"/>
          <time when="14:56:41"/>
        </correspAction>
        <correspAction xml:id="i-DtxHhJGDAWq2gej9rssgzD" type="referred">
          <date when="2017-10-13"/>
        </correspAction>
        <correspAction xml:id="i-YMJx4mdszmRmhHwSB49xGq" type="assigned">
          <date when="2018-10-08"/>
          <time when="08:52:36"/>
        </correspAction>
        <correspContext corresp="i-YMJx4mdszmRmhHwSB49xGq">
          <ref type="assignedTo">Justitieutskottet</ref>
        </correspContext>
        <correspAction xml:id="i-8LWHdPvzCLFGxd3mXVHwzf" type="behandlas_i"/>
        <correspContext corresp="i-8LWHdPvzCLFGxd3mXVHwzf">
          <ref type="uppgift">2017/18:JuU15</ref>
          <ref type="ref_dok_id">H501JuU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QPP7FfQnFcg8DPrZ2sYU5G" type="motHeader">
        <div xml:id="i-7oskDN7FGp1wJ29rz3jGDe" type="motTitle">
          Motion till riksdagen 2017/18:1756 av Maria Abrahamsson (M) Ompröva
          nämndemannasystemet
        </div>
      </div>
      <div xml:id="i-T5NLJnhzBVpd2E2ThS7YFA" type="motBody">
        <div xml:id="i-RD9heN4xWDYPNwDvRTbo5S" type="motProposal" subtype="förslag">
          <head xml:id="i-KC1SZGKTYzTtc6rGD1XQSg">
            Förslag till riksdagsbeslut
          </head>
          <list xml:id="i-AEaJoW6ZS2RWfqPRgmLVAY">
            <item xml:id="i-GhrRcF7NgyooPFR8bJ4BtX" sortKey="Yrkande 1">
              Riksdagen ställer sig bakom det som anförs i motionen om en omprövning
              av nämndemannasystemet och tillkännager detta för regeringen.
            </item>
          </list>
        </div>
        <div xml:id="i-7SmJkgyFXJeDZhhhBRN6su" type="motContent">
          <head xml:id="i-V9dkmLZeP5LnMwZTVwQEUk" type="h1">
            Motivering
          </head>
          <p xml:id="i-XrkYPjNpx59wnxfiy8K6ko">
            Nämndemannainstitutets förespråkare brukar hävda att de politiskt
            nominerade nämndemännen står för folkligt förnuft, medborgerliga
            värderingar, mångfald och demokratisk legitimitet samt bidrar
            till att tillgodose medborgarnas intresse av insyn i den dömande
            verksamheten.
          </p>
          <p xml:id="i-UxmEuzB7Y5CFG5nNwa6gt">
            Dessa sanningar – om de någonsin har kunnat kallas så – håller
            inte längre. Alliansregeringen tog klokt till sig av den allt
            hårdare kritiken som på senare år har framförts i samhällsdebatten
            mot nämndemannasystemet. Genom ett av 2013/14 års riksdags sista
            beslut skärptes kraven på nämndemännen. Från den 1 september 2014
            kan domstolarna begära utdrag ur polisens brottsregister, och
            en nämndeman får inte ha försatts i konkurs. Det har också blivit
            lättare för domstolarna att avsätta nämndemän som har begått brott
            eller som på annat sätt visar sig vara olämpliga. Nämndemännen
            ska dessutom genomgå en obligatorisk introduktionsutbildning.
          </p>
          <p xml:id="i-EHfaCDwsWdad8RqHLt2oFG">
            En återkommande kritik mot nämndemannasystemet gäller den partipolitiska
            kopplingen. I ett försök att möta kritiken har reglerna ändrats
            så att val av nämndemän numera inte ska hållas i anslutning till
            val av kommun- och landstingsfullmäktige. Nyordningen syftar till
            att göra det mer tydligt att nämndemannauppdraget inte är ett
            politiskt uppdrag.
          </p>
          <p xml:id="i-M81dZaLMQk4Mnu8AuADL3U">
            Allt detta är välkomna steg i rätt i riktning. Men för att upprätthålla
            allmänhetens förtroende för våra domstolar krävs mer. Från legitimitetssynpunkt
            räcker det till exempel inte att domstolarna lättare kan avsätta
            olämpliga nämndemän. Faktum är att varje gång nämndemän tvingas
            lämna sina uppdrag på grund av att de har gjort bort sig – det
            händer ganska ofta – riskerar förtroendet att rubbas inte bara
            för nämndemannasystemet utan för domstolarnas verksamhet i sin
            helhet.
          </p>
          <p xml:id="i-Lf5wShAU93wpcFJD5yM5eV">
            Inte heller räcker det att flytta fram tidpunkten för de politiska
            församlingarnas val av nämndemän för att slippa kritiken mot att
            uppdraget är politiskt. Den åtgärden kan likaväl ses som ett försök
            att maskera att det fortfarande är partipolitiker som nomineras
            till nämndemän. Även om rekryteringen av nämndemän i framtiden
            delvis skulle ske ur en så kallad fri kvot eller liknande ska
            de politiska församlingarna nominera sina egna sympatisörer till
            nämndemän, med åtföljande förtroendeskador för rättsväsendet och
            rättsosäkerhet i domstolsprocessen.
          </p>
          <p xml:id="i-Nfb2iNpmBHP3D1D5PdZ75A">
            Våren 2013 föreslog Straffprocessutredningen (SOU 2013:17) och
            Nämndemannautredningen (2013:49) att nämndemännen skulle avskaffas
            i hovrätterna och kammarrätterna. Dessvärre valde regeringen att
            inte genomföra utredningsförslagen i dessa delar. Efter 40 års
            erfarenhet och i enlighet med de båda utredningarnas förslag är
            dock tiden mogen för en återgång till vad som gällde före 1975,
            när den dåvarande justitieministern lanserade ordningen med politiskt
            nominerade domare också i överrätterna. Även hovrätterna skulle
            inrätta sig i ledet och bli mer mottagliga för signaler från progressivt
            politiskt håll.
          </p>
          <p xml:id="i-V55jAZBt2dFGjgUoY493cA">
            Den formella motiveringen för att nämndemän ska delta även i
            överrätternas avgöranden är att de, precis som i underrätterna,
            bidrar till ökad insyn och garanterar att domstolarnas verksamhet
            ligger i linje med allmänna värderingar i samhället. Att nämndemän
            förbättrar medborgarnas insyn i rättsprocessen låter tryggt och
            bra. Men närmare betraktat är det högst oklart på vilket sätt
            insynen skulle bli bättre. Nämndemän är i likhet med yrkesdomare
            förbjudna att yppa vad som sägs under domstolens överläggningar.
            Det högtidliga talet om medborgerliga värderingar och mångfald
            klingar falskt eftersom det av naturliga skäl aldrig går att få
            en representativ sammansättning inom grupper av två eller tre
            nämndemän.
          </p>
          <p xml:id="i-MixCSQ3EPEDWoGhjaKDn8T">
            Ett resultat av valet 2014 är en kraftig ökning av nämndemän
            från Sverigedemokraterna. Feministiskt initiativ klarade visserligen
            inte riksdagsspärren men röstades in i 13 kommuner och fick därmed
            mandat att i likhet med riksdagspartierna nominera nämndemän till
            våra domstolar. I ett system som innebär att sverigedemokrater
            och extremfeminister har rätt att till betydande antal nominera
            egna företrädare som lekmannadomare – också till förvaltningsdomstolar
            som handlägger bland annat migrationsärenden och verkställighet
            i vårdnadsmål – riskerar människors förtroende att rubbas inte
            bara för asylprocessen och vårdnadstvister mellan kvinnor och
            män, utan för det svenska rättssystemet och rättskipningen i stort.
            Men av demokratiska skäl är det inte möjligt att på förhand sortera
            bort vissa partiers företrädare. Även extrempartier till höger
            och vänster måste inom ramen för nuvarande system ges möjlighet
            att nominera nämndemän.
          </p>
          <p xml:id="i-Q6q85iNH8cKWh5Ciq3djLb">
            Trots nämndemannasystemets väl kända nackdelar från förtroende-
            och rättssäkerhetssynpunkt har utvecklingen paradoxalt nog gått
            i riktning mot starkare nämndemannainflytande. Nämndemännen har
            fått individuell rösträtt och säte i hovrätterna och kammarrätterna.
          </p>
          <p xml:id="i-LrMYaCiMyKTkA6mxXiPZ66">
            Riksdagens uppstramning av nämndemannasystemet i och med reformen
            2014 markerar början på en angelägen omprövning i riktning mot
            en minskad medverkan av nämndemän i rättskipningen. Ett naturligt
            andra steg i den utvecklingen är att återgå till ordningen med
            kollektiv rösträtt som gällde fram till 1982 i tingsrätterna och
            länsrätterna (numera förvaltningsrätterna). Det bör också övervägas
            att – efter finländsk förebild – låta domstolen själv avgöra vilka
            mål som lämpar sig för medverkan av nämndemän. En tredje möjlighet
            är att avskaffa nämndemännen helt i överrätterna. Slutligen bör
            en omprövning ske av den övergripande frågan om nämndemannasystemet
            alls ska finnas kvar.
          </p>
        </div>
        <div xml:id="i-Fvg3zhvZjS9BtgDbtegdTv" type="signatureBlock">
          <list xml:id="i-BPLU9wBk7Ludfb78CAMxMq">
            <item xml:id="i-9o1ZsKMePTSH8iPpii4BTE" who="i-Cd1KL55s1P4VpgkZMge4ns" type="signature">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
