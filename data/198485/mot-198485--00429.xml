<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00429">
  <teiHeader>
    <fileDesc>
      <titleStmt>
        <title>Villkoren för obduktion</title>
        <author>Kerstin Anér och Hans Petersson i Röstånga </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkoren för obduktion</title>
          <idno type="rdwebb">G802429</idno>
          <rs type="number">429</rs>
          <ref type="dokument_url_text">http://data.riksdagen.se/dokument/G802429/text</ref>
          <ref type="dokument_url_html">http://data.riksdagen.se/dokument/G802429</ref>
          <ref type="dokumentstatus_url_xml">http://data.riksdagen.se/dokumentstatus/G802429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A435uP5BjRitjYFGF9Nmk4" type="signed"/>
        <correspContext corresp="i-A435uP5BjRitjYFGF9Nmk4">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__429/mot_198485__429-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1984/85
          </p>
          <p>
            429-432 Motion
          </p>
          <p>
            1984/85:429
          </p>
          <p>
            Kerstin Anér och Hans Petersson i Röstånga Villkoren för obduktion
          </p>
          <p>
            Hur människorf behandlas i livets slutskede är i dag föremål
            för oerhört mycket debatt, och detta med all rätt. En döende människa
            är den maktlösaste av alla, och om samhället ignorerar hennes
            krav på skydd är det inget rättssamhälle. Det kan gälla definitioner
            av dödsbegreppet som är till för att hjälpa de levande, inte dem
            som dör, och det kan gälla rätten att få tillgång till en uppmärksam
            personlig vård så att man inte känner sig övergiven av alla —
            så som en kvinna, döende i cancer, nyligen beskrev den svenska
            sjukvården. Vi önskar emellertid ta upp en annan fråga i detta
            sammanhang, som rör behandlingen av den döda kroppen, sedan livet
            enligt alla kriterier flytt. Vad som då händer är i 40 90 av fallen
            att liket obduceras. Det sker dels för att läkarna anser sig behöva
            den kunskap som obduktionen kan tänkas ge, dels av rättsmedicinska
            skäl när det inte är en naturlig död. Det kan vid ett dödsfall
            vara så, att ingen läkare anser sig kunna utfärda dödsbevis utan
            förordar en fullständigare undersökning — han kanske anser sig
            veta för litet om den dödes sjukdom etc. eller dödsfallet hör
            under de många olika typer av dödsfall där en obduktion enligt
            föreliggande föreskrif- ter måste ske, innan dödsbevis kan utfärdas.
            I båda fallen överlämnas ärendet till polismyndigheten, som har
            att föranstalta om en undersökning av rättsläkare. Den döde forslas
            då — många gånger långa vägar — till en rättsläkarstation för
            obduktion. Det finns sex rättsläkarstationer i landet. Den totala
            öppning och genomgång av den döda kroppen, inkl. kraniet, som
            en obduktion innebär, medför ju vanligtvis att flertalet organ
            efteråt är demolerade (sönderskurna). Kroppen och huvudet sys
            ihop, och i detta skick får de anhöriga tillbaka den avlidne.
            Det är lätt att förstå om människor på alla sätt värjer sig för
            en sådan behandling av en kär anhörig; sitt barn, sin make, mor,
            bror etc. Mycket talar för att människorna i stort inte vet vad
            obduktion egentligen innebär, och vi tror att det är en känslig
            sak för såväl sjukvårdspersonal som polis att förklara detta närmare
            för ovetande, sörjande anförvanter. Visste alla vad det här är
            fråga om, skulle man säkert möta många fler motreaktioner beträffande
            detta förfaringssätt.
          </p>
          <p>
            Vad händer om en människa här vädjar om att obduktion ej skall
            ske. Tydligen ingenting! Enligt obduktionslagen kan samhället
            under vissa betingelser beakta en sådan vädjan, men obduktionslagen
            gäller inte de fall
          </p>
          <p>
            som nu berörts. Här är den enskilde maktlös. Läkare och/eller
            polis är så uppbundna av de regler som gäller för dödsbevis m.
            m. att man, även när allt talar för en naturlig död eller död
            genom rent olycksfall, känner sig nödsakad
          </p>
          <p>
            1 Riksdagen 1984/85.3 saml. Nr 429-432
          </p>
          <pb facs="riksdagen-motions-pdf/data/198485/mot_198485__429/mot_198485__429-002.pdf"/>
          <p>
            Mot. 1984/85:429 2
          </p>
          <p>
            att föreslå resp. föranstalta om en fullständigare undersökning
            av den avlidne (obduktion) med allt vad det innebär för anhöriga
            m. fl. Det är en märklig — och dyr — trafik som ständigt pågår
            från sjukhus och bårhus etc. till olika rättsläkarstationer. Åtskilliga
            tusen döda forslas på detta sätt fram och åter årligen. Säkert
            endast ett fåtal av dessa transporter behövs ur rättssäkerhets-
            synpunkt. Hur många fall är mord? Det händer att polisen, där
            de tvingande föreskrifterna inte lägger hinder i vägen, försöker
            begränsa dessa transpor- ter. Man vill ta etiska hänsyn, man vill
            hålla utredningen inom rimliga gränser och man vill undvika stora
            och onödiga kostnader för statsverket. Men om man ej kan erhålla
            dödsbevis, måste man begära en dödsorsaksundersökning med de konsekvenser
            som vi här har redogjort för. Det bör påpekas att den obduktion
            av rättsmedicinsk karaktär som betecknas ”enkel dödsorsaksundersökning”
            kan i vissa fall ske på sjukhus. I vilken utsträckning detta sker
            i landet som helhet är okänt. Beträffande den kliniska obduktionen
            (obduktion på sjukhus) har den avlidne och de anhöriga genom obduktionslagen
            tillförsäkrats ett visst skydd. Av lagens 3 $ framgår bl. a.:
            ”Är dödsorsaken ”känd” får dock obduktion ej äga rum, om den avlidne
            eller nära anhöriga till honom uttalat sig emot det” etc. Man
            frågar sig gärna, varför man inte direkt här har angivit, att
            de anhörigas tillstånd skall inhämtas innan obduktion sker. Av
            lagtexten i 4$ framgår att det ändå skall vara så. Nu torde det
            emellertid i praktiken ofta fungera på det sättet, att det är
            den anhörige som får vara aktiv. När döden har inträtt på grund
            av sjukdom eller olycksfall, får de anhöriga skynda sig till första
            bästa läkare — eller kanske till polisen — med en vädjan: ”Det
            blir väl ingen obduktion”. Vidare måste man fråga sig vad kriteriet
            är på ”känd” dödsorsak. Gränserna för detta kriterium bestämmer
            ju när obduktion får ske mot den avlidnes eller de anhörigas vilja.
            Såvitt vi förstår rör det sig här i stor utsträckning om en ren
            bedömningssak. Det bör i detta sammanhang nämnas, att en klinisk
            obduktion enligt vad som inhämtats, ibland kan vara en partiell
            karaktär. I regel lär man dock även här genomföra en hel obduktion.
            Utfärdandet av dödsbevis och därmed sammanhängande frågor regleras
            i en rad olika författningar. Flertalet föreskrifter finns sammanfattade
            i Socialstyrelsens författningssamling SOSFS (M) 1980:1. Här finns
            sålunda regler för när dödsbevis får och inte (utan särskilda
            undersökningar) får utfärdas, när polisen skall kopplas in och
            föreskrifter om olika undersök- ningsformer m. m. Föreskrifter
            som utarbetats i samråd med rikspolisstyrel- sen och statens rättsläkarstationer,
            gäller i tillämpliga delar även för polisväsendet. Det framgår
            av inledningen till dessa föreskrifter att socialstyrelsen är
            medveten om en tilltagande svårighet i vissa fall när det gäller
            utfärdandet av dödsbevis. Man framhåller ”vikten av att det inom
            sjukvården skapas sådana rutiner att utan efter sättande av rättssäkerhetskraven
            dödsbevis kan utfärdas utan polismyndighets medverkan i alla de
            situationer, då det ej
          </p>
          <pb facs="riksdagen-motions-pdf/data/198485/mot_198485__429/mot_198485__429-003.pdf"/>
          <p>
            Mot. 1984/85:429 3
          </p>
          <p>
            föreligger saklig grund att göra anmälan till polismyndighet”.
            Det finns också polismyndigheter och företrädare för sjukvården
            som av såväl etiska som ekonomiska skäl försöker få till stånd
            en viss förenkling av rutinerna för utfärdandet av dödsbevis i
            enlighet med socialstyrelsens uttalande. De författningar det
            här gäller är emellertid så utformade, att man — inom ramen för
            dessa — endast i mycket begränsad omfattning kan komma ifrån de
            problem, som vi här aktualiserat, nämligen obduktion mot den avlidnes
            och/eller de anhörigas vilja. I socialstyrelsens föreskrifter
            exemplifieras t. ex. en rad olika dödsfallskategorier, där fullständig
            dödsorsaksundersökning (obduktion) alltid skall ske, även om sannolik
            dödsorsak skulle kunna fastställas utan obduktion. Detta är myndigheterna
            bundna av, ehuru det här som eljest kanske kan finnas olika tolkningar
            på vissa punkter. Lägg till detta sedan alla kliniska obduktioner
            som läkare, för att uppfylla en rigorös tolkning av begreppet
            ”känd” dödsorsak, anser sig nödsakade att genom- föra. För de
            efterlevande är det ofta en svår chock att vid avskedet från den
            avlidne få se i vilket skick obduktionen lämnat denne. Föräldrar
            har berättat om hur deras barns ansikte var så förändrat att de
            inte kunnat känna igen henne. Sådan erfarenhet kan sätta spår
            under långa tider och göra en redan svår sorgetid ännu svårare.
            De ändringar i lagen som bör införas för att tillvarata både de
            avlidnas och deras anhörigas integritet, bör vara dels att de
            anhörigas tillstånd skall inhämtas före obduktion, såvida inte
            särskilda skäl finns. Därmed ligger bevisbördan hos den som vill
            obducera, inte hos de sörjande. Vidare bör det införas en möjlighet
            att underlåta obduktion vid dödsolycksfall, där dödsor- saken
            är uppenbar, t.ex. att ett barn fallit och slagit ihjäl sig. Att
            en innebränd måste obduceras för att se om vederbörande inte var
            död resp. dödad, innan branden bröt ut, är en helt annan sak.
            Slutligen förekommer en annan sorts olämplig behandling av avlidnas
            kroppar, som enligt nuvarande bestämmelser inte kan åtgärdas.
            Så länge en patient lever, kan han/hon eller de anhöriga anmäla
            till Hälso- och sjukvårdens ansvarsnämnd om de anser att vården
            har brustit i något avseende. Så snart patienten är död, upphör
            denna rätt. Det har emellertid förekommit att avlidnas kroppar
            av slarv eller missförstånd blivit vanskötta eller fel hanterade
            på olika sätt. Det mest drastiska var väl en kvinna, vars lik
            på grund av något organisatoriskt missförstånd förvarades flera
            dygn i en alldeles för varm lokal, i stället för att ligga i fruset
            tillstånd. När begravningen skulle ske och de anhöriga infann
            sig, var liket i sådant tillstånd att man inte kunde genomföra
            en traditionell begravning sådan de anhöriga tänkt sig, utan måste
            hastigast få kistan i graven utan vidare ceremonier. De sörjande
            tog mycket hårt vid sig av detta och klagade hos HSAN, som dock
            inte kunde ta upp klagomålet av ovan angivna skäl. Här krävs också
            en ändring i bestämmelserna, dvs. så att också sjukvårds- personalens
            hantering av en avlidens kropp kan höra till det som HSAN har
          </p>
          <p>
            1" Riksdagen 1984/85.3 saml. Nr 429-432
          </p>
          <pb facs="riksdagen-motions-pdf/data/198485/mot_198485__429/mot_198485__429-004.pdf"/>
          <p>
            Mot. 1984/85:429 4
          </p>
          <p>
            att ta ställning till. En död kropp blir inte plötsligt ett föremål
            som man inte skall ha respekt för. Den respekt som läkare och
            annan sjukvårdspersonal enligt lagen skall visa patienten, bör
            i tillämpliga delar utsträckas också till den döde så länge sjukhuset
            har ansvar för honom. Med anledning av ovanstående hemställs 1.
            att riksdagen hos regeringen begär sådana förändringar i socialsty-
            relsens föreskrifter som krävs för att obduktion ej skall ske
            utan de anhörigas tillstånd, om inte särskilda medicinska skäl
            kräver en sådan, 2. att riksdagen hos regeringen begär sådana
            förändringar i socialsty- relsens föreskrifter att polisen skall
            ha möjlighet att avstå från obduktion även vid olyckshändelser,
            om händelseförloppet är alldeles klart, 3. att riksdagen som sin
            mening ger regeringen till känna vad i motionen anförs om rätten
            att klaga till hälso- och sjukvårdens ansvarsnämnd i fråga om
            hantering av en avlidens kropp.
          </p>
          <p>
            Stockholm den 15 januari 1985
          </p>
          <p>
            KERSTIN ANÉR (fp) HANS PETERSSON (fp) i Röstånga
          </p>
        </div>
      </div>
    </body>
  </text>
</TEI>
