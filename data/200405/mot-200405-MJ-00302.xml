<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_302/mot_200405_MJ_302-0001.pdf"/>
      <pb facs="riksdagen-motions-pdf/data/200405/mot_200405_MJ_302/mot_200405_MJ_302-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ302 pnr: s11111
          </p>
          <p>
            Motion till riksdagen 2004/05:MJ302
          </p>
          <p>
            av Agneta Ringman och Krister Örnfjäder (s)
          </p>
          <p>
            Fisketurism
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om fisketurism.
          </p>
          <p>
            Motivering
          </p>
          <p>
            I Europa finns det uppskattningsvis 20 miljoner aktiva fritidsfiskare.
            Av dem reser mellan 1 och 2 miljoner till andra länder för att
            fiska. Det viktigaste motivet för dem är att få uppleva ett bra
            fiske i en relativt orörd och ursprunglig naturmiljö. Här har
            Sverige mycket goda möjligheter att hävda sig. Men ibland är vi
            hemmablinda och ser inte vad vi har att erbjuda. Som exempel kan
            nämnas den inspelning som TV-kanalen Discovery gjorde i Västerviks
            kommun sommaren 2004 och som når en mångmiljonpublik bara i Europa.
            Den handlade om gäddfiske. Vi måste lära oss att detta för många
            människor i andra länder kan framstå som spännande och exotiskt
            och en upplevelse som de är beredda att betala för. Fisken i sig
            själv är en resurs som ger sysselsättning för många. Men genom
            fisketurism kan värdet mångdubblas utan att yrkesfisket blir lidande.
            Naturligtvis ska bland andra yrkesfiskare och vattenägare delta
            aktivt i arbetet att utveckla fisketurismen. För yrkesfisket kan
            den bli en viktig sidoinkomst på samma sätt som lantbrukarna kombinerar
            olika verksamheter. Det finns exempel på det redan idag men mycket
            mer kan göras. Ett sätt att utveckla fisketurismen som bör övervägas
            är att det tillskapas fiskevårdsområden för till exempelvis hela
            kommuner. Där skulle man kunna ha en gemensam organisation där
            alla berörda vattenägare är med. Då kunde man planera hur vattnen
            ska användas och vilket fiske som får bedrivas. Samtidigt kan
            man bestämma hur avgifter kan tas in och vilka investeringar som
            behöver göras. I planen kan då beslutas vilka områden som ska
            vara skyddade och vilka som får användas.
          </p>
          <pb facs="riksdagen-motions-pdf/data/200405/mot_200405_MJ_302/mot_200405_MJ_302-0002.pdf"/>
          <p>
            2004/05:MJ302
          </p>
          <p>
            Om det ska lyckas att utveckla fisketurismen behövs det intresse
            och engagemang från alla intressenter. Men detta lokala och regionala
            engagemang måste kombineras med statliga insatser. Ett självklart
            statligt ansvar är åtgärder för att förbättra miljön i bland annat
            Östersjön genom bland annat ökat samarbete mellan berörda länder.
            Ett annat statligt ansvar är att i lanseringen av Sverige som
            turistland utomlands lyfta fram fisketurismen på ett bättre sätt
            än vad som är fallet idag.
          </p>
          <p>
            Stockholm den 29 september 2004
          </p>
          <p>
            Agneta Ringman (s) Krister Örnfjäder (s)
          </p>
        </div>
      </div>
    </body>
  </text>
</TEI>
