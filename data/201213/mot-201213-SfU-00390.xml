<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00390">
  <teiHeader>
    <fileDesc>
      <titleStmt>
        <title>En human flykting- och integrationspolitik</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En human flykting- och integrationspolitik</title>
          <idno type="rdwebb">H002Sf390</idno>
          <rs type="number">Sf390</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf390/text</ref>
          <ref type="dokument_url_html">http://data.riksdagen.se/dokument/H002Sf390</ref>
          <ref type="dokumentstatus_url_xml">http://data.riksdagen.se/dokumentstatus/H002Sf390</ref>
          <ref type="doc">http://data.riksdagen.se/fil/03B4C1BE-EBED-4198-AAB3-C90736E96C84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4So8zYhVqydV8PKJxH2x7x" type="signed"/>
        <correspContext corresp="i-4So8zYhVqydV8PKJxH2x7x">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-NiZZ9gdBC7Nvha55TK9eKG" type="numbering">
          <date when="2012-10-09"/>
        </correspAction>
        <correspAction xml:id="i-HpRQjYEHneDRjV7XJHY9Ef" type="submission">
          <date when="2012-10-05"/>
        </correspAction>
        <correspAction xml:id="i-JqWjEW4vJN4LLMV4t9JvUB" type="transfer">
          <date when="2012-10-05"/>
        </correspAction>
        <correspAction xml:id="i-AHkLgrBb6CFvJprbkZemhG" type="assigned"/>
        <correspContext corresp="i-AHkLgrBb6CFvJprbkZemhG">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BaaL5jrtmuGZSdnPsN5qng" type="motHeader"/>
      <div xml:id="i-YVyNspRPoxBXVNa1LBVfRA" type="motBody">
        <div xml:id="i-3R4YHY1gvfUKdCnmSvMpX4" type="motProposal" subtype="förslag">
          <head xml:id="i-8AqyAUQ94gmW8Bjea16fGC">
            Förslag till riksdagsbeslut
          </head>
          <list xml:id="i-NTLW69A1kkhj9S9zCXwXTr" style="ol">
            <item xml:id="i-RtLoKRPQ5iKbYr9DTCV5nY">
              Riksdagen tillkännager för regeringen som sin mening vad som
              anförs i motionen om rätten till eget boende (EBO).
            </item>
            <item xml:id="i-3vWU8mqikTprMivt5dp77m">
              Riksdagen tillkännager för regeringen som sin mening vad som
              anförs i motionen om kortare handläggningstider.
            </item>
            <item xml:id="i-TUW7Ms381Zny42Sz7QxoNu">
              Riksdagen tillkännager för regeringen som sin mening vad som
              anförs i motionen om positiva beslut när enskilda drabbas negativt
              av långa handläggningstider.
            </item>
            <item xml:id="i-PBnNS1VtR3dNQgZ1ztcp6r">
              Riksdagen tillkännager för regeringen som sin mening vad som
              anförs i motionen om undervisning i svenska.
            </item>
            <item xml:id="i-EVv6p8pnCVxszRXjUY1Hck">
              Riksdagen tillkännager för regeringen som sin mening vad som
              anförs i motionen om undervisning för barn. 1
            </item>
            <item xml:id="i-HcRPDcKbB7xoySF93vGF6q">
              Riksdagen tillkännager för regeringen som sin mening vad som
              anförs i motionen om att se över möjligheterna att begränsa polisens
              befogenheter att ingripa när s.k. gömda barn uppsöker vård och
              skola. 2
            </item>
            <item xml:id="i-VyJCYQNypCp2CfLz9RjVd2">
              Riksdagen tillkännager för regeringen som sin mening vad som
              anförs i motionen om rätten för asylsökande att arbeta under asylprocessen.
            </item>
            <item xml:id="i-5kEc8o3KEqKgcByiD16z7G">
              Riksdagen tillkännager för regeringen som sin mening vad som
              anförs i motionen om att häva det automatiska förbudet mot att
              arbeta under asylprocessen och ersätta det med en automatisk rätt
              att arbeta under asylprocessen.
            </item>
          </list>
          <p xml:id="i-X39sAqykbHVPvPF6LqijBo">
            1 Yrkande 5 hänvisat till UbU.
          </p>
          <p xml:id="i-C1B8hYYvQ6ZSSLfM9fVsDn">
            2 Yrkande 6 hänvisat till JuU.
          </p>
        </div>
        <div xml:id="i-S3rmRGfjDNEp8H9dNt4vuv" type="motContent">
          <head xml:id="i-EuA8o6DRp2fyenKBS7cvAx" type="h1">
            Motivering
          </head>
          <p xml:id="i-XhRCjELHHjUF35CQbFd5Ur">
            Varje invånare är en tillgång för det svenska samhället och världen
            över drömmer människor om att bygga en bättre framtid någon annanstans.
            Med röda streck i kartboken har det blivit lättare att utestänga
            än att bejaka andra människor. Den svenska flyktingpolitiken havererade
            under tidigare decennier. Humanitet, solidaritet och generositet
            har ibland glömts bort på vägen. I stället för att forma en politik
            och ett system som utgår från principen om att alla människor
            är resurser, möjligheter och individer med egen kraft att forma
            sin framtid, har människor under lång tid tillåtits att fastna
            i utanförskap. Drömmande människor förpassades till årslång väntan
            på flyktingförläggningar, med begränsade möjligheter att läsa
            svenska och arbeta. När man väntar i flera år, när man inte kan
            språket och när man inte fått känna den delaktighet och gemenskap
            som arbete ger blir situationen mycket svår. I samband med traumatiska
            upplevelser från hemlandet ger detta en oro och psykisk press
            som är svår att ensam klara av. Människor har tvingats in i en
            tillvaro som ofta präglas av maktlöshet, tristess, apati, uppgivenhet
            och, till slut, sjukdom.
          </p>
          <p xml:id="i-7hm4wD55tra3vGV8RbZpcM">
            Historiskt har invandrare och flyktingar drabbats hårt av arbetslöshet,
            socialbidragsberoende och utanförskap. Under decennier har vi
            misslyckats att angripa orsakerna till den havererade flyktingpolitiken
            en reglerad arbetsmarknad, bidrags- och skattefällor och ett institutionaliserat
            omhändertagande. Med förslag som att inskränka rätten till eget
            boende (EBO) och inskränka rätten till ny ansökan och så vidare,
            har politiker skjutit bredvid mål. Det är den enskilde asylsökande
            som har fått ta konsekvensen av kommuners och myndigheters misslyckande.
          </p>
          <p xml:id="i-Eea55A9SEREZtsfi8nqKvA">
            Moderaterna och alliansen tog några viktiga och ansvarsfulla
            steg till en mer human flyktingpolitik i och med ramöverenskommelsen
            med Miljöpartiet år 2011. Uppemot ett tusen somaliska familjer
            kan nu återförenas. Papperslösa barn kommer också få rätt till
            skolgång. Migrationsverkets handläggning av biträdesförordnaden
            kommer att utvärderas. En fjärde migrationsdomstol kommer att
            skapas för att förkorta handläggningstiderna. Dessutom har ramöverenskommelsen
            inneburit att förvarstagandeprocessen ska utvärderas.
          </p>
          <head xml:id="i-73cEffH63V3CS5UMsxYL4C" type="h2">
            Rätt till eget boende (EBO)
          </head>
          <p xml:id="i-4gas1uEma6w6GQQ8gKd9S2">
            Ramöverenskommelsen visar på ansvar eftersom det är av yttersta
            vikt att den asylsökande inte spenderar alltför lång tid på flyktingförläggning.
            Det är dyrt och omänskligt att tvinga människor till flyktingförläggningar.
            Statistik visar att människor som bor på flyktingförläggning mår
            sämre än de som har eget boende. Därför är det viktigt att värna
            EBO. Enligt den europeiska konventionen om skydd för de mänskliga
            rättigheterna och grundläggande friheterna har var och en som
            lagligen befinner sig inom en stats territorium rätt att fritt
            röra sig där och fritt välja sin bosättningsort. Utskottet har
            i sitt ställningstagande från 2009 års motion ansett att ett eget
            boende bland annat kan leda till trångboddhet som framförallt
            är negativ för barnen. Det är dock barnen som blir förlorarna
            vid boende på flyktingförläggning. All erfarenhet visar att de
            som bor på flyktingförläggning mår sämre än de som bor i eget
            boende (EBO). Migrationsverkets egna siffror visar högre sjukvårdskostnader.
            Med detta faktum i handen är det inte svårt att konstatera att
            en frivillig trångboddhet trots allt är bättre än alternativet.
            Att ta bort rätten till eget boende vore förödande för den enskilde;
            därför finns all anledning att värna rätten till eget boende (EBO).
          </p>
          <head xml:id="i-7s8YNCX61Lyw4ZA2cFoRAd" type="h2">
            Kortare handläggningstider och automatiska positiva beslut
          </head>
          <p xml:id="i-9UmdyZkM1ZNXv7941rHKzX">
            Regeringens intention har under många år varit att handläggningstiderna
            ska kortas ned till maximalt tre månader. Trots ambitionen finns
            det fall där handläggningstiderna är betydligt längre än så. Det
            visar att ambitionen inte är möjlig att uppnå om vi inte konkret
            ökar kraven om kortare handläggningstider med tydliga incitament.
            När Migrationsverket eller annan myndighet inte klarar av sitt
            uppdrag med att hantera ett ärende inom tre månader, och när detta
            inte beror på att den enskilde har försvårat asylprocessen genom
            att inte samarbeta med migrationsmyndigheten, bör den asylsökande
            erhålla ett positivt beslut.
          </p>
          <head xml:id="i-LBdgbmniF5JBEBCvqUFYhx" type="h2">
            Rätt till undervisning och skola
          </head>
          <p xml:id="i-ESTRmWoz1vnwX9p2q9MvgH">
            Alla asylsökande måste erbjudas undervisning i svenska under
            hela vistelsetiden, även under tiden för ett eventuellt överklagande,
            eftersom den som, trots flerårig vistelse i Sverige, inte kan
            tala svenska har försämrade möjligheter till egen försörjning
            och integration. Alla barn måste få möjlighet att delta i svenskundervisningen.
            Och alla barn måste erbjudas möjlighet att gå i vanlig skola i
            vanlig klass. Att barn går i så kallade asylklasser, där det ofta
            endast erbjuds ett begränsat antal ämnen, är inte acceptabelt
            i ett land som skrivit under FN:s barnkonvention. All utbildning,
            särskilt utbildning för barn, är en investering för framtiden
            oavsett i vilket land personen i slutändan bor, här eller i hemlandet.
            Verklig integration startar dag ett.
          </p>
          <head xml:id="i-Ly6yBRYUPx6tBacXY8QQwf" type="h2">
            Polisens befogenhet vid gömda barns skolgång och sjukvård
          </head>
          <p xml:id="i-6vkTmGR1Jh5dFtdsmfeFeh">
            Lika oacceptabelt är det när gömda barn av rädsla inte törs gå
            till skolan eller uppsöka sjukvården. Trots att FN:s barnkonvention
            kräver att myndigheter, domstolar med flera agerar utifrån barnens
            bästa har detta inte skett. Om vi erkänner så kallade gömda barns
            rätt till vård och skolgång, är det rimligt att se över polisens
            befogenheter att ingripa när dessa barn också söker sig till vård
            och skola. Med anledning av min tidigare motion i frågan om gömda
            barns skolgång fick en särskild utredare i uppdrag att utreda
            förutsättningarna för att reglera en rätt till utbildning, förskoleverksamhet
            och skolbarnsomsorg för barn och ungdomar som undanhåller sig
            ett avvisnings- eller utvisningsbeslut (dir. 2006:28). I uppdraget
            ingick att överväga om det behövs en särskild reglering av polisens
            arbete med verkställighet av avvisnings- och utvisningsbeslut.
          </p>
          <p xml:id="i-Dnvs8Bwf4ygezyk5sPXyAY">
            Jag välkomnar regeringens förslag på ett avskaffande av den underrättelseskyldighet
            som gäller för socialnämnden och styrelsen för skolan enligt utlänningsförordningen
            (2006:97), vilket bedöms medföra att vi kan värna fler barns och
            ungdomars rätt till skolgång.
          </p>
          <p xml:id="i-MD8MuuwKapfruPBbFfxebq">
            Trots initiativen som tagits för att förbättra förhållandena
            för asylsökande behöver vi se över hur ersättningsavtalen i sjukvården
            påverkar den faktiska situationen för asylsökande barn.
          </p>
          <p xml:id="i-BmYX7R24T4UwJ19WUh8se3">
            Verkligheten visar att asylsökande barn de facto inte har samma
            rätt till hälso- och sjukvård som svenska barn och därför bör
            frågan om barns rätt till sjukvården ses över närmare. På grund
            av ersättningsavtalen lämnar idag sjukvården rutinmässigt ut uppgifter
            till Migrationsverket, uppgifter som egentligen borde lyda under
            sekretess enligt hälso- och sjukvårdslagen. Faktumet att det inte
            finns någon lagstiftning som förbjuder polisingripanden vid uppsökande
            av hälso- och sjukvård inverkar negativt på många barns hälsa
            då de inte törs uppsöka sjukvården.
          </p>
          <head xml:id="i-FsgH3zB6gihLWepNWfRe72" type="h2">
            Ta bort förbudet mot att arbeta
          </head>
          <p xml:id="i-FufKW5UEUzXoRQuep178gw">
            Samtliga som invandrar till Sverige borde automatiskt ha rätt
            att arbeta. Dagens system med ansökan om undantag från förbudet
            att arbeta är ineffektivt. Det leder bara till att vi via byråkrati
            hindrar och förbjuder människor från att arbeta, skapa sig en
            egen försörjning och plattform i vårt samhälle. Genom arbete främjas
            att man lär sig språket det ska ses som en möjlighet, inte ett
            problem. Dessutom främjas inte arbetslinjen av att arbetsvilliga
            människor måste ansöka om undantag från förbudet mot att arbeta.
            Integration startar dag ett. Arbetslinjen ska omfatta även de
            som migrerat till Sverige. Det automatiska förbudet mot att arbeta
            (med möjlighet till undantag från förbudet att arbeta) måste omedelbart
            tas bort då det är destruktivt för såväl den enskilde som samhället.
            Det försvårar integrationen och leder fel det leder åt ett helt
            annat håll än grundtanken med arbetslinjen.
          </p>
          <head xml:id="i-Ja2RKNS1ywATn5ZYuywSnw" type="h2">
            Ge människor möjlighet att försörja sig och starta nya liv
          </head>
          <p xml:id="i-GdEGyPvJ5PTUEZuJSd8bQd">
            FN:s tidigare generalsekreterare Kofi Annan har tidigare sagt:
            Alla som är angelägna om mänsklig värdighet borde motarbeta tendensen
            att invandrare görs till syndabockar för sociala problem. De flesta
            invandrare är strävsamma, modiga och beslutsamma. De vill inte
            åka snålskjuts. De vill ha en rimlig möjlighet för sig och sina
            familjer.
          </p>
          <p xml:id="i-Ef18ByWbWMnAJH1nrj3eJF">
            Med en human flyktingpolitik och en human integrationspolitik
            som börjar dag ett kommer vi en bra bit på vägen mot ett bättre
            och mer öppet samhälle där alla människor ses som resurser, förmågor
            och tillgångar.
          </p>
        </div>
        <div xml:id="i-TFcXFLMDLbpLXXEShef6rt" type="motSignatures">
          <list xml:id="i-DNULNmfQYXMmh6RoNfpspp">
            <item xml:id="i-AZcPJdJtSpEJrTxvUFq3G7">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
