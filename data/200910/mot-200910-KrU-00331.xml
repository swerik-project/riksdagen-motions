<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00331">
  <teiHeader>
    <fileDesc>
      <titleStmt>
        <title>Finansiering av public service</title>
        <author corresp="i-W4ZdT3cRpUqSBcZCGKXaji i-WTUJB2R5FNpHU89dXa4RTX">av Eva Johnsson och Emma Henriksson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finansiering av public service</title>
          <idno type="rdwebb">GX02Kr331</idno>
          <rs type="number">Kr331</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr331/text</ref>
          <ref type="dokument_url_html">http://data.riksdagen.se/dokument/GX02Kr331</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr331</ref>
          <ref type="doc">http://data.riksdagen.se/fil/B40A9EEE-2DD5-4812-8963-9EC1FEF94C3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-gABXeoBEMxmiinbY9qiCQ" type="signed"/>
        <correspContext corresp="i-gABXeoBEMxmiinbY9qiCQ">
          <note type="signatory" corresp="i-W4ZdT3cRpUqSBcZCGKXaji"/>
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-5D3BDar1sMo3nBQHZ3UpxS" type="numbering">
          <date when="2009-10-08"/>
        </correspAction>
        <correspAction xml:id="i-8WNLC1LYmQtpcg2pYzGALS" type="submission">
          <date when="2009-10-06"/>
        </correspAction>
        <correspAction xml:id="i-xQLCFMVjiagRiDQpg54r3" type="transfer">
          <date when="2009-10-05"/>
        </correspAction>
        <correspAction xml:id="i-94K72CUirZpBkuy664fPwD" type="assigned"/>
        <correspContext corresp="i-94K72CUirZpBkuy664fPwD">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SNGTNVrVY3k7sZc6MvmUFu" type="motBody">
        <div xml:id="i-ENyppuN5gks7AVUbvEXE9" type="motProposal" subtype="förslag">
          <head xml:id="i-JXTJ3pKn3hU7JyTvWHARt8">
            Förslag till riksdagsbeslut
          </head>
          <p xml:id="i-NUokV8sZd7cB9DZPaa3Mu9">
            Riksdagen tillkännager för regeringen som sin mening vad som
            anförs i motionen om att tillsätta en utredning i syfte att ersätta
            dagens tv-avgift med ett annat finansieringssystem för public
            service.
          </p>
        </div>
        <div xml:id="i-FLmoQpjBtpEbXQkakBXbF1" type="motContent">
          <head xml:id="i-RThKEXBZcYSi4TVmrdnvvd" type="h1">
            Motivering
          </head>
          <p xml:id="i-N73VaUHEMydTM62zCePvYL">
            I höst ska riksdagen fatta ett beslut om nytt sändningstillstånd
            för public service som sträcker sig till och med 2013. Att under
            den pågående beredningen totalt förändra finansieringssystemet
            för public service skulle skapa osäkerhet och otydlighet, varför
            det vore olämpligt att i nuläget göra en sådan förändring. Vi
            har emellertid haft en utveckling under i varje fall ett decennium
            som stärker skälen för att förändra finansieringssystemet för
            public service. En sådan översyn är nödvändig för att upprätthålla
            dess oberoende men också för att få en finansiering som är teknikoberoende
            och återvinner sin legitimitet genom att det utbredda fusk som
            idag förekommer stoppas. Genom att tidigt 2010 tillsätta en utredning
            finns det gott om tid för att hitta ett nytt finansieringssystem
            som kan få ett brett stöd och implementeras innan nästa period
            för sändningstillstånd ska sättas i sjön.
          </p>
          <p xml:id="i-AMfhnBzxD9D9Sd6F9j1Jy9">
            En principiell utgångspunkt vid avgiftsbeläggning bör vara att
            den avgift som betalas kopplas till en specifik tjänst. Syftet
            med public service är i första hand att tillhandahålla samtliga
            medborgare och invånare i Sverige en oberoende röst i etern. Vissa
            av oss uppskattar att ta del av det programutbud som erbjuds i
            radio och tv, men även om vi inte gör det har vi alla en demokratisk
            nytta av dess förekomst. Detta speglas inte av det sätt på vilket
            public service idag finansieras. Licensavgift har i en eller annan
            form funnits i över 100 år. Men det som i begynnelsen hade en
            tydlig koppling mellan vad som betalades in och vad man fick tillbaka
            har suddats ut. Sedan färg-tv-tillägget togs bort på 90-talet
            (en bra stund efter att de sista svartvita mottagarna körts till
            tippen) har kopplingen varit svår att se och därmed urholkas också
            betalningsmoralen.
          </p>
          <p xml:id="i-5ingsi8kpAh4YgpNyEdoBZ">
            Att tvingas betala avgifter för tjänster som inte nyttjas kan
            inte anses vara etiskt försvarbart. Ändå är det precis det system
            som tillämpas för tv-avgiften. Oavsett om innehavaren av tv och/eller
            radio nyttjar public service så måste avgiften betalas. I praktiken
            är det inte en avgift för public service utan en innehavsavgift
            för tv-mottagare, vilket den senaste public service-utredningen
            också slog fast. Vi anser inte att ett sådant system är försvarbart
            och därför bör tv-avgiften ersättas med ett bättre finansieringssystem
            för public service.
          </p>
          <p xml:id="i-FpYsyw21K7YH61hhWtFtPE">
            Det finns flera alternativa tillvägagångssätt att ersätta tv-avgiften.
            Det som troligen är enklast att införa är att public service finansieras
            via skattsedeln precis som andra kollektiva nyttigheter. Det skulle
            dock belasta statskassan med ytterligare en ny stor utgift då
            tv-avgiften inbringar cirka sju miljarder kronor. En sådan utgift
            skulle naturligtvis behöva ställas mot andra viktiga ändamål.
            Det största problemet med en sådan modell är dock att den riskerar
            att undergräva det politiska oberoendet.
          </p>
          <p xml:id="i-VvF4SJ6sEj6NuWch27VhG7">
            Ett annat alternativ är att hushåll skulle kunna ha den tekniska
            möjligheten att välja bort SVT ur sitt kanalutbud. I ett sådant
            system skulle de som väljer att ha SVT betala en avgift precis
            som hushåll idag får göra för olika betalkanaler. Betalas inte
            avgiften försvinner SVT ur kanalutbudet. Detta skulle dock vara
            ett avsteg från synsättet att public service är en samhällsnyttighet
            som samtliga medborgare har nytta av även om de inte för tillfället
            tar del av programutbudet.
          </p>
          <p xml:id="i-PqA5Xjhpjfw8y6YjFtpK1b">
            Ett tredje alternativ skulle kunna vara att finansiera, eller
            delfinansiera, public service med reklam i någon av kanalerna.
            På så sätt skulle finansieringen för SVT fungera på samma sätt
            som för TV4 fast med olika ägarstrukturer och ägardirektiv. Detta
            innebär dock en risk att det kommersiella oberoendet undergrävs.
          </p>
          <p xml:id="i-3AjbzWR8s1KYdpAWj8xzTR">
            Ett fjärde alternativ skulle vara att fortsätta med en avgiftsfinansiering
            som går vid sidan av budgeten som exempelvis begravningsavgiften
            antingen genom att samtliga skattebetalare eller varje hushåll
            är med och finansierar. Avgiften kan liksom begravningsavgiften
            vara satt som andel av beskattningsbar inkomst eller utgöras av
            en fast summa för samtliga skattebetalare. Även detta alternativ
            inrymmer en komplexitet som inte omedelbart kan lösas, men är
            enligt oss det alternativ som utifrån vad tidigare utredningar
            visat förefaller vara det som på bästa sätt tillgodoser de intressen
            som behöver värnas.
          </p>
          <p xml:id="i-PdStr2LMzpHfK9qFLC33Xp">
            Det finns alltså flera vägar att ersätta dagens tv-avgift och
            frågan har redan berörts i ett flertal utredningar. Gemensamt
            för dessa är dock att de haft ett bredare huvudfokus varpå frågan
            om tv-avgiften hamnat lite i skymundan. Efter att riksdagen i
            höst har fattat beslut om nytt sändningstillstånd för public service
            bör en utredning tillsättas. Det huvudsakliga syftet i den utredningen
            ska vara att komma med förslag på hur tv-avgiften ska reformeras
            för att få till stånd ett nytt system som kan träda i kraft från
            2014.
          </p>
        </div>
        <div xml:id="i-MVKhGx1NgDfDfaSHHnnaX5" type="signatureBlock">
          <list xml:id="i-L52A82HP4Pt6N181Z1mCB2">
            <item xml:id="i-7rweMXApQbjiwQ1Tdugp37" who="i-W4ZdT3cRpUqSBcZCGKXaji" type="signature">
              Eva Johnsson (kd)
            </item>
            <item xml:id="i-TZkSk2oPz7JrKweBvCw8st" who="i-WTUJB2R5FNpHU89dXa4RTX" type="signature">
              Emma Henriksson (kd)
            </item>
          </list>
        </div>
      </div>
    </body>
  </text>
</TEI>
