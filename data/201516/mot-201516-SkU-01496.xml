<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-01496">
  <teiHeader>
    <fileDesc>
      <titleStmt>
        <title>Lidingö och trängselskatten</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1496 av Caroline Szyber (KD)</title>
          <idno type="rdwebb">H3021496</idno>
          <rs type="number">1496</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3021496/text</ref>
          <ref type="dokument_url_html">http://data.riksdagen.se/dokument/H3021496</ref>
          <ref type="dokumentstatus_url_xml">http://data.riksdagen.se/dokumentstatus/H3021496</ref>
          <ref type="docx">http://data.riksdagen.se/fil/0F69C54F-81E2-4D42-BBC1-D8FF4ED82467</ref>
          <ref type="pdf">http://data.riksdagen.se/fil/A3722138-0A7C-47C5-8243-C7BE4B0291D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ECvFdkUCs6Xfj8yfxFdTfJ" type="signed"/>
        <correspContext corresp="i-ECvFdkUCs6Xfj8yfxFdTfJ">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-q1gsYYMp4byso3A14AnJA" type="submitted">
          <date when="2015-10-05"/>
          <time when="15:21:02"/>
        </correspAction>
        <correspAction xml:id="i-GgYzJFZsJY3PG6zvTitUyx" type="referred">
          <date when="2015-10-13"/>
        </correspAction>
        <correspAction xml:id="i-TZk3jfySa4MEJNCM5C8Bu4" type="assigned">
          <date when="2016-08-23"/>
          <time when="13:18:23"/>
        </correspAction>
        <correspContext corresp="i-TZk3jfySa4MEJNCM5C8Bu4">
          <ref type="assignedTo">Skatteutskottet</ref>
        </correspContext>
        <correspAction xml:id="i-SHxGpUqYgaEf3qLJ6d2hEF" type="behandlas_i"/>
        <correspContext corresp="i-SHxGpUqYgaEf3qLJ6d2hEF">
          <ref type="uppgift">2015/16:SkU18</ref>
          <ref type="ref_dok_id">H301SkU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1496 av Caroline Szyber (KD) Lidingö
          och trängselskatten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3uEpqvC2nsrsPSsgCqgLbH">
            Förslag till riksdagsbeslut
          </head>
          <list style="ol">
            <item xml:id="i-P53ufiS9gvKwRvKi8fJcQi">
              Riksdagen ställer sig bakom det som anförs i motionen om undantag
              från trängselskatt för att hämta och lämna vid Ropsten och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-HPpVYhpBFDcUMfdspahvua" type="h1">
            Motivering
          </head>
          <p xml:id="i-GHfXfzGxEbUFxawNgDgwHJ">
            Lidingö stad har sedan länge känt till att den så kallade Lidingöregeln
            skulle avskaffas i och med att Norra länken öppnades för skattefri
            passage till och från Lidingö och riksvägnätet.
          </p>
          <p xml:id="i-HiaEa5ae2EcqPSEdQbUDhf">
            Förändringen innebär att den så kallade 30 minuters-regeln försvinner:
            Lidingöborna får inte längre skattefri passage om de passerar
            en betalstation vid Ropsten och en ytterligare betalstation vid
            in- eller utfart i trängselskattezonen inom 30 minuter (den så
            kallade Lidingöregeln).
          </p>
          <p xml:id="i-DDKDmwqyD7KZHjhRhsULDZ">
            Dock är det inte enbart avskaffandet av Lidingöregeln som påverkar
            Lidingöborna från och med den 7:e september. I samband med avskaffandet
            flyttas även trängselskatteportalerna vid Ropsten, vilket påverkar
            Lidingöborna negativt.
          </p>
          <p xml:id="i-EsFpccmGg7iNxfNN2oXHUb">
            Flytten av trängselskatteportalerna gör att det inte längre blir
            möjligt för resande till och från Lidingö att hämta och lämna
            passagerare samt infartsparkera i Ropsten utan att behöva betala
            trängselskatt. Syftet med förändringen är vällovligt och syftar
            till att boende i det framväxande Norra Djurgårdsstaden ska kunna
            förflytta sig inom trängselskattezonen utan att betala trängselskatt.
            Effekterna för Lidingös del blir emellertid orimliga.
          </p>
          <p xml:id="i-6wT6hEhZ15ZAAByaMBqW4m">
            Ropsten är Lidingöbornas i särklass viktigaste bytespunkt för
            kollektivtrafik. På morgnarna kommer ett stort antal arbetspendlare
            till fots, på cykel, på buss eller Lidingöbana alternativt med
            bil till Ropsten för att byta till tunnelbana eller buss för vidare
            färd mot arbets- och studieplatser i regionen.
          </p>
          <p xml:id="i-SooYG79bJhiy8k67mn1157">
            Infartsparkeringen är viktig för att möjliggöra för fler att
            åka kollektivt in mot Stockholmsregionen samt för att minska miljöbelastning
            och trängsel i Stockholms innerstad. Infartsparkeringen i Ropsten
            är avgiftsbelagd och marken ägs av Stockholms stad. Troligen kommer
            dessutom denna infartsparkering att försvinna när nu Stockholms
            stad planerar för att göra en större exploatering av bostäder
            i området runt Ropsten. En sådan exploatering skulle medföra att
            Lidingöborna blir helt utan infartsparkering i anslutning till
            tunnelbanan.
          </p>
          <p xml:id="i-XvDL4YUiyxmZhJUoNbue5T">
            Detsamma gäller möjligheten att hämta eller lämna passagerare
            i Ropsten. Lidingö har antagit en trafikstrategi som har som mål
            att 80 % av arbetsresorna sker med gång/cykel eller kollektiva
            färdmedel till år 2030. Detta är ett ambitiöst mål som kräver
            stora åtaganden från Lidingös sida. För att möjliggöra ett hållbart
            resande krävs också goda bytespunkter mellan olika transportslag,
            inte minst i Ropsten.
          </p>
          <p xml:id="i-XYxtDcVUpwWoMC26V7LL89">
            Sammantaget medför förändringarna stora negativa effekter för
            Lidingöborna, de minskar incitamenten att resa med kollektivtrafiken,
            ökar trängseln och konkurrensen om p-platserna i Stockholms innerstad
            då fler väljer bilen samt ökar utsläppen av miljöskadliga föroreningar.
            Vidare är inte heller effekterna förenliga med regionens gemensamma
            arbete för att öka det hållbara resandet.
          </p>
          <p xml:id="i-ACxP8JYVrQ85fbE72hdvz4">
            Med hänvisningar till ovan angivna skäl anser jag att det är
            orimligt att Lidingöborna ska behöva betala trängselskatt för
            att hämta och lämna vid Ropsten. Ingen annan kommun i länet har
            liknande förutsättningar för sina kommuninvånare att nå sin viktigaste
            bytesnod. Göteborg har fått en lagändring, Fi 2014/2227 Särskilda
            bestämmelser om undantag från trängselskatt i Backaområdet – två
            modeller för att möjliggöra vissa förändringar i Göteborgsområdet,
            och det bör ske även i Lidingös fall.
          </p>
        </div>
        <div type="motSignatures">
          <list>
            <item xml:id="i-QyAk3zotQgRKP2YJ7yZisG" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
