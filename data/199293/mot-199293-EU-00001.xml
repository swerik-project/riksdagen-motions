<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-EU-00001">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_EU_1/mot_199293_EU_1-001-001.pdf"/>
      <div xml:id="i-UoknjxJacc7ddSKTDWM6ib" type="motHeader">
        <div xml:id="i-Q7ZBYJHqxKtvPWVAoWxjCQ" type="motTitle"/>
        <div xml:id="i-P2xi3gN5M6w55CkVMP6e7B" type="motSubmissionInfo"/>
      </div>
      <div xml:id="i-4ApasEiAv2swSrSB8Ku3kM" type="motBody">
        <div xml:id="i-2GPXdJK759spkSAZWydZDN">
          <pb facs="riksdagen-motions-pdf/data/199293/mot_199293_EU_1/mot_199293_EU_1-001.pdf"/>
          <p xml:id="i-VLcp9tUpYtr2YCTeDPXBuC">
            Motion till riksdagen 1992/93:E1
          </p>
          <p xml:id="i-9KrfreiDzUnzda4r1cVZ3B">
            av Gudrun Schyman m.fl. (v)
          </p>
          <p xml:id="i-7BxkVy8MACWzeauy1oC348">
            med anledning av prop. 1992/93:225 Godkännande av protokoll med
            justeringar av avtalet om Europeiska ekonomiska samarbetsområdet
            (EES) m.m.
          </p>
          <p xml:id="i-Nx8QxpKg5VFYVMnn4iNubi">
            Riksdagen godkände i november 1992 EES-avtalet, trots att en
            rad frågor och problem kring avtalet var outredda. Vänsterpartiet
            krävde svar på flera sådana frågor i den kommande behandlingen
            — men sådana svar har i stor utsträckning uteblivit. I motion
            1992/93:E203 till innevarande riksmöte har vi yrkat om omförhandlingar
            av EES-avtalet. Vi förutsätter att denna mo- tion också behandlas
            i detta sammanhang, även om avtalet, sedan motionen inlämnades,
            justerats med anledning av att Schweiz lämnat EES-processen. EES-avtalet
            innebär att Sverige och övriga EFTA länder, med undantag för Schweiz,
            ansluts till EG:s inre marknad. EES-avtalet, dvs. anslutningen
            till EG:s inre marknad, kommer att inne- bära en genomgripande
            förändring av det svenska samhället. Det innebär en i princip
            undantagslös anslutning till en ekonomisk stormarknad. Förvisso
            kan det finnas vissa vinster med detta, men EES-avtalet innebär
            i praktiken också förbud mot lagar som kringskär kapitalets makt
            och frihet. Det finns också starka författningsmässiga betänkligheter
            mot EES-avta- let. Om avtalet träder i kraft kommer en stor del
            av EG:s hittills beslutade lagstiftning att införlivas med svensk
            lag. Även om tekniken härför är att det sker via riksdagsbeslut,
            innebär införlivandet i praktiken ett brott mot regeringsformen
            i dess nuvarande utformning. I RF 10 kap 5 $ heter det: ”Beslutanderätt,
            som direkt grundar sig på denna regeringsform och som av- ser
            meddelande av föreskrifter, användningen av statens tillgångar
            eller in- gående eller uppsägning av internationella överenskommelser
            eller förplik- telser, kan i begränsad omfattning överlåtas till
            mellanfolklig organisation för fredligt samarbete ——-— ” (vår
            kursivering.) EES-avtalet innebär en förpliktelse att i svensk
            lagstiftning införliva lagar av en snarast oviss omfattning. Även
            om riksdagen formellt antar beslut om dessa lagars införlivande,
            innebär en så omfattande inkorporering av lagar ett reellt avskaffande
            av faktisk beslutanderätt, som långt ifrån kan betraktas som ”begränsad”.
            Enligt vår regeringsform är riksdagen folkets främsta företrädare
            och den instans som stiftar lagar. I detta ligger att riksdagen
            ska vara obunden av an- nat än det mandat den har av folket. EES-avtalet
            i sin nuvarande form inne- bär att riksdagen för att uppfylla
            det måste anta lagstiftning från EG. Över Sveriges efterlevnad
            av avtalet ska finnas såväl en tillsynsmyndighet (ESA)
          </p>
          <p xml:id="i-GuHTLfAdRZrv7JMZq5QEEx">
            1 Riksdagen 1992/93. 3 saml. Nr E1
          </p>
          <pb facs="riksdagen-motions-pdf/data/199293/mot_199293_EU_1/mot_199293_EU_1-002.pdf"/>
          <p xml:id="i-EekH7eegvzNnoTnceEzges">
            som en domstol. Detta ändrar i dessa väsentliga delar riksdagens
            ställning på ett sätt som står i strid mot andan i vår regeringsform.
            Även om riksdagen formellt kan avvisa att inkorpora ett EES-beslut
            kom- mer den med avtalets konstruktion att kunna stå under så
            en stark press att dess handlingsfrihet i realiteten kommer att
            vara beskuren. EES-avtalets konstruktion är vidare sådan att EG
            har tolkningsföreträde framför EFTA-länderna. EG ställer EFTA
            i ett sorts ”kusinerna från lan- det”-ställning. EFTA-länderna
            hamnar i underläge. Det finns ingen anledning att ingå ett avtal
            med en sådan konstruktion. Även i vissa andra enskildheter finns
            en spänning mellan EES och våra grundlagar. EES friheter innebär
            bl.a. att utländska bolag ska ha rätt att köpa upp svenska tidningar
            — men den ändring av tryckfrihetsförordningen (5 kap 1 $) som
            krävs för detta är utarbetad av Grundlagsutredningen inför EG,
            vars betänkande ännu bara är i början av remissförfarandet. Inrättandet
            av EFTA:s kontrollmyndighet (ESA) och en domstol för att övervaka
            efterlevnaden av EES-avtalet innebär vidare att det inrättas organ
            som har en liknande ställning som motsvarande EG-organ. Också
            detta kan på goda grunder anses strida mot den begränsning av
            överlåtelserätt som ut- trycks i regeringsformen. Avtalet innebär
            att vi i svensk lagstiftning måste införliva de delar av EG:s
            gemensamt uppnådda (acquis communautaire) lagstiftning på de områden
            EES-avtalet omfattar. Men detta gäller inte bara den EG-rätt som
            var klar och känd när avtalet först var färdigförhandlat. Under
            den tid som går mel- lan det att avtalet varit färdigförhandlat
            beslutar EG en rad nya förordningar och direktiv. Dessa, den s.k.
            skarvacquin, växer dag från dag och är nu uppe i cirka 300 direktiv
            och förordningar. Dessa regelverk har inte EFTA:s ex- perter varit
            med om att utarbeta — men likväl måste de sväljas av EFTA. Regeringen
            tänker sig också att detta regelverk ska beslutas av EES-kom-
            mittén utom i de delar som kräver lagändringar. Det är inte acceptabelt
            att ett så stort beslut i en klump flyttas till denna kommitté.
            Den s.k. skarvacquin borde behandlas i särskild ordning i riksda-
            gen så att de folkvalda kan få en chans att överblicka den och
            ta politiskt ansvar för ett ev. bifall till den. EES-avtalet innebär
            för de politiska makthavarna ett stort steg in i EG. Avtalet har
            i sin första form trumfats igenom efter utomordentligt kort re-
            missomgång och med små möjligheter för människor att se dess innebörd.
            Det rådrum som vanns genom det schweiziska nejet till EES har
            heller inte utnyttjats för att klara ut de många frågetecken som
            vi och många andra haft kring avtalet. Nu har avtalet omförhandlats
            för att anpassas till den nya situationen där Schweiz inte är
            med. Det innebär en betydande fördyring för Sverige — med 270
            miljoner kronor för närmast stundande budgetår. I övrigt är förändring-
            arna av teknisk natur. Emellertid finns en slutsats av det schweiziska
            nejet som regeringen inte kommer till: Den politiska eliten agerar
            i EG och i EES-frågan på ett sätt som är dåligt förankrat hos
            människorna. I Sverige är enligt varje undersök- ning en betydande
            del av opinionen direkt mot ett EG-medlemskap. Likväl vill regeringen
            fullfölja ingåendet av ett avtal som enligt många innebär en
          </p>
          <p xml:id="i-BhQhLFc8EGmuP8uxa8B7kG">
            Mot. 1992/93 E1
          </p>
          <pb facs="riksdagen-motions-pdf/data/199293/mot_199293_EU_1/mot_199293_EU_1-003.pdf"/>
          <p xml:id="i-GRyvQn9wwi7CcKewyZVfYo">
            sorts fyrafemtedelsmedlemskap i EG utan att folket ges en möjlighet
            att säga sin mening — och en på riktiga fakta och konsekvensutredningar
            grundad me- ning. EES-avtalet är inget varaktigt och självständigt
            alternativ. Det garanterar inte svenska väsentliga intressen inom
            bland annat miljö, regionalpolitik, kommunalt självbestämmande,
            konsumentskydd, arbetsrätt och arbets- miljö. I praktiken kommer
            Sverige att tvingas följa beslut som utarbetats och kommer att
            utarbetas och som beslutats och kommer att beslutas inom EG. Riksdagen
            bör därför, efter det tillfälle till besinning som den schweiziska
            folkomröstningen givit, avvisa EES-avtalet i den form det nu fått.
            Rege- ringen bör ges i uppdrag att på väsentliga punkter söka
            få till stånd omför- handlingar så att vi får ett avtal med EG
            som kan vara ett varaktigt alterna- tiv, som rimmar med vår nuvarande
            konstitution och som inte ställer Sverige som EFTA-land i underläge
            gentemot EG.
          </p>
          <p xml:id="i-WDdTDzmXNgs8QiCVH7soUP">
            Hemställan
          </p>
          <p xml:id="i-ADiYq4FNvNXiXbNeFgqPms">
            Med hänvisning till det anförda hemställs 1. att riksdagen beslutar
            att avslå förslagen i proposition 1992/93:225, 2. att riksdagen
            hos regeringen begär att förnyade förhandlingar kommer till stånd
            om ett avtal med EG, i enlighet med riktlinjer som anförts i motionen,
            3. att riksdagen — om yrkandena 1 och 2 avslås — som sin mening
            ger regeringen till känna vad i motionen anförts om behandlingen
            av den s.k. skarvacquin.
          </p>
          <p xml:id="i-HMHWXWE5uLrYAHRnoKjHFK" type="date">
            Stockholm den 15 april 1993
          </p>
          <p type="signatureBlock" id="i-4dTPvZaQsn2wLy5rtiNtAo">
            Gudrun Schyman (v) Bertil Måbrink (v) Rolf L Nilson (v) Björn
            Samuelson (v) Lars Werner (v)
          </p>
          <p xml:id="i-6SryaXAxwhNvPqJYSgB4sY">
            Eva Zetterberg (v) Berith Eriksson (v)
          </p>
          <p xml:id="i-48zZtmuyNwoxrhNtg5Hvm7">
            Mot. 1992/93 E1
          </p>
          <pb facs="riksdagen-motions-pdf/data/199293/mot_199293_EU_1/mot_199293_EU_1-004.pdf"/>
          <p xml:id="i-YVshFtjkpyRCXPmbtLMcMh">
            gotab 43639, Stockholm 1993
          </p>
        </div>
      </div>
    </body>
  </text>
</TEI>
