<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00399">
  <teiHeader>
    <fileDesc>
      <titleStmt>
        <title>angående den långsiktiga samhällsplaneringen.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den långsiktiga samhällsplaneringen.</title>
          <idno type="rdwebb">FV02399</idno>
          <rs type="number">399</rs>
          <ref type="dokument_url_text">http://data.riksdagen.se/dokument/FV02399/text</ref>
          <ref type="dokument_url_html">http://data.riksdagen.se/dokument/FV02399</ref>
          <ref type="dokumentstatus_url_xml">http://data.riksdagen.se/dokumentstatus/FV02399</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7CXHDen9y2qKcYDisT3zjQ</idno>
            <name>JOHN ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WAVKMrKUBtLVH2QEVGnVk4" type="signed"/>
        <correspContext corresp="i-WAVKMrKUBtLVH2QEVGnVk4">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-7CXHDen9y2qKcYDisT3zjQ"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-Y2s3vw3xfBnmDmMhCYX6QJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__399/mot_1972__399-001.pdf"/>
      <fw xml:id="i-3egBnzvjXcfZ2oipfmA5AH">
        Mot. 1972:399 2
      </fw>
      <div xml:id="i-EmCewrPZBD9vFoeAxHLWwc" type="motHeader">
        <div xml:id="i-ShSZgpm7c7PJxdnyGq1xnP" type="motTitle"/>
        <div xml:id="i-6u7dLzmvJaVPZvYZUAUeUV" type="motSubmissionInfo"/>
      </div>
      <div xml:id="i-HCGHGjg2cSijf2QiGQSMu9" type="motBody">
        <div xml:id="i-8Zib8sxQiMvAcEkyUuMVTx">
          <p xml:id="i-kksFgsm4Zk5h99M1GdbmV">
            Motioner nr 399—401 år 1972 Mot. 1972 399-401
          </p>
          <p xml:id="i-FgdC8Zm6DMn2utBdUFXEjV">
            Nr 399
          </p>
          <p xml:id="i-Kw57BKJK1nHR9B5QRMA8yT">
            av herr Fälldin m. fl. angående den långsiktiga samhällsplaneringen.
          </p>
          <p xml:id="i-DY2dZYP72JWPnsrQqct8rM">
            Utvecklingen har medfört ett starkt ökat behov av samhällsplanering
            i olika avseenden och på olika nivåer. En effektiv samhällsplanering
            är en förutsättning för att vi i samhälle och näringsliv på bästa
            sätt skall kunna tillvarata resurser, forma miljöer och främja
            väsentliga mål som jämlikhet, frihet och en fördjupad demokrati.
            Under senare år har olika planeringsfrågor tillvunnit sig ökad
            uppmärksamhet. Det har i första hand gällt den fysiska planeringen
            på olika nivåer och särskilt den regionala utvecklingsplaneringen.
            I dessa avseenden pågår en betydelsefull utveckling. Ett grundvillkor
            i planeringspolitiken måste emellertid vara att olika områdes-
            och nivåplaneringar samordnas till ett integrerat och helt program.
            Beslutsfattarna i samhälle och näringsliv måste kunna basera sina
            åtgärder på en långsiktig reformplanering, som är preciserad för
            en förhållandevis lång tidsperiod men samtidigt flexibel och anpassningsbar
            till utvecklingen. I ett samhälle som vårt måste den övergripande
            samhällsplaneringen vara en ramplanering, som preciserar riktlinjer,
            huvudmål och prioriteringar men samtidigt eftersträvar att så
            långt möjligt decentralisera beslutsfunktionerna. Det är enligt
            vår bedömning en stor brist att det i vårt land inte finns någon
            övergripande och helhetlig samhällsplanering, som kan vara värd
            att beteckna som långsiktig reformplanering.
          </p>
          <p xml:id="i-VrP32aQrQ6cjJUXJG1p3KS">
            Nuvarande riksplaneringar
          </p>
          <p xml:id="i-Te4wU7NMXL8BDW5R2oZxqn">
            För särskilda politiska områden har statsmakterna fastställt
            riktlinjer eller handlingsprogram för vissa tidsperioder, t. ex.
            i fråga om jordbruks- och lokaliseringspolitiken. Årets riksdag
            skall enligt vad som aviserats ta ställning till två nya riksplaneförslag,
            dels en fysisk riksplan, dels ett regionalpolitiskt riksprogram.
            Det finns olika sektorsplaneringar, t. ex. för vägbyggandet och
            för bostadspolitiken. Dessa planeringsinsatser spänner Över viss
            tid. Men de är inte samordnade och ger alltså inte någon helhetsbild.
            Statsverkspropositionen och finansplanerna, baserade på national-
            budgeten, är att betrakta som en riksplanering över hela det politiska
            fältet. Men de är i stort sett begränsade till det aktuella budgetåret.
            Finansplanerna är avgränsade till riktlinjer för den ekonomiska
            politiken, vilka sedan 1971 underställs riksdagen för beslut.
            Vissa centrala mål brukar härvid anges för den ekonomiska politiken.
            Men de är allmänt formulerade, t. ex. i 1971 års finansplan på
            följande sätt: full sysselsätt-
          </p>
          <p xml:id="i-LEmhs4FZ3roVSSrZPit8xi">
            1 Riksdagen 1972. 3 saml. Nr 399-401
          </p>
          <pb facs="riksdagen-motions-pdf/data/1972/mot_1972__399/mot_1972__399-002.pdf"/>
          <p xml:id="i-JxNTDij8jhWDVMM2v6tNZd">
            ning, fortsatt hög tillväxttakt, jämnare inkomstfördelning, bättre
            regional balans och stabilisering av prisnivån. I årets finansplan
            är de centrala målen mindre klart angivna. Särskilt kan uppmärksammas
            att den regionala balansen fått utgå. Några närmare preciseringar
            görs i allmänhet inte av målens konkreta innehåll och deras förhållande
            till varandra och, med undantag för det rent tekniskt ekonomiska
            området, i stort sett inte heller av medel och metoder. En mera
            långsiktig bedömning görs i långtidsbudgeter och långtidsut- redningar.
            Långtidsbudgeten utarbetas årligen inom finansdepartementets budgetavdelning
            och redovisas för riksdagen — dock inte för ställningsta- gande
            — i form av en bilaga till den reviderade finansplanen, den s.
            k. kompletteringspropositionen. Denna budget utgår från det aktuella
            närmast framförliggande budgetåret och omfattar budgetutvecklingen
            under de därpå följande fyra budgetåren. Syftet är att ange konsekven-
            serna för den statliga budgetutvecklingen av de beslut statsmakterna
            redan fattat och de åtaganden som gjorts. Långtidsbudgeten är
            en bedömning på ”oförändrad ambitionsnivå” — inte någon politisk
            plan för budgetpolitiken och inte heller någon prognos för budgetutvecklingen.
            Långtidsutredningarna, som utarbetas inom finansdepartementets
            sekretariat för ekonomisk planering, bedömer utvecklingstendenserna
            i svensk ekonomi under en femårsperiod. En sådan utredning presenteras
            alltså vart femte år. Den senaste är 1970 års långtidsutredning,
            avseende 1971—1975, med en tunnare utblick mot 1990. Ett centralt
            led i långtidsutredningarna är att bedöma den framtida tillgången
            på produk- tionsresurser och att diskutera de avvägningsproblem
            som uppstår mellan olika resursanspråk, om utvecklingen framöver
            skall uppfylla kraven på intern och extern balans. Det mått som
            användes i långtidsutredningarna är bruttonationalprodukten (BNP).
            Det kvalitativa innehållet i utveck- lingen, såsom miljövården,
            hälsa och trivsel, lämnas utanför. Långtidsut- redningarna har
            alltså inte gjort någon bedömning av den totala levnadsstandarden
            eller levnadsnivån. 1970 års långtidsutredning utgick från vissa
            centrala eller överordnade mål i överensstämmelse med vad som
            diskuterats i finansplanerna — full sysselsättning, snabb ekonomisk
            tillväxt, jämnare inkomstfördelning, rimlig prisstabilitet och
            balans i utrikesbetalningarna. Enligt utredningen var det en komplikation
            att dessa mål och prioriteringen mellan dem inte är till fullo
            fastlagda och preciserade. För flera investeringsområden består
            avvägningsproblemet främst i en politisk värdering av olika mål
            och deras inbördes vikt. När det gällde den närmare innebörden
            av de centrala målen och delaspekter på dem måste utredningen
            låta egna antaganden bilda utgångspunkt för analysen. Enligt utredningens
            egen terminologi var det ”hypotetiska målsätt- ningar”, ”tolkningar
            i preciserad riktning”. Valet av de hypotetiska målen var, såsom
            också medgavs, påverkat av utredningens egen bedömning av vilken
            politik som borde ha realistiska möjligheter att bli genomförd.
            Men detta skulle dock enligt principerna för långtidsutred- ningen
            inte få tolkas som några programmatiska rekommendationer.
          </p>
          <pb facs="riksdagen-motions-pdf/data/1972/mot_1972__399/mot_1972__399-003.pdf"/>
          <fw xml:id="i-UUj2Z29Pkc3C8EMoKQaHRZ">
            Mot. 1972: 399 3
          </fw>
          <p xml:id="i-KK2mZu1v3h8S8ChYWeSBvd">
            Denna situationsbild synes oss utvisa att en ekonomisk långtidsutredning
            inte kan utföras på ett meningsfyllt sätt utan anknytning till
            en politisk reformplanering. Den nuvarande regeringen har inte
            heller något fastställt regeringspro- gram. Dess direktivgivare
            på längre sikt kan i stället antas vara olika programuttalanden
            från regeringspartiet, främst handlingsprogram för olika delområden
            samt valmanifest, senast det s. k. Kramforsmanifestet från 1970.
            Men dessa program är allmänt hållna, närmast i form av önskelistor
            utan preciserade målsättningar, prioriteringar och tidsplane-
            ringar. Belysande för situationen är t. ex. nu senast regeringens
            besked om att förslag till allmän tandvårdsförsäkring skall föreläggas
            1973 års riksdag. Beskedet gavs inte i finansplanen eller i något
            programuttalande från regeringspartiet — utan i stället vid en
            telefonintervju med finansministern, dock utan angivande av samband
            med någon ytterligare reformplanering.
          </p>
          <p xml:id="i-EJ3nY93aUwVNs15R9RbrKR">
            Planering och resursfördelning
          </p>
          <p xml:id="i-Biikfc1ZyBL2jfTNHii3UD">
            Det är naturligt att våra resurser alltid framstår som knappa
            i förhållande till vår samlade efterfrågan och våra ambitioner
            på olika områden. Resurserna skall fördelas på staten och kommunerna,
            närings- livet och vår privata konsumtion. Det kräver resurs-
            och reformplanering. Utvecklingsförloppet under 1960-talet är
            otvivelaktigt ett bevis för detta. Allt större del av de ekonomiska
            resurserna har tagits i anspråk för den offentliga sektorn. De
            offentliga investeringarna ökade under 1960-talet med i genomsnitt
            6 å 7 procent om året och den offentliga konsumtionen med cirka
            5 procent, dvs. i en takt som väsentligt översteg tillväxten i
            de samlade produktionsresurserna. Den kommunala expansionen har
            varit särskilt kraftig. Under 1960-talet uppgick tillväxten i
            den kommunala sektorn till cirka 7 procent om året under den första
            hälften och till cirka 8 procent under årtiondets senare del.
            Den andel av bruttonationalprodukten som staten och kommunerna
            tar i anspråk steg under tiden 1960—1970 från 27,5 till 34 procent.
            Man kan konstatera god enighet bakom ambitionerna att ge staten
            och särskilt kommunerna nya och ökade uppgifter. Den kraftiga
            kommunala expan- sionen har sin förklaring främst i att kommunerna
            tillförts uppgifter från staten — genom direkta påbud eller stimulansåtgärder.
            Vårt välfärdssam- hälle hade knappast kunnat byggas upp på annat
            sätt. Men det har inte funnits någon långsiktig politisk reformplanering
            till stöd för en ändamålsenlig avvägning mellan en angelägen expansion
            av den offentliga sektorn och andra angelägna efterfrågeområden.
            Möjligheterna att vidga den statliga och kommunala verksamheten
            är beroende av den allmänna framstegstakten och resurstillgången
            i samhället. Den största betydelsen måste härvidlag tillmätas
            varuproduktionen. Industriinvesteringarna kun- de under 1960-talet
            inte gå upp i erforderlig grad. Under perioden 1961—1968 steg
            industrins investeringsvolym med i genomsnitt endast 1,3 procent
            om året, väsentligt under vad som bedömts nödvändigt. Under
          </p>
          <pb facs="riksdagen-motions-pdf/data/1972/mot_1972__399/mot_1972__399-004.pdf"/>
          <fw xml:id="i-QaVHdty7qfHkThE9sPFQki">
            Mot. 1972:399 4
          </fw>
          <p xml:id="i-2xxFzWLMdTe7tXULuwgnrk">
            högkonjunkturåren 1969—1970 stannade uppgången vid cirka 5 procent
            om året, vilket alls inte motsvarade prognoserna. De otillräckliga
            industriinvesteringarna under 1960-talet betydde en långsammare
            kapa- citetstillväxt och därmed en eftersackning i förhållande
            till vissa konkurrentländer. Här finns också en anledning till
            den kraftiga försämring av bytesbalansen som inträffade under
            1960-talet. Utbyggna- den och förnyelsen av industrin har inte
            varit tillräckliga för att skapa kapacitet för en nödvändig exportproduktion
            och en hemmamarknads- produktion som effektivt kan konkurrera
            med importen. Därmed fick vi också minskade möjligheter till ökning
            av den service och konsumtion som vi vill förverkliga via staten
            och kommunerna. 1970 års långtidsutredning konstaterade att en
            omfördelning måste ske av efterfrågan och resurser, så att en
            större avsättning av varor och tjänster utomlands och en mindre
            förbrukning inom landet uppnås. Utredningen räknade med att balans
            i utrikesbetalningarna skulle kunna uppnås i mitten av 1970-talet,
            om industrins investeringar under tiden 1970-1975 gick upp med
            6,5 procent om året. Denna uppgång måste ske redan under 1970-talets
            första år. Den offentliga sektorn, bostasdbyggandet och den privata
            konsumtionen måste i motsvarande grad träda tillbaka. Finansministern
            gjorde samma bedömning i finansplanerna 1971. Återställande av
            balansen i utrikesbetalningarna framhölls som en förutsättning
            för en politik, inriktad på full sysselsättning och rättvis inkomstfördelning.
            Utbyggnaden av produktionsapparaten måste ”kom- ma till stånd
            utan dröjsmål”. Med den höga stegringstakt som de offentliga utgifterna
            fått kunde den dämpning som långtidsutredningen ansett nödvändig
            inte ske omedelbart. Starka spänningar måste uppstå mellan olika
            områden. I remissyttrandena över långtidsutredningen kunde man
            finna som genom- gående tendens att myndigheter och organisationer
            bedömde just den dämpning som omöjlig vilken förordats för den
            egna verksamheten. De beslut som statsmakterna redan fattat föranledde
            betydande automatiska utgiftsökningar. Detta har medfört svårigheter
            särskilt för det aktuella budgetåret 1972/73. Långtidsbudgeten
            visade 1971 att de åtaganden som statsmakterna redan gjort krävde
            en snabbare ökning av statens och den statsunderstödda verksamhetens
            efterfrågan på varor och tjänster än den av långtidsutredningen
            beräknade tillväxttakten för den totala produktionskapaciteten
            i ekonomin. Detta föranledde finansminis- tern att i den reviderade
            finansplanen 1971 göra uttalandet: ”Om utrymme skall kunna beredas
            för nya reformer inom angelägna områden måste pågående verksamhet
            omprövas och en prioritering göras mellan denna och de nya utgiftsönskemålen.”
            Det nu framlagda budgetförslaget för 1972/73 belyser situationen.
            Den statliga utgiftsökningen är cirka 7 miljarder kronor — men
            härav avser endast cirka 400 miljoner kronor nya åtaganden. För
            den kommunala sektorn är situationen ännu mera svårbemästrad.
            Den kommunala expansionen är i mycket hög grad långsiktigt bunden
          </p>
          <pb facs="riksdagen-motions-pdf/data/1972/mot_1972__399/mot_1972__399-005.pdf"/>
          <p xml:id="i-N37bynrddvxkAbfS4cQ1n6">
            Mot 1972:399 5
          </p>
          <p xml:id="i-AhX71YiVQvigKK4rRJqfdn">
            genom tidigare riksdagsbeslut. På den grunden står landstingen
            inför ökade sjukvårdsutgifter, och primärkommunerna får ökade
            och nya utgifter för t. ex. barntillsyn, undervisning, handikappvård,
            bostadstillägg och miljövård. Så sent som i finansplanen 1965
            framhöll finansministern att kommunernas skattefinansiering måste
            öka, om den kommunala expansionen skulle kunna fortgå i önskad
            takt. Nu har kommunalskatter- na kommit upp till den mycket höga
            nivån av 23:78 kronor per skattekrona. Sedan 1960 har de stigit
            med mer än 60 procent. I årets finansplan konstaterar finansministern
            att en fortsatt kommunal expan- sion av samma storlek som den
            vi haft under 1960-talets senare del är oförenlig med kravet på
            en balanserad samhällsutveckling och att takten måste nedbringas
            till en nivå som står i bättre överensstämmelse med tillväxten
            av landets totala inkomster och produktionskapasitet. Den uppgång
            i industriinvesteringarna med 6,5 procent om året som långtidsutredningen
            förutsatte som nödvändig redan för 1970-talets första år har inte
            kunnat uppnås. Industriinvesteringarna steg 1970 med 5,0 procent
            och 1971 med 4,8 procent. För 1972 beräknas uppgången till endast
            3,5 procent — medan samtidigt de statliga investeringarna väntas
            öka med 7 procent och de kommunala med 6,5 procent. Det betyder
            att den balans i utrikesbetalningarna som betecknats som nödvändig
            för upprätthållande av den fulla sysselsättningen och närings-
            livets konkurrenskraft måste skjutas på framtiden. Den långsammare
            kapacitetstillväxt i näringslivet som 1960-talets resursfördelning
            föranlett minskar den möjliga tillväxttakten såväl för den privata
            konsumtionen som för den statliga och kommunala verksam- heten.
            Vad beträffar den offentliga sektorn förvärras situationen genom
            att man nu knappast i någon nämnvärd utsträckning kan finansiera
            angelägna reformer genom skattehöjningar. Såsom finansministern
            uttalat kan 1960-talets skattehöjningar inte fortsätta under 1970-talet.
            En häftig bromsning av planerade vidgningar på olika delområden
            måste också förutsättas inverka menligt på produktiviteten inom
            den offentliga sektorn. 1960-talet har alltså uppvisat en resursfördelning
            i otakt. Orsaken måste till mycket stor del anses vara brister
            i den långsiktiga reformpla- neringen. Resultatet är att de olika
            samhällssektorerna får trängas inom ett resursutrymme som är för
            knappt för den samlade framvuxna efterfrågan. Detta gäller inte
            endast kapitalresurserna utan också arbets- kraften. Såsom långtidsutredningen
            påvisat skulle den offentliga tjänste- produktionen enligt planer
            inom olika delområden kräva ett sammanlagt arbetskraftstillskott
            om cirka 200 000 personer fram till 1975, en ökning som är mer
            än dubbelt så stor som hela den förutsedda tillväxten av landets
            arbetskraftsresurser. Samtidigt har bedömts att industrin behöver
            ett arbetskraftstillskott av cirka 90 000 personer. Det torde
            också vara en ofrånkomlig slutsats att den bristande reformplaneringen
            under 1960-talet medfört att vissa delområden blivit
          </p>
          <p xml:id="i-7fzMoYsipePCcNPeK4f3r6">
            1” Riksdagen 1972. 3 saml. Nr 399-401
          </p>
          <pb facs="riksdagen-motions-pdf/data/1972/mot_1972__399/mot_1972__399-006.pdf"/>
          <fw xml:id="i-FrfyDe7qECZ6JMQK3DcXB4">
            Mot. 1972:399 6
          </fw>
          <p xml:id="i-HcYjp5nMTKVrRBMqYCJz4Q">
            förbisedda. Exemplet på detta är vägupprustningen och den kollektiva
            trafiken, familjepolitiken, hjälpen till utvecklingsländerna och
            miljövår- den, särskilt arbetsmiljön.
          </p>
          <p xml:id="i-8kb3DV3LJT5rk18ctsgKrG">
            Planering och helhetsdebatt
          </p>
          <p xml:id="i-6LnecGqtafzDwXCoLXXGDt">
            Långsiktig reformplanering och politisk helhetsdebatt förutsätter
            varandra. En återblick på 1960-talets politiska debatt bekräftar
            den bild som ovan tecknats i anslutning till resursfördelningen.
            Bristen på en reformplanering som kunnat stimulera till en politisk
            helhetsdebatt, måste ses som en orsak till att viktiga målangivelser
            fördröjts och i vissa väsentliga fall reformlinjer felriktats
            så att de kommit i konflikt med varandra. En egentlig målsättningsdebatt
            fördes under 1960-talet i två avseen- den, om jämlikhets- och
            miljöfrågor, men med engagemang från statsmakterna först under
            årtiondets senare år. Först i finansplanen 1968 skrevs en jämnare
            inkomstfördelning in som ett centralt mål för den ekonomiska politiken.
            Det kan konstateras att ojämnheten i inkomstför- delningen i stort
            sett ökade under 1960-talet fram till 1968. Den kraftiga uppgången
            av kommunalskatterna initierades genom olika beslut av statsmakterna
            under 1960-talet, utan att särskild vikt fästes vid de negativa
            konsekvenserna för en jämlikhetsmålsättning. Beträffande miljö-
            frågorna kan konstateras att mera omfattande miljövårdsåtgärder
            sattes in först vid utgången av 1960-talet — sedan årtiondet i
            stort sett kännetecknats av en kraftig miljönedslitning. Angelägenheten
            av en kraftig uppgång i industriinvesteringarna har med varierande
            styrka framhållits i finansplanerna sedan mitten av 1960-talet.
            Detta mål prioriterades som en förutsättning för bl.a. upprätthållande
            av full sysselsättning och från 1968 också för uppnående av en
            rättvisare inkomstfördelning. Men den aktiva näringspolitik som
            måste vara medlet för målets förverkligande utformades inte i
            samman- hanget. Situationen är alltjämt densamma. Det är en ofrånkomlig
            slutsats att misslyckandena med att på erforderligt sätt stimulera
            fram industriinvesteringarna måste bero på fel i den ekonomiska
            politiken och näringspolitiken. Den ensidiga tonvikt på penningpolitik
            med hårda kreditrestriktioner som kännetecknade 1960-talet stod
            otvivelaktigt i konflikt med de prioriterade strävandena att väsentligt
            öka industriinvesteringarna och återställa balansen i utrikesbetalningarna.
            Särskilt under högkonjunkturåren 1969—1970 var den ekonomiska
            politikens utformning ett hinder för näringslivets kapacitetstillväxt.
            I årets finansplan har finansministern beräknat industriinvesteringar-
            nas uppgång till den reducerade ambitionsnivån av 3,5 procent
            och betecknat de resultat som uppnåtts under de senaste åren som
            ”i stort sett tillfredsställande” — trots att resultatet i stort
            sett varje år varit väsentligt under det beräknade.
          </p>
          <pb facs="riksdagen-motions-pdf/data/1972/mot_1972__399/mot_1972__399-007.pdf"/>
          <fw xml:id="i-LTkteEhpEGRd6uGpnqEYHK">
            Mot. 1972:399 7
          </fw>
          <p xml:id="i-BLPcAdWqR24SPmrK4ZSgDE">
            Ett annat exempel på bristerna i reformplaneringen ger strukturpoli-
            tiken. Statsmakterna har under 1960-talet varit i hög grad inriktade
            på att påskynda näringslivets strukturomvandling. Finansministern
            räknar i årets finansplan med att strukturomvandlingen skall fortsätta
            i samma forcerade takt. Det finns emellertid mycket som tyder
            på att denna strukturpolitik i väsentliga avseenden är en felinriktning.
            En undersökning inom LO-området har visat att 20 procent av dem
            som avskedats vid företagsnedläggningar och rationaliseringar
            haft svårt att över huvud taget få något nytt arbete och att dessutom
            cirka 25 procent fått acceptera lägre löner än de tidigare haft.
            Otvivelaktigt är det också så, att även väl utvecklingsbara företag
            tvingats till nedläggning genom den ekonomiska politikens utformning,
            vilket alltså betyder förlust av realkapital. Det finns skäl för
            bedömningen att strukturpoli- tiken så som den förts kommit i
            konflikt med de angelägna målsättningar som framför allt jämlikhets-
            och trygghetspolitiken men även regional- och näringspolitiken
            bör representera. Regionalpolitiken har under 1960-talet i huvusak
            varit inriktad på kraftigt ökad koncentration av näringsliv och
            bebyggelse till de tre storstadsområdena. De lokaliseringspolitiska
            insatserna för nya arbetstill- fällen i undersysselsättningsområdena
            har varit jämförelsevis små. Denna avvägning har försvårat strävandena
            till samhällsekonomisk stabilitet, ökat svårigheterna för bostadsförsörjningen
            i stortätorterna och medfört kapitalförluster i byggnader och
            utrustning i andra områden. I statsverkspropositionen 1969 skedde
            en korrigering genom beskedet att storstadsexpansionen måste dämpas.
            Den regionalpolitiska målsätt- ningen från statsmakternas sida
            fick därmed närmast ökad oklarhet. Formellt har det inte funnits
            något regionalpolitiskt handlingsprogram för riket. Förslag till
            sådant skall såsom nämnts föreläggas 1972 års höstriksdag. Den
            regionala utvecklingsplaneringen med länsplan 1967 och länsprogram
            1970 har alltså fått arbeta utan några närmare preciserade riktlinjer
            i fråga om regionalpolitikens inriktning. Även i t.ex. frågorna
            kring den kommunala demokratin har pla- neringsbristen varit påfallande.
            Stora reformer har beslutats på området, främst kommunblocksreformen
            1962. Men de svårigheter som därmed åsamkades den kommunala demokratin
            kunde inte vinna större uppmärk- samhet från statsmakterna förrän
            alldeles i slutet av 1960-talet.
          </p>
          <p xml:id="i-F19ea6F6YPxmRVn8sudGj8">
            Långsiktig reformplanering
          </p>
          <p xml:id="i-6sEHiKrxUnLmDS64YtJRFL">
            Det är uppenbart att åtskilliga svårigheter i dagens samhällssituation
            har sin orsak i bristen på en långsiktig politisk reformplanering.
            Utvecklingen under 1960-talet har gett besked om detta. Det finns,
            såsom visats, åtskilliga exempel på att väsentliga reformer och
            riktlinjer inte varit samstämda till en helhetssyn. Den ryckiga
            och delvis felriktade resursanvändningen har inneburit att resurserna
            inte kunnat utnyttjas på bästa sätt. Man har anpassat sig efter
            utvecklingen — man har inte styrt
          </p>
          <pb facs="riksdagen-motions-pdf/data/1972/mot_1972__399/mot_1972__399-008.pdf"/>
          <fw xml:id="i-5KqDxFzYnE55un1sQp1v2a">
            Mot. 1972:399 8
          </fw>
          <p xml:id="i-NjRfDTF7UKXxu5J5FAcDkj">
            den. Men syftet med samhällsplaneringen måste vara att aktivt
            forma framtiden. Enligt vår mening är det angeläget att snarast
            införa ett system med långsiktig politisk reformplanering. Den
            slutsatsen bör även kunna dras av den senaste långtidsutred- ningens
            arbetssätt. Utredningen kunde inte stanna vid ekonomiska prognoser
            och framskrivningar på grund av redan fattade beslut och de opreciserade
            centrala mål som angivits i finansplanerna. Den satte i viss mån
            upp egna mål och gjorde bedömningar av sannolik framtida politik,
            som sålunda inte hade någon närmare anknytning till riktlinjer
            från regering och riksdag. Ett system med politisk reformplanering
            betyder naturligtvis inte att tekniskt ekonomiska långtidsutredningar
            kan undvaras. Tvärtom är ett sådant prognosarbete nödvändigt som
            underlag för en politisk reformpla- nering och bör vara samordnat
            med denna. Man bör kunna räkna med förbättrade möjligheter till
            sådant prognosmaterial. Särskilt viktigt är det att mätinstrument
            skapas som kan gå utöver det till den ekonomiska produktionskapaciteten
            begränsade BNP-måttet. Det är över huvud taget angeläget att sociala
            kvaliteter och miljövärden tillmätes särskild vikt i samhällsplaneringen
            på olika nivåer. Den politiska långsiktsplaneringen bör ha formen
            av handlingsprogram med riktlinjer för vissa tidsperioder, förslagsvis
            5- och 10-årsperioder. För olika delområden bör finnas underordnade
            och detaljerade handlingspro- gram, t. ex. för jämlikhetspolitiken,
            miljöpolitiken, regionalpolitiken och näringspolitiken. I den
            samordnade reformplaneringen bör resursanvänd- ningen tidsplaneras
            för olika områden och prioritering ske mellan olika reformönskemål.
            Samtidigt måste planeringen vara smidigt anpassnings- bar till
            utvecklingen. Reformplaneringen bör därför omprövas årligen —
            den bör vara en s. k. rullande planering. Man torde kunna tänka
            sig olika former för utarbetande av det övergripande långsiktsprogrammet.
            Lämpligast bör enligt vår mening vara att programmet utarbetas
            i en planeringskommitté med representanter för de politiska partierna
            och möjligen även andra organisationer. Nära kontakt med expertarbetet
            i den ekonomiska långtidsutredningen bör förutsättas. Riksdagen
            bör årligen få ta ställning till det politiska långsiktsprogrammet
            genom att det framlägges i proposition, arbetsmäs- sigt kanske
            lämpligast i samband med den s. k. kompletteringspropositio- nen.
            Reservationer från ledamöter av planeringskommittén bör samtidigt
            redovisas för riksdagen. Med denna ordning kan man förutsätta
            att de olika politiska partierna kommer att motionsledes föra
            fram alternativ till regeringens långsiktsprogram. Därmed skulle
            den politiska helhetsdebat- ten stimuleras. För beslutsfattare
            i såväl stat och kommuner som näringsliv och organisationer skulle
            reformplaneringen vara värdefull vägledning. Ännu större betydelse
            bör det sägas ha att en på angivet sätt utformad reformplanering
            skulle ge väljarna väsentligt större möjligheter än hittills att
            prioritera mellan olika reformönskemål och påverka olika frågors
            upptagande i planeringsarbetet.
          </p>
          <pb facs="riksdagen-motions-pdf/data/1972/mot_1972__399/mot_1972__399-009.pdf"/>
          <fw xml:id="i-E7B822H6MVbNCspqPx3xbL">
            Mot. 1972:399 9
          </fw>
          <p xml:id="i-SgK7bMc11vD3awqZV9Y6V4">
            Naturligtvis kan även andra former övervägas för den långsiktiga
            reformplaneringen än de vi ovan skisserat. En särskild parlamentarisk
            utredning bör skyndsamt tillsättas med uppdrag att pröva den lämpligaste
            formen för en långsiktig politisk reformplanering och för programförsla-
            gens behandling i riksdagen.
          </p>
          <p xml:id="i-3piH1fr85EdDPHEoEfGX7U">
            Hemställan
          </p>
          <p xml:id="i-BNwHt2rvv461bdyBn7CQJX">
            Med stöd av vad ovan anförts vår vi hemställa att riksdagen hos
            Kungl. Maj:t anhåller om skyndsam parlamen- tarisk utredning om
            formerna för en långsiktig reformplane- ring i enlighet med motionens
            syfte.
          </p>
          <p xml:id="i-EZFDrT3Ln6hL9usys9BhxC" type="date">
            Stockholm den 25 januari 1972 THORBJÖRN FÄLLDIN (c)
          </p>
          <p xml:id="i-VW7QR1iqAt27wypdEDgTuK">
            JOHANNES ANTONSSON (c) KARIN SÖDER (c) NILS G. HANSSON (c) GUNNAR
            LARSSON (c) i Skegrie i Luttra TORSTEN BENGTSON (c) FRITZ BÖRJESSON
            (c) i Jönköping i Glömminge JOHN ERIKSSON (c) JAN-IVAN NILSSON
            (c) i Bäckmora i Tvärålund ERIC CARLSSON (c) RUNE GUSTAVSSON (c)
            i Vikmanshyttan i Alvesta
          </p>
          <p xml:id="i-7HBvxX4AURxMHrKwRQdUjX">
            ELVY OLSSON (c) i Hölö
          </p>
        </div>
      </div>
    </body>
  </text>
</TEI>
