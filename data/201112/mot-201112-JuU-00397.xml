<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00397">
  <teiHeader>
    <fileDesc>
      <titleStmt>
        <title>Fri rörlighet</title>
        <author corresp="i-9xarzmckV5SS8EyJPN5b3x">av Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri rörlighet</title>
          <idno type="rdwebb">GZ02Ju397</idno>
          <rs type="number">Ju397</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju397/text</ref>
          <ref type="dokument_url_html">http://data.riksdagen.se/dokument/GZ02Ju397</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju397</ref>
          <ref type="doc">http://data.riksdagen.se/fil/4078DC01-5D0D-43BC-82D4-F95EDF01B2B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E84q9E8VrTybEcGfvAoTnK" type="signed"/>
        <correspContext corresp="i-E84q9E8VrTybEcGfvAoTnK">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-NkyqBTuKVVanLvhRzDZGTZ" type="numbering">
          <date when="2011-10-10"/>
        </correspAction>
        <correspAction xml:id="i-HeMZjBcBLxmvSX7BHXSJ5H" type="submission">
          <date when="2011-10-05"/>
        </correspAction>
        <correspAction xml:id="i-HgrpBuQPkgkaBVGxjQnitE" type="transfer">
          <date when="2011-10-05"/>
        </correspAction>
        <correspAction xml:id="i-KP6driE298QHwKiPei2Xgs" type="assigned"/>
        <correspContext corresp="i-KP6driE298QHwKiPei2Xgs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WEoUMg6NBru64b6AhsofF5">
            Förslag till riksdagsbeslut
          </head>
          <p xml:id="i-DC8PqAw4YzPhNdf4yXM3G6">
            Riksdagen tillkännager för regeringen som sin mening vad som
            anförs i motionen om en översyn av svenska tull- och gränskontroller
            så att dessa står i överensstämmelse med idén om fri rörlighet
            inom EU och passfrihet i Norden.
          </p>
        </div>
        <div type="motContent">
          <head xml:id="i-Vt3oUmyS3Sp8vWzk6McVRy" type="h1">
            Motivering
          </head>
          <p xml:id="i-GsWE44thS79HKR4giXZBCY">
            Genom beslut om skärpta tull- och passkontroller har Danmark
            fäst uppmärksamheten på den fria rörligheten, och dess hinder,
            i Europa. Kampen mot den organiserade kriminaliteten, mot narkotika-,
            vapen- och människohandel är viktig. Men bakom en del åtgärder
            kan också dölja sig andra motiv.
          </p>
          <p xml:id="i-BSc3Ecna8gu3Bn7df3MEeb">
            Beslutet i Danmark var en konsekvens av budgetsamtal som fördes
            mellan den dåvarande borgerliga regeringen och några av dess stödpartier.
            Åtgärderna skulle kanske kunna ha varit förståeliga ifall de varit
            resultatet av fakta om reella hot.
          </p>
          <p xml:id="i-6VG2M4aFcqSdjWyXitx4yi">
            Reaktionerna från tysk sida har varit mycket tydliga. Krav har
            ställts på Danmark. Det finns anledning att uppmärksamma också
            rörelserna mellan Sverige och Danmark. För många i Öresundsområdet
            är inte resandet mellan Skåne och Själland en färd mellan två
            länder utan det sker i en och samma region samt inom en allt mer
            gemensam arbetsmarknad. De flesta finner tanken absurd att det
            skulle ske något slags myndighetskontroller och att man skulle
            få visa pass på tågen mellan Uppsala och Stockholm. Den som åker
            från Ängelholm, Helsingborg eller Malmö till Köpenhamn kan dock
            i ökad grad löpa risken att stoppas, kontrolleras och utfrågas.
          </p>
          <p xml:id="i-3w2y3c6WJgRmCbptYwsjN7">
            Tanken på fri rörlighet och passlöshet i Norden och vårt närområde
            bör aldrig ifrågasättas. Istället behövs ett fördjupat och förbättrat
            samarbete i regionen. I Öresundsområdet precis som i exempelvis
            Tornedalen handlar det mycket mindre om två länder och mycket
            mer om en delad verklighet och vardag. Det lokala perspektivet
            får inte glömmas bort!
          </p>
          <p xml:id="i-881huXQNn7SHgEiNP3phc1">
            Samtidigt är det viktigt att Sverige föregår med gott exempel.
            I samband med debatten i Danmark hänvisades ibland till andra
            länder och deras kontroller. Det är mycket viktigt att dessa sker
            inom ramen för just den fria rörligheten. Då är det inte möjligt
            med permanenta kontroller eller att passagerare på lokaltågen
            tvingas visa pass utan anledning.
          </p>
          <p xml:id="i-9zkyiRs4aABSDttbeFgmvB">
            Vid Öresundsbron sker i dag tullkontroller. Med hjälp av spaning
            och tips kan brottslingar gripas. Ibland med en mycket utsatt
            situation för tullarna. Den välorganiserade internationella kriminaliteten
            bekämpas emellertid inte bäst av tillfälliga kontroller utan internationellt
            samarbete är långt effektivare. Det handlar om att snabbt kunna
            byta information och såväl be om som lämna uppgifter till andra
            länders tullmyndigheter och brottsbekämpande myndigheter.
          </p>
          <p xml:id="i-SEmok21WgZqvzWVYbXDWQq">
            Kampen mot brottsligheten är viktig, så även tanken på den fria
            rörligheten i Norden. Efter det som skett i Danmark är det viktigt
            med en översyn i Sverige så att alla våra rutiner och åtgärder
            kring gräns- och tullkontroller står i överensstämmelse med det
            regelverk och den praxis som finns i Europa. Ambitionen bör vara
            att Sverige både är ett föredöme i det brottsbekämpande arbetet
            som i viljan att slå vakt om den fria rörligheten.
          </p>
        </div>
        <div type="motSignatures">
          <list>
            <item xml:id="i-HujQazsG2SZCVLCzr3aPRo" who="i-9xarzmckV5SS8EyJPN5b3x">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
