<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01644">
  <teiHeader>
    <fileDesc>
      <titleStmt>
        <title>Stimulans till enskilt aktiesparande</title>
        <author>Ola Ullsten m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stimulans till enskilt aktiesparande</title>
          <idno type="rdwebb">G6021644</idno>
          <rs type="number">1644</rs>
          <ref type="dokument_url_text">http://data.riksdagen.se/dokument/G6021644/text</ref>
          <ref type="dokument_url_html">http://data.riksdagen.se/dokument/G6021644</ref>
          <ref type="dokumentstatus_url_xml">http://data.riksdagen.se/dokumentstatus/G6021644</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MKbKbnf173RNsKbuTVwZmc" type="signed"/>
        <correspContext corresp="i-MKbKbnf173RNsKbuTVwZmc">
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1644/mot_198283__1644-001.pdf"/>
      <fw xml:id="i-3YmMnPNYdf268kUPKnEDds">
        Motion 1982/83: 1644
      </fw>
      <div xml:id="i-3bJjmtZbbnmaPZkts5Rp9s" type="motHeader">
        <div xml:id="i-BUbtPZv2csGibCCsS4WSaX" type="motTitle"/>
        <div xml:id="i-3j17uwdW5FcbcUKFFR3p67" type="motSubmissionInfo"/>
      </div>
      <div xml:id="i-5vBcRPzVAVxmip3UeUSQSG" type="motBody">
        <div xml:id="i-6ZFjgTyh21NhE2YKyCVMmw">
          <p xml:id="i-31V22H9ZhKyK3iLjx51TBT">
            Ola Ullsten m. fl. Stimulans till enskilt aktiesparande
          </p>
          <p xml:id="i-BDJX4cSaLbdBh2aMKQWvsx">
            1. Utgångspunkter
          </p>
          <p xml:id="i-E68LdSYHRmAKCzASRwAn51">
            Ett centralt mål för den ekonomiska politiken är att få till
            stånd en industriell tillväxt. De allmänna förutsättningarna för
            en sådan diskuteras i folkpartiets motion om den ekonomiska politiken.
            En av dessa förutsätt- ningar är att företagens tillgång till
            riskvilligt kapital ökas. Soliditeten, dvs. andelen eget kapital
            av företagets totala kapital, har minskat kraftigt under de senaste
            tjugo åren. Samtidigt har osäkerheten i investeringar och andra
            industriella satsningar ökat. Dessa faktorer har tillsammans bidragit
            till att hålla tillbaka industriinvesteringarna. En förutsättning
            för att industriinve- steringarna skall öka är därför att företagen
            tillförs riskvilligt kapital. Det måste i stor utsträckning ske
            genom nyemissioner av aktier. Ett annat mål är att sprida ägandet
            i näringslivet. Aktieägandet, särskilt om man bara ser till börsföretagen,
            är förhållandevis koncentrerat. Under 1970-talet har det institutionella
            ägandet ökat starkt, främst genom försäkringsbolag, investmentbolag
            och fjärde AP-fonden. Det är angeläget att enskilda människor
            i ökad omfattning engageras som aktieägare. En viktig indirekt
            effekt av det blir ökad kunskap om näringslivets villkor hos spararna.
            Men en ökad spridning av det enskilda aktieägandet skall också
            ses som ett viktigt led i en förmögenhetspolitik som syftar till
            att öka de enskilda hushållens ekonomiska oberoende och rörelsefrihet.
          </p>
          <p xml:id="i-8GrfpKnSAyWHKAnPCVbd5f">
            2. Riskvilligt kapital till näringslivet
          </p>
          <p xml:id="i-Pbhe1CBnXiL16ZkrBwRtWp">
            Börsföretagens soliditet har sedan mitten av 1960-talet minskat
            från omkring 40 till ca 25 26. Det innebär att företagen genomsnittligt
            sett blivit mer beroende av lånat kapital och därmed också mer
            sårbara. En låg soliditet kan ibland kortsiktigt uppfattas som
            en fördel. När avkastningen på det totala kapital som arbetar
            i företaget är högre än låneräntorna blir avkastningen hög på
            det lilla egna kapitalet. Detta brukar kallas hävstångseffekten.
            Om avkastningen på totalkapitalet minskar och låneräntorna stiger
            slår emellertid samma effekt med stor kraft mot lönsamheten på
            det egna kapitalet. En drastisk illustration till denna hävstångseffekt
            ger utvecklingen i de producentkooperativa skogsindustriföretagen
            i mitten av 1970-talet. De hade som grupp betraktad en mycket
            låg soliditet, ungefär hälften av
          </p>
          <pb facs="riksdagen-motions-pdf/data/198283/mot_198283__1644/mot_198283__1644-002.pdf"/>
          <fw xml:id="i-96fYCuQATRjLM9AAwv4yXD">
            Mot. 1982/83:1644 5
          </fw>
          <p xml:id="i-3pdLVK5zppGCq224MHqDvb">
            skogsindustrin i övrigt. Så länge skogskonjunkturen var bra såg
            resultatet strålande ut; 1974 var avkastningen på eget kapital
            efter skatt 40 96. Men när tiderna blev sämre blev resultatet
            katastrofalt; 1977 var avkastningen minus 60 20. Det var i samband
            därmed staten tvingades gå in i ett par av företagen. Under senare
            år har räntorna stigit och osäkerheten om framtidsutsikterna —
            lönsamhetsförväntningarna — ökat. I det läget har en svag soliditet
            en återhållande verkan på investeringar och andra framtidssatsningar.
            En svag soliditet tvingar företagen att vid tillfälligt sänkt
            lönsamhet inrikta sig på kortsiktig överlevnad i stället för långsiktig
            expansion. Det framstår därför som ett centralt mål för den ekonomiska
            politiken att skapa förutsättningar för att soliditeten kan ökas,
            dvs. att företagen kan tillföras mer riksvilligt kapital. Till
            viss del måste detta genereras inom företagen genom ökad lönsamhet,
            men det måste också vara möjligt att i marknadsmässiga former
            kunna attrahera riskkapital via aktiemarknaden. Ett villkor för
            att företagen skall kunna nyemittera aktier är att kursen är god.
            Kursen avspeglar marknadens bedömning av företagets lönsamhetsut-
            sikter och därmed dess intresse att placera riskvilligt kapital
            i företaget. Bara om ett sådant intresse finns kan företaget locka
            till sig nytt kapital genom att ge ut nya aktier. Aktiekursen
            påverkas alltså av lönsamhetsutsikterna i det enskilda företaget.
            Men kursnivån på aktier i allmänhet bestäms också av hur avkastningen
            på dessa behandlas skattemässigt. Genom det åtgärdspaket som den
            dåvarande regeringen lade fram på hösten 1980 fick börsen en kraftig
            stimulans. Under 1981 och 1982 har den tillförts åtskilligt nytt
            kapital, vilket höjt kursnivån och skapat förutsättning- ar för
            ökade nyemissioner och nyintroduktioner. Dessa har på två år överträffat
            de totala nyemissionerna under den föregående femårsperioden.
            Det är särskilt glädjande att omkring en fjärdedel av det friska
            kapitalet under fjolåret gick till nyintroduktioner, dvs. till
            nya företag på börsen. Åtgärder har också vidtagits för att göra
            det möjligt för företag utanför börsen att skaffa riskkapital
            utifrån. Här kan nämnas tillkomsten av den s. k. OTC-listan och
            den möjlighet som öppnats för aktiefonderna att placera högst
            10 90 av sitt kapital i icke börsnoterade aktier.
          </p>
          <p xml:id="i-6iyi2jXV295xkckzYBNFEA">
            3. Utbudet av riksvilligt kapital
          </p>
          <p xml:id="i-SGgeySeWHJsdonqdT9a15Q">
            Under 1970-talet skedde en kraftig förskjutning av aktieägandet
            från enskilda till institutioner. En viktig orsak till att enskilda
            sålde ut av sina innehav är den skattemässiga diskriminering som
            enskilt aktieägande har varit utsatt för. Genom att aktiernas
            avkastning har drabbats dels av bolagsskatt, dels av den enskilde
            aktieägarens marginalskatt har avkastning- en efter skatt varit
            mycket låg och i genomsnitt långt under inflationstakten. Realt
            sett har avkastningen alltså varit negativ.
          </p>
          <pb facs="riksdagen-motions-pdf/data/198283/mot_198283__1644/mot_198283__1644-003.pdf"/>
          <fw xml:id="i-FGvVqirtqMBVbPYmJzKCoM">
            Mot. 1982/83:1644 6
          </fw>
          <p xml:id="i-3NvbeW4Wspb9AQ6SXdFTF2">
            Svenska aktieägare har i det här avseendet behandlats mer omilt
            än vad som varit fallet i andra länder. I SOU 1981:95 Utredning
            om de små och medelstora företagens kapitalförsörjning refereras
            en amerikansk undersök- ning som visar det utbyte en rätt förmögen
            kapitalplacerare får av en aktiesatsning i olika länder. Om avkastningen
            i företagen före skatt sätts till 100 erhåller den enskilda aktieägaren
            i några länder följande utbyte:
          </p>
          <p xml:id="i-DNUrWPNLkdmn57gPc3y9S8">
            Västtyskland 44,00 Frankrike 43,90 Storbritannien 25,00 Nederländerna
            14,60 Sverige 6,75
          </p>
          <p xml:id="i-SDjiLgpQGCHwKYEXCZBxu4">
            Med dessa förutsättningar har de svenska hushållen föredragit
            att placera en ökad andel av sitt sparkapital i andra former som
            givit en bättre avkastning, t. ex. obligationer och fastigheter.
            Genom en rad åtgärder under senare år har de regeringar folkpartiet
            deltagit i sökt skapa bättre balans på kapitalmarknaden. Dubbelbeskattning-
            en av aktieutdelningen har lindrats och genom det s. k. skattesparandet
            har ett bundet sparande särskilt premierats. Fastighetsplaceringar
            har blivit mindre attraktiva genom att realisationsvinstskatten
            på fastigheter har skärpts. Även den reformerade inkomstbeskattningen
            kan ses som ett led i detta arbete. Åtgärderna har lett till att
            enskildas intresse för aktier ökat högst avsevärt. Aktiemarknaden
            har under de senaste åren dragit till sig ett betydande hushållssparande.
            Under åren 1981-1982 har omkring 300 000 människor som inte tidigare
            varit aktieägare blivit det, huvudsakligen genom skattefondsparandet.
            Folkpartiet angav i valrörelsen att målet för de kommande tre
            åren borde vara att göra ytterligare minst 500 000 människor till
            aktieägare. Därför föreslog vi att skattefondsparandet skulle
            bibehållas och dubbelbeskattning- en på aktieutdelningar i princip
            elimineras. Den socialdemokratiska regeringen och riksdagsmajoriteten
            har nu slagit in på en annan väg. Skattefondsparandet har visserligen
            bibehållits för 1983 men avsikten tycks vara att avskaffa det
            fr. o. m. nästa år. Den särskilda skattereduktionen på aktieutdelningar
            som lindrade dubbelbeskattningen av direktägda aktier har tagits
            bort. Höjningen av förmögenhetsskatten träffar i praktiken börsaktier
            särskilt hårt. Dessutom har en särskild ”trippelbeskatt- ning”
            i form av en utdelningsskatt aviserats. Det är uppenbart att dessa
            åtgärder så småningom åter kommer att minska enskildas intresse
            för aktiesparande. Utvecklingen under de senaste åren har med
            all önskvärd tydlighet visat att riskkapitalförsörjningen av näringslivet
            väl klaras genom enskilt aktiespa- rande om det inte diskrimineras
            skattemässigt. Därigenom har ett väsentligt motiv som anförts
            för kollektiva löntagarfonder ryckts undan. Vi kan inte se att
            regeringens åtgärder för att ånyo sätta enskilt aktiesparande
            i strykklass
          </p>
          <pb facs="riksdagen-motions-pdf/data/198283/mot_198283__1644/mot_198283__1644-004.pdf"/>
          <fw xml:id="i-TyqL9SQZC58etXfNWJ9h5V">
            Mot. 1982/83:1644 ;
          </fw>
          <p xml:id="i-XYKNUpy1ortBoiT5pvfi8R">
            har annat syfte än att återskapa detta motiv. Ett första steg
            mot löntagarfonder tas i år genom den särskilda utdelningsskatten.
            Samtidigt har arbetet i regeringskansliet tagit fart för att snabbt
            få fram en permanent lösning. Det kan inte längre råda något tvivel
            om att regeringens ambitioner är att införa löntagarfonder. Löntagarfonder
            av det slag som LO och socialdemokraterna föreslagit skulle utgöra
            ett mycket allvarligt hot mot hela näringslivet och mot marknadsekonomin.
            I stället för att genom lämpliga åtgärder stimulera en utveckling
            på marknadsekonomisk grund kommer regeringen med löntagar- fonderna
            att allvarligt undergräva en sådan. Den allvarligaste invändningen
            mot löntagarfonderna avser deras kollek- tiva karaktär. Det innebär
            att det kapital fonderna förvaltar inte ägs av enskilda utan kollektivt
            av alla (eller möjligen alla löntagare). Kapitalet samlas ihop
            genom beskattning. Fonderna behöver med andra ord inte vinna några
            enskilda sparares förtroende för att få något kapital att förvalta.
            Ingen enskild kommer heller direkt att vinna eller förlora oavsett
            hur fondkapitalet förvaltas. Härigenom skiljer sig löntagarfonderna
            på ett fundamentalt sätt från t. ex. aktiesparfonder eller andra
            institutioner som placerar enskilda människors sparande i aktier.
            Det är en grundläggande princip i en marknadsekonomi att i ekonomisk
            mening dålig förvaltning av företag och kapital automatiskt leder
            till att man förlorar möjligheten att bestämma över förvaltningen.
            Genom denna mekanism omfördelas kapital och andra resurser liksom
            makt och inflytande till effektiva och livsdugliga företag och
            till goda förvaltare. Denna process är helt nödvändig för att
            upprätthålla effektivitet, konkurrenskraft och sysselsättning
            i svenskt näringsliv och därmed grundvalen för ekonomiskt och
            socialt välstånd i vårt land. Kollektiva löntagarfonder skulle
            ersätta denna fundamentala princip i marknadsekonomin med ett
            i lagstiftning reglerat uppdrag att förvalta skattefinansierade
            pengar. Vi är övertygade om att kollektiva löntagarfonder är sämre
            på att bevaka avkastningsintresset i företagen än enskilda ägare
            eller deras ombud. När ingen enskild drabbas av dålig avkastning
            ökar toleransen mot sådan. När avkastningsintresset då kommer
            i konflikt med andra intressen kommer de senare ofta att få överväga.
            Funktionen att bevaka avkastningsintresset är av största samhällseko-
            nomiska vikt. Det är betydelsefullt att det i företaget finns
            någon grupp som ser det som sin huvuduppgift. Mot den bakgrund
            som här tecknats är det vår uppfattning att näringslivets efterfrågan
            på riskvilligt kapital bör tillgodoses genom enskilt sparande.
            Regeringen har vare sig i höstens ekonomisk — politiska proposition
            eller i budgetpropositionen redovisat de närmare överväganden
            som ligger till grund för förslagen att ta bort skattereduktionen
            för aktieutdelningar m. m. I höstpropositionen sägs endast att
            det är fördelningspolitiskt motiverat. Vi kan inte förstå att
            det skulle vara fördelningspolitiskt rättvist att beskatta
          </p>
          <pb facs="riksdagen-motions-pdf/data/198283/mot_198283__1644/mot_198283__1644-005.pdf"/>
          <p xml:id="i-6BpJuRT9Vg64pzhG9eWYCn">
            Mat. 1982/83:1644 8
          </p>
          <p xml:id="i-FceXcCht6UF87s3CoSeDdy">
            avkastningen på aktier hårdare än andra inkomster. Företrädare
            för den socialdemokratiska regeringen har emellertid före regeringsskiftet
            mer utförligt redovisat sina motiv. Man ställer skattefond- sparandet
            direkt mot de kollektiva löntagarfonderna. För det första brukar
            hävdas att subventionen i skattefondsparandet är så hög att systemet
            blir mycket dyrbart för statsbudgeten. Vi anser det orimligt att
            tala om subvention till den del skattelindringen avser att eliminera
            dubbelbeskattningen. Att i systemet ha en särskild premie som
            motiveras av den långa bindningstiden, fem år efter sparåret,
            tycker vi är motiverat. Men när skattefondsparandet ställs mot
            löntagarfonderna är det viktigt att notera att skattebortfallet
            i löntagarfondssystemet i vart fall inte är mindre. Därmed faller
            argumentet som invändning mot skattefondsparandet i jämförelse
            med löntagarfonderna. För det andra påstås att skattefondsparandet
            inte uppfyller kraven på rättvis fördelningspolitik eftersom en
            stor grupp människor inte har råd att binda sitt sparande i över
            fem år och därför inte kan tillgodogöra sig förmånerna. Vi menar
            att det är en betydande fördel att skattefondsparandet är frivilligt.
            De som inte har råd eller av andra skäl icke önskar vara med slipper.
            Det skiljer skattefondsparandet fördelaktigt från löntagarfondssys-
            temet där alla tvingas vara med, inte bara i fem år utan för all
            framtid. Vi delar inte socialdemokraternas uppfattning att detta
            skulle innebära någon särskild fördelningspolitisk rättvisa. Det
            tredje och sista argumentet är att nysparandet i skattesparandet
            och skattefondsparandet är ringa. Senare undersökningar har visat
            att det troligen är fel, men det må vara hur som helst med det.
            Mer avgörande i detta sammanhang är att aktiemarknaden tillförts
            ökat kapital. Ett viktigt syfte med de åtgärder som vidtogs på
            hösten 1980 var just att påverka fördelningen av hushållens sparande
            så att en större andel åter dirigerades till aktiemark- naden.
            De här redovisade och kommenterade argumenten avsåg alla skattefond-
            sparandet. Några argument för dubbelbeskattningen av aktieutdelningar
            har såvitt vi känner till inte redovisats. Den har återinförts
            utan motiveringar och endast i kraft av majoritet i riksdagen.
            Det är ett märkligt och ovanligt förfarande.
          </p>
          <p xml:id="i-TihdMHxrs8XsAowNvFuTpd">
            4. Ägande och makt i företagen
          </p>
          <p xml:id="i-Ccfski4FRuxUjA8RRWRJq1">
            Av allmänna fördelningspolitiska skäl är det angeläget att sprida
            ägandet. Om fler enskilda människor blir delägare i svenskt näringsliv
            kan det öka intresset och förståelsen för näringslivets villkor
            hos allmänheten. Men ett spritt aktieägande är också ett viktigt
            led i en politik som syftar till att göra de enskilda hushållen
            mer ekonomiskt oberoende. I debatten förutsätts ibland att de
            tidigare ägarfamiljerna nödvändigtvis måste ersättas av andra
            ägare med en lika dominerande ställning. Argumen-
          </p>
          <pb facs="riksdagen-motions-pdf/data/198283/mot_198283__1644/mot_198283__1644-006.pdf"/>
          <fw xml:id="i-5WfEUifHxrgnehJeSi6U2S">
            Mot. 1982/83:1644 9
          </fw>
          <p xml:id="i-NL4WcwnYmxn6TRbKWeqmAH">
            tet framförs inte sällan från dem som tidigare varit kritiska
            mot ägarkoncen- trationen. Nu tycks man ha bytt fot och bejakar
            den i stället. Det är inte svårt att se hur man söker skapa ytterligare
            motiv för LO/SAP:s löntagarfon- der. Vi delar inte den nämnda
            utgångspunkten. Tvärtom är det mer naturligt att tänka sig att
            de större företagen har ett mycket spritt ägande. Vad som krävs
            för en kraftfull ledning av företagen är snarare en stark styrelse
            än ett koncentrerat ägande. Den koncentration av det enskilda
            aktieägandet som alltjämt finns kvar bör alltså inte ersättas
            av annat koncentrerat ägande utan av ett spritt ägande. En stor
            del av den ägarbaserade maktkoncentrationen i näringslivet grundas
            på den graderade rösträtten. Enligt vår uppfattning bör denna
            tas bort för börsnoterade aktier. För mindre familjeföretag som
            noteras på OTC-listan (over the counter) kan det dock finnas skäl
            att bibehålla möjlighet till en viss rösträttsgradering. Regeringen
            bör snarast tillkalla en utredning med uppgift att se över dessa
            förhållanden och med sikte på att föreslå ett slopande av den
            graderade rösträtten på börsaktier. För den enskilde aktieägaren
            måste inflytandet i regel utövas genom att han säljer eller utökar
            sitt aktieinnehav, dvs. som det brukar heta ”röstar med fötterna”.
            I mycket speciella fall när många aktieägare vill påverka ett
            företagsbeslut kan de ändå komma att mobiliseras. Ett exempel
            på detta var den mobilisering som skedde inför Volvos extra bolagsstämma
            1979 då den s.k. Norgeaffären skulle avgöras. I detta sammanhang
            bör också framhållas att företagens ”maktutövning” på marknaden,
            dvs. gentemot konsumenterna, inte i första hand kan begränsas
            genom ägarspridning eller liknande åtgärder. De viktiga åtgärder-
            na här ligger på ett annat plan. Det handlar om frihandel, fri
            etableringsrätt, motverkande av konkur- rensbegränsningar, konsumentpolitiska
            åtgärder och liknande. Av största betydelse är att konkurrensen
            upprätthålls. Vi har redan uppnått ett betydande hushållssparande
            i egnahem. Genom återbetalning av lån ökar hushållens förmögenhet.
            Men denna sparform har den nackdelen att den binder det enskilda
            hushållet. Om det förfogar över ett finansiellt sparande (t. ex.
            i aktier men också på bank eller i obligationer) ökar den enskildes
            rörelsefrihet. Ett sådant sparande har därför ett stort värde
            som ett komplement till egnahemssparande. Det ligger också ett
            värde i att den enskilde får en större ekonomisk trygghet och
            ett ökat oberoende av företag och myndigheter. Möjligheterna att
            kunna möta risker och ta chanser blir större. Den ”topphuggande”
            förmögenhetspolitik som vi hittills bedrivit i Sverige bör kompletteras
            med en ”uppbyggande”. Här kan skattesparan- det, och inte minst
            skattefondsparandet, spela en viktig roll. En förmögenhetspolitik
            skulle kunna formas delvis efter västtysk förebild. Redan i början
            av 1970-talet formulerade de tyska socialdemokraterna ett mål
            för förmögenhetspolitiken vilket också uppnåtts:
          </p>
          <pb facs="riksdagen-motions-pdf/data/198283/mot_198283__1644/mot_198283__1644-007.pdf"/>
          <fw xml:id="i-4W5X1aUG8eGtDXUBY24sfK">
            Mot. 1982/83:1644 10
          </fw>
          <p xml:id="i-GAcjjQQmu9MwpBYA8bHiw9">
            ”Vid början av 1980-talet skall det genomsnittliga västtyska
            arbetstagar- hushållet ha en penningförmögenhet (= summan av bankkonton,
            bostads- sparkonton, livförsäkringspremier och värdepapper) som
            är lika med arbetstagarhushållets genomsnittliga årsinkomst efter
            skatt.” Ett liknande ambitiöst mål bör ställas upp för vårt land.
            Riksdagen bör uppmana regeringen att formulera ett mål och föreslå
            lämpliga åtgärder som kan komplettera skattesparandet.
          </p>
          <p xml:id="i-4zwe7hgYTpqdpDSd6op2hM">
            5. Folkpartiets förslag för att stimulera enskilt aktiesparande
            Skattefondsparandet
          </p>
          <p xml:id="i-AMKvijg8NjDGVsUKAMtYX3">
            Socialdemokraterna hävdade länge att skattefondsparandet (och
            skatte- sparandet i övrigt) skulle avskaffas redan fr. o. m. i
            år om de kom till makten. Strax före valet ändrade man uppfattning
            och meddelade att det skulle behållas för 1983. Senare har det
            sagts att det skall avskaffas nästa år i stället. Samtidigt har
            det antytts att något annat skulle komma i stället. Läget är alltså
            minst sagt oklart. Enligt folkpartiets uppfattning bör regeringen
            omgående åter ompröva sin inställning till skattefondsparandet
            och ge besked om att det skall få finnas kvar under hela den nu
            löpande mandatperioden. Genom skattefondsparan- det tillförs aktiemarknaden
            och näringslivet miljardbelopp. Dessa utgör en viktig grund för
            den av alla önskade industriella expansionen. Över en halv miljon
            svenskar har blivit vana att fullgöra ett regelbundet och långsiktigt
            sparande till industrin. En förmögenhetsbreddning av det produktiva
            kapitalet har inletts i stor skala. Istället för att avveckla
            skattefondsparandet bör regeringen uppmuntra en utveckling av
            sparformen och av aktiefonderna. Man bör t. ex. stimulera framväxten
            av fler fonder och pröva vissa förändringar i fondorganisatio-
            nen. Fonderna admininistreras i dag av fondbolag vars styrelse
            utses av regeringen, andelsägarna (spararna) och fondbolagets
            ägare. Varje fondbo- lag kan i sin tur ha flera aktiefonder som
            förvaltas av professionella aktieförvaltare. En tänkbar förändring
            skulle vara att i fondbolaget renodla administrativa och rådgivande
            uppgifter medan placeringspolitiken förläggas till styrelser knutna
            direkt till aktiefonderna. I dessa styrelser borde fondandelsägarna
            utgöra majoritet. På detta sätt ökar spararnas inflytande samtidigt
            som erfarenheter och kunskaper på det rent administrativa området
            som finns t. ex. hos bankerna tas till vara. Aktiefonder bör i
            ökad utsträckning kunna startas av organisationer och andra enskilda
            sammanslutningar, t. ex. fackliga organisationer, som då kan anlita
            ett fondbolag för administrativa göromål. Det första fackförbund
            att starta en fond blev Civilingenjörsförbundet. Det är ett mycket
            välkommet
          </p>
          <pb facs="riksdagen-motions-pdf/data/198283/mot_198283__1644/mot_198283__1644-008.pdf"/>
          <fw xml:id="i-DBy1G2XSbWX88Vs2Mm4ce8">
            Mot. 1982/83:1644 11
          </fw>
          <p xml:id="i-Gik2pmvXnvMVVY1bYiHNkr">
            initiativ som bör följas av flera. Regeringen bör genom lönsparkommittén
            uppmuntra härtill. Det finns också skäl att nu överväga vilka
            alternativ som bör erbjudas spararna när de efter fem år kan lyfta
            en del av sitt sparkapital. Avlösningen bör utformas så att spararna
            stimuleras att låta sparat kapital stå kvar samtidigt som de fortsätter
            att tillskjuta nytt kapital. En möjlig utformning är att låta
            den som låter kapitalet kvarstå få rätt till realisationsvinstbefrielse
            på den värdeökning som inträffar efter de första fem åren så länge
            kapitalet står kvar. Att kapitalet kvarstår kan vidare vara ett
            krav för att skattereduktion skall beviljas vid nysparande. Skattefondsparandet
            är i dag utformat så att spararen måste låta ett visst års sparande
            stå kvar i samma fond i fem år innan det kan röras. Däremot kan
            han byta fond vid ett årsskifte och låta det nya årets sparande
            gå in i en ny fond. Enligt vår uppfattning finns det skäl att
            pröva möjligheten att ge sparande rätt att under femårsperioden
            flytta sitt kapital mellan olika aktiefonder. Detta skulle stärka
            konkurrensen mellan de olika fonderna och öka pressen på dem att
            bevaka avkastningen i företagen. Informationen till andelsägarna
            har i flera fall förbättrats under senare tid. Lönsparkommittén
            som också följer skattesparandet bör stimulera fondbo- lagen att
            gå vidare på den vägen, vilket är en förutsättning för andelsägarnas
            inflytande. Riksdagen beslöt i höstas på regeringens förslag att
            sänka sparpremien i skattesparandet, på bank från 20 till 10 96
            och på fond från 30 till 20 20. Enligt vår mening hade det varit
            motiverat att ytterligare en tid behålla de högre premierna men
            det finns inte anledning att nu riva upp riksdagens beslut.
          </p>
          <p xml:id="i-CQZUnjwAE1RAfT2brx8VC4">
            Dubbelbeskattningen
          </p>
          <p xml:id="i-4DNP7AhhSrMf5hVNXKgrv5">
            Riksdagen beslöt i höstas också att ta bort den 30-procentiga
            skattereduk- tionen på aktieutdelningar. Som tidigare nämnts hade
            denna tillkommit för att provisoriskt, i avvaktan på en permanent
            lösning av hur dubbelbeskatt- ningen i princip kunde elimineras,
            lindra dubbelbeskattningen av aktieut- delningar. Nu har dubbelbeskattningen
            återinförts vilket gör det betydligt mindre lönsamt för enskilda
            att äga aktier direkt utan aktiefonder. Det är enligt vår mening
            mycket olyckligt. Det är angeläget att enskilda kan spara i aktier
            och få rimligt avkastning även om de sparar utanför skattefondspa-
            randet. Avskaffandet av skattereduktionen i kombination med den
            planerade utdelningsskatten leder till att avkastningen efter
            skatt för en enskild aktiesparare sjunker avsevärt. Vid samma
            kostnad för företaget kan behållningen efter skatt för den enskilde
            minska med så mycket som två tredjedelar. Omvänt gäller att om
            den enskilde skall få lika mycket kvar efter skatt ökar företagets
            kostnader trefalt. Ett räkneexempel kan illustrera effekten.
          </p>
          <pb facs="riksdagen-motions-pdf/data/198283/mot_198283__1644/mot_198283__1644-009.pdf"/>
          <fw xml:id="i-NJWWNTHxKKzjy82An4GkFt">
            Mot. 1982/83:1644 12
          </fw>
          <p xml:id="i-FApDC6mgYHoDCPKZBuY5wG">
            Antag att vi har en person med ett aktieinnehav på 100 000 kr.
            Den avkastning i företaget som används för utdelning antas vara
            10 000 kr. Vi utgår vidare från att bolagsskatten är 58 20 och
            aktieägarens marginalskatt 75 Jo. Det ger oss följande utfall
            före och efter de nu aktuella åtgärderna, dvs. borttagandet av
            skattereduktionen på aktieutdelningar resp. utdelnings- skatten.
          </p>
          <p xml:id="i-YXY87nzi3bx4iwfyzffpXe">
            Före Efter Företagets kostnad 10 000 kr. 10 000 kr. Bolagsskatt
            58 26 5 800 kr. 5 800 kr. Utdelningsskatt 20 96 av utdelningssumman
            - 700 kr. Utdelning till aktieägaren 4 200 kr. 3 500 kr. Marginalskatt
            75 9 3150 kr. 2625 kr. Efter skatt 1050 kr. 875 kr. Skattereduktion
            30 26 av utdelningen 1260 kr. - Utdelning efter skatt 2310 kr.
            875 kr. Skatt i procent av avkastningen (= företagets 76,9 96
            91,2
          </p>
          <p xml:id="i-6N99mxhmVpQfTxCTWqLob4">
            kostnad)
          </p>
          <p xml:id="i-B61hXFscvZq2ij8RLepqvM">
            I räkneexemplet får man med de tidigare reglerna ett utfall som
            ligger nära det man skulle få om aktieägarens marginalskatt togs
            direkt på avkastningen. Med de nya reglerna får man en avsevärd
            skärpning. De exakta sifferrre- sultaten varierar något beroende
            på förutsättningarna men de allmänna slutsatserna blir desamma.
            Om regeringen gör allvar av sina planer att ta bort skattefondsparandet
            blir aktiesparande åter en dålig affär för enskilda. Och även
            om skattefondsparandet trots allt bibehålls bör dubbelbeskattningen
            ändå tas bort för att det skall bli möjligt för enskilda att direktspara
            i aktier. Vi föreslår mot denna bakgrund att skattereduktionen
            på 30 920 av utdelningsinkomsten återinförs redan för inkomståret
            1983 (taxeringsåret 1984). Som tidigare nämnts infördes skattereduktionen
            på hösten 1980 som ett provisorium i avvaktan på en permanent
            lösning av dubbelbeskattningsfrå- gan. Förslaget till provisorisk
            lösning utarbetades av kapitalvinstkommittén som också hade uppdraget
            att föreslå en permanent lösning. Arbetet härmed försenades dock
            av olika skäl och mittenregeringen beslöt därför sommaren 1982
            att tillkalla en särskild utredningsman med uppgift att snabbt
            lägga fram förslag om hur dubbelbeskattningen skulle kunna elimineras.
            Enligt vad vi erfarit har regeringen beslutat lägga ned denna
            utredning. Vi finner även detta beslut ytterst olyckligt. Genom
            detta beslut liksom det tidigare nämnda att avskaffa skattereduktionen
            på aktieutdelningar har regeringen klart markerat att den anser
            att det är riktigt att straffbeskatta enskilt aktieägande. Vi
            menar att detta är ett orimligt ställningstagande. Riksdagen bör
            mot den bakgrunden uttala att utredningen om avskaffande av dubbelbeskattningen
            av aktieutdelningar skyndsamt bör avslutas enligt tidigare planer.
          </p>
          <pb facs="riksdagen-motions-pdf/data/198283/mot_198283__1644/mot_198283__1644-010.pdf"/>
          <fw xml:id="i-MaERRZwLyzfbe2hNYu3CH">
            Mot. 1982/83:1644 13
          </fw>
          <p xml:id="i-MQMMGpmtx2tbXQGfm8h4up">
            Den särskilda utdelningsskatten sägs av regeringen ha gynnsamma
            effekter på visst slag av löneglidning. Vår slutsats är att denna
            motivering inte är hållbar. Utdelningsskatten är ingenting annat
            än ett första steg mot löntagarfonder och bör bl. a. av det skälet
            inte genomföras.
          </p>
          <p xml:id="i-DgKMqjCZ6SsHmms8hKdzfY">
            6. Hemställan
          </p>
          <p xml:id="i-2BqRhkj47XLt8q4eDckDhU">
            Med hänvisning till ovanstående hemställs” 1. att riksdagen antar
            i motionen redovisat förslag till lag om skattereduktion för aktieutdelning
            (bilaga), 2. att riksdagen som sin mening ger regeringen till
            känna att utredningsarbetet om avskaffande av dubbelbeskattningen
            på aktieutdelningar skyndsamt bör återupptas, 3. att riksdagen
            som sin mening ger regeringen till känna att förslag om särskild
            utdelningsskatt inte bör framläggas.
          </p>
          <p xml:id="i-Ka2yHNHEq7NVnC2xiU27Wi" type="date">
            Stockholm den 25 januari 1983
          </p>
          <div xml:id="i-KddREWw7T6FwiKrZCXhfAq" type="signatureBlock">
            <p xml:id="i-CNmChJY6MJACwvwjo52hWz" who="i-4uJEFdvmwfbMmozZhv5XDY" type="signature">
              OLA ULLSTEN (fp)
            </p>
          </div>
          <p xml:id="i-URzWP89jRWNYs835tCRq3B">
            JÖRGEN ULLENHAG (fp) JÖRGEN ULLENHAG (fp) KARL ERIK ERIKSSON
            (fp) KARL ERIK ERIKSSON (fp) JAN-ERIK WIKSTRÖM (fp) JAN-ERIK WIKSTRÖM
            (fp) RUNE ÅNGSTRÖM (fp) RUNE ÅNGSTRÖM (fp)
          </p>
          <p xml:id="i-RFVs8jUKej3arJrKeqkHGy">
            + Se även motionerna 1982/83:1645-1646.
          </p>
          <pb facs="riksdagen-motions-pdf/data/198283/mot_198283__1644/mot_198283__1644-011.pdf"/>
          <fw xml:id="i-TN6FhZT8vTu1thu5SBng3U">
            Mot. 1982/83:1644 14
          </fw>
          <p xml:id="i-MAckSnuami5HAocjCCnGWA">
            Bilaga
          </p>
          <p xml:id="i-5PQdvmZeagAUA2VpFQBqfb">
            Förslag till Lag om skattereduktion för aktieutdelning
          </p>
          <p xml:id="i-X8DJhWS5XEAhGYbhAcaze1">
            Härigenom föreskrivs följande
          </p>
          <p xml:id="i-HQUtK4H6Qg7pca3RpYZrb1">
            18 Skattereduktion för aktieutdelning medges fysiska personer
            och dödsbon enligt bestämmelserna i denna lag.
          </p>
          <p xml:id="i-Srgy2tkLLp5D1v7HWcwAJR">
            28 Med aktieutdelning avses i denna lag utdelning i pengar som
            utgår på 1. aktie i svenskt aktiebolag, om aktien vid den tidpunkt
            då utdelningen blir tillgänglig för lyftning är inregistrerad
            vid Stockholms fondbörs, 2. andel i svensk aktiefond, om fonden
            vid ingången av det år då utdelningen blir tillgänglig för lyftning
            till minst två tredjedelar består av vid Stockholms fondbörs inregistrerade
            aktier i svenska aktiebolag.
          </p>
          <p xml:id="i-HjeZMsepp6VLVAzhiKPvj1">
            3$ Aktieutdelning medför rätt till skattereduktion endast om
            1. utdelningen utgör intäkt av kapital för den skattskyldige och
            2. denne är skattskyldig för utdelningen enligt 53 $ kommunalskattelagen
            (1928:370) och 6 $ lagen (1947:576) om statlig inkomstskatt. En
            delägare i ett handelsbolag eller i ett dödsbo, som i beskattningshän-
            seende behandlas som ett handelsbolag, har inte rätt till skattereduktion
            för utdelning som har uppburits av bolaget eller boet.
          </p>
          <p xml:id="i-JLvJTLcJ1Zuguk6vcVwSag">
            4 &amp; Underlag för beräkning av skattereduktion är summan av
            de aktieutdel- ningar som har blivit tillgängliga för lyftning
            under beskattningsåret, dock högst 7 500 kronor. I fråga om makar
            gäller att underlaget för den ena maken får överstiga 7 500 kronor
            i samma mån som den andra makens underlag understiger detta belopp.
            Underlaget avrundas nedåt till helt hundratal kronor.
          </p>
          <p xml:id="i-KCnJZirzgeZ5w8nN1kw5h8">
            58 Skattereduktion för aktieutdelning uppgår till 30 26 av underlaget.
          </p>
          <p xml:id="i-BQ8fQzZqBQTXPUiKvUum92">
            6 $ I fråga om skattereduktion för aktieutdelning tillämpas 2
            $ 4 mom. femte och sjätte styckena uppbördslagen (1953:272). Skattereduktion
            för aktieut- delning skall tillgodoräknas den skattskyldige före
            skattereduktion enligt 2 $ 4 mom. uppbördslagen.
          </p>
          <p xml:id="i-JeNNTC3qnDjTKNzokFUzXL">
            Har skattskyldig under beskattningsåret varit skyldig att erlägga
            sjömans- skatt och har denna nedsatts enligt 12$ 4 mom. lagen
            (1958:295) om sjömansskatt på grund av bestämmelserna i denna
            lag, skall reduktionsbe- loppet minskas med det belopp varmed
            nedsättning har skett.
          </p>
          <p xml:id="i-PQwaKW9XfYuWKfHPPT4bC7">
            7 $ Bestämmelserna i denna lag om makar tillämpas på skattskyldiga
            som taxeras med tillämpning av 52 $ 1 mom. kommunalskattelagen
            (1928:370) och 11$ 1 mom. lagen (1947:576) om statlig inkomstskatt.
          </p>
          <p xml:id="i-TufQV87UzHNoN1xZL6hwFE">
            Denna lag träder i kraft den 1 januari 1984 och tillämpas första
            gången i fråga om utdelning som tas till beskattning vid 1985
            års taxering.
          </p>
        </div>
      </div>
    </body>
  </text>
</TEI>
