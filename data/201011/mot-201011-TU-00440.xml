<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00440">
  <teiHeader>
    <fileDesc>
      <titleStmt>
        <title>Europakorridoren</title>
        <author corresp="i-P2x4fiHNXrW2XTzJZRJeJJ i-Q1WPoNtt1578KMfEZ5TLkK">av Bengt-Anders Johansson och Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Europakorridoren</title>
          <idno type="rdwebb">GY02T440</idno>
          <rs type="number">T440</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T440/text</ref>
          <ref type="dokument_url_html">http://data.riksdagen.se/dokument/GY02T440</ref>
          <ref type="dokumentstatus_url_xml">http://data.riksdagen.se/dokumentstatus/GY02T440</ref>
          <ref type="doc">http://data.riksdagen.se/fil/BAACDB1C-42CC-4DB3-8D22-4C3D6149415B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VP3YsRARxM4brW4utEEigv" type="signed"/>
        <correspContext corresp="i-VP3YsRARxM4brW4utEEigv">
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-GFVmX9Cw1XgvwoGr4tU2dz" type="numbering">
          <date when="2010-10-29"/>
        </correspAction>
        <correspAction xml:id="i-BA19Yph5LD5McqWev6PWRf" type="submission">
          <date when="2010-10-27"/>
        </correspAction>
        <correspAction xml:id="i-X1eHVEX292gWbBvozR7FYc" type="transfer">
          <date when="2010-10-27"/>
        </correspAction>
        <correspAction xml:id="i-2wJvELukAAUpF9edJ7h7cC" type="assigned"/>
        <correspContext corresp="i-2wJvELukAAUpF9edJ7h7cC">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WPz8KFeExVEeqoy4hy5aoZ" type="motBody">
        <div xml:id="i-DejhMGziT1pLHL42D29poa" type="motProposal" subtype="förslag">
          <head xml:id="i-Cw9dyJhcXqBcvztKD4Ucyi">
            Förslag till riksdagsbeslut
          </head>
          <list xml:id="i-K8t8zai2uvicq2BUNvQM3z" style="ol">
            <item xml:id="i-3Sem3exTYVHGXJo7XtuXa6">
              Riksdagen tillkännager för regeringen som sin mening vad som
              anförs i motionen om att den av regeringen tidigare aviserade
              nya utredningen av förutsättningar och kostnader för höghastighetsbanor
              i Sverige skyndsamt tillsätts.
            </item>
            <item xml:id="i-MECG86V3qs5Fvbkh4imiVf">
              Riksdagen tillkännager för regeringen som sin mening vad som
              anförs i motionen om behovet av åtgärder på kort sikt för en lösning
              av kapacitetsproblemet på det svenska järnvägsnätet och särskilt
              på Västra stambanan och Södra stambanan.
            </item>
          </list>
        </div>
        <div xml:id="i-E4vd8xE8bnq1Fc4GQcWF82" type="motContent">
          <head xml:id="i-Wz6kAySPMjGYpMz9vuSN24" type="h1">
            Motivering
          </head>
          <p xml:id="i-StfdPFRCjiSfSXraeVTtBR">
            I regeringens skrivelse till riksdagen våren 2010 om åtgärdsplanering
            för transportsystemet 20102021 aviserades ett fortsatt utredningsarbete
            av svenska höghastighetsbanor.
          </p>
          <p xml:id="i-F5T2967w9D26X9UBQrcxzF">
            I skrivelsen anger regeringen följande: Den tveksamma samhällsekonomiska
            lönsamheten för höghastighetsbanorna och de stora kvarstående
            osäkerheterna innebär att regeringen har valt att prioritera andra
            mer angelägna infrastrukturåtgärder för perioden 20102021. Regeringen
            avser att ytterligare utreda förutsättningar och kostnader för
            höghastighetsbanor i Sverige. En utgångspunkt är härvid betänkandet
            som presenterades i september 2009.
          </p>
          <p xml:id="i-VsGkLCgHLwnuFrPdKD3zRM">
            Den av regeringen i våras aviserade nya utredningen av höghastighetsbanor
            har ännu inte tillsatts. Det har nu gått ett år sedan den första
            utredningen Höghastighetsbanor ett samhällsbygge för stärkt utveckling
            och konkurrenskraft presenterades. Både i själva utredningen och
            i olika remissyttranden över denna har pekats på en rad frågor
            som kräver ett fortsatt utredningsarbete. Det gäller exempelvis
            frågor om samhällsekonomisk lönsamhet, anläggnings- och driftskostnader,
            finansiering och finansieringsmodell, organisation och genomförande.
          </p>
          <p xml:id="i-5Ykdf6HtXp6YQ3i23whFht">
            Sammantaget pekade flera remissinstanser på att det krävs mer
            ingående utredningar, förstudier och analyser av effekter, kostnader
            och finansiering innan ett definitivt beslut kan fattas. Oavsett
            uppfattning i sakfrågan är det lätt att instämma i denna uppfattning
            som kom till uttryck i både tidigare genomförd utredning och remissopinion.
            Vi anser därför att utredningen skyndsamt bör tillsättas av regeringen
            för att undvika tempoförluster. Detta bör ges regeringen tillkänna.
          </p>
          <p xml:id="i-3hV6D1PG6co1GmpVccXx11">
            Till bilden hör att ett stort antal kommuner utmed en eventuell
            framtida götalandsbana och europabana under många år har bedrivit
            ett omfattande planeringsarbete och lagt ut markreservat för nya
            banor i sina översiktsplaner.
          </p>
          <p xml:id="i-KU9RbqPnQKpQzHsf8emVtr">
            Ju längre tillsättandet av den av regeringen aviserade nya utredningen
            dröjer ju längre tid tar det innan ett definitivt beslut kan fattas
            av staten i frågan om höghastighetsbanor i Sverige. Detta riskerar
            att medföra uteblivna investeringar och förlust av nya arbetstillfällen
            lokalt i de berörda kommunerna. Ett utdraget besked om vad svenska
            staten vill i frågan om höghastighetsbanor innebär osäkerhet om
            den framtida användningen av stora, centralt belägna markområden
            i kommunerna. Därför måste berörda kommuner få ett besked från
            staten i frågan om höghastighetsbanor så snart den nya utredningen
            är klar med att ta fram erforderligt beslutsunderlag. Det kostar
            att vänta. Den kostnaden är avsevärt större än den för ett snabbt
            utredningsarbete från statens sida.
          </p>
          <p xml:id="i-QNVFJb6mbjYwBsNitEwqiA">
            Planering och finansiering av höghastighetsbanor är exempel på
            frågeställningar som särskilt behöver analyseras vidare. Hur detta
            ska ske och vem som ska göra vad bör anges i ett kommande regeringsbeslut
            om att ytterligare utreda förutsättningar och kostnader för höghastighetsbanor
            i Sverige. Andra viktiga frågor att utreda vidare är formerna
            för samverkan med berörda myndigheter och planeringsansvariga
            organ i Danmark och Tyskland för samråd om kapacitet, standard
            och hastighet för att möjliggöra en sammankoppling av Sverige
            med det europeiska höghastighetsnätet.
          </p>
          <p xml:id="i-FbtyWSUc5WwpNAUrUu4Uiu">
            Vi vill i det sammanhanget nämna att vid ett möte sommaren 2010
            hölls ett svensk-danskt ministermöte i Limhamn för att uppmärksamma
            Öresundsbrons 10-årsjubileum och diskutera hur samarbetet kan
            fördjupas för att främja fortsatt utveckling i regionen. Vid mötet
            antogs en deklaration kallad Öresund en region i utveckling. I
            deklarationen anges att regeringarna ska tillsätta en svensk-dansk
            tjänstemannagrupp som ska undersöka behovet av och möjligheterna
            för en ny fast Öresundsförbindelse för väg och järnväg mellan
            Helsingborg och Helsingör. Denna fråga bör ingå i ett fortsatt
            utredningsarbete om svenska höghastighetsbanor.
          </p>
          <head xml:id="i-JxfiYLymRuQ4Xo1ZhEzspU" type="h1">
            Problemen med den bristande kapaciteten på det svenska järnvägsnätet
            ökar
          </head>
          <p xml:id="i-G7XKSUmmShE2aiGbAikMHu">
            I den tidigare genomförda utredningen om höghastighetsbanor pekas
            på fördelarna på lång sikt med att bygga höghastighetsbanor: På
            avsnitt med mycket hög efterfrågan som till exempel kring storstäderna
            kan man genom att bygga ut till totalt fyra spår separera den
            långsamma trafiken från den snabba om man väljer att bygga det
            tillkommande dubbelspåret i form av höghastighetsbanor. En fördel
            med att bygga två helt nya spår är att de kan ges en rakare sträckning
            och därmed tillåta högre hastigheter än om man väljer att bygga
            ett extra dubbelspår längs med en redan befintlig bana.
          </p>
          <p xml:id="i-8zbPajhVetWpyVjote27jf">
            I utredningen görs även det viktiga konstaterandet att med höghastighetsbanor
            fördubblas antalet möjliga tåglägen och gjorda simuleringar visar
            att det går att köra 23 gånger fler godståg på Västra och Södra
            stambanan under dagen. Utredningen anger att den kapacitet som
            frigörs inom det nuvarande järnvägssystemet kommer att ha en mycket
            stor betydelse för möjligheten att öka järnvägstransporternas
            andel av godstransporterna.
          </p>
          <head xml:id="i-NjG4txU5xKSdCfQSsYny6n" type="h1">
            Det kostar att vänta
          </head>
          <p xml:id="i-BkF2E2M8fpXJenb1cv4avE">
            Tidigare utredningar inom infrastrukturområdet har visat att
            det kostar att vänta.
          </p>
          <p xml:id="i-8aBmpghPjuKiE3YCENWK59">
            Att avstå från investeringar har dock också ett pris, ekonomiskt
            och miljömässigt.
          </p>
          <p xml:id="i-UfSGqN3Snr6bdvrxfkDdcH">
            En tidigare publicerad studie av dåvarande Verket för näringslivsutveckling,
            Nutek 2007, beräknade att det har kostat samhället närmare 70
            miljarder kronor fram till år 2020 att vänta med investeringar
            i infrastruktur i storstäderna. Nutek har vänt på perspektiven
            och genomfört en s.k. kontrafaktisk analys. Istället för att räkna
            vad det kostat att genomföra infrastrukturprojekten har Nutek
            räknat på vad det kostat samhället att inte genomföra dem. I rapporten
            beräknas storleken på det samhällsekonomiska intäktsbortfallet
            som följd av att flera större infrastrukturprojekt i storstäderna
            försenats eller lagts på is. Över hälften, 50 miljarder, av kostnaderna
            beror på uteblivna eller försenade infrastrukturprojekt i Stockholmsregionen,
            78 miljarder i Göteborgsregionen och 10 miljarder i Malmöregionen.
            Detta illustrerar vikten av att ha ett tydligt utvecklings- och
            framtidsfokus i den förda infrastruktur-, och transportpolitiken.
            Anpassning av transportsektorn till antagna klimat-, miljö- och
            transportpolitiska mål, tillväxt, tillgänglighet och positiv regional
            utveckling kräver en långsiktig och systematisk framtidssatsning
            på bra kommunikationer.
          </p>
        </div>
        <div xml:id="i-TnL6cAbbFEkjQuEx1rnhzm" type="signatureBlock">
          <list xml:id="i-EVoKt3mipZ3VXMEz8ywafX">
            <item xml:id="i-GBFnYP1jJ5AzSC1BCcGU4g" who="i-P2x4fiHNXrW2XTzJZRJeJJ" type="signature">
              Bengt-Anders Johansson (M)
            </item>
            <item xml:id="i-NmUqvTiztEbHx6ipoU3nmQ" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
