<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0786/mot_200001_MJ_0786-0001.pdf"/>
      <div type="motHeader" xml:id="i-HwXH56wtn4Uk5aCETXu7CH">
        <div type="motTitle" xml:id="i-7iS5UFJfDydzSdBTEswy8M"/>
        <div type="motSubmissionInfo" xml:id="i-8YhNraqV7PFZhVkkryACUX"/>
      </div>
      <div type="motBody" xml:id="i-LujqdjJaAiANbNwpMuDf9W">
        <div xml:id="i-32TLHjdduPzN3ZwZMnw1fo">
          <p xml:id="i-L8P6HRyPaVrPJBKn38ZRzT">
            2000/01 mnr: MJ786 pnr: s26004
          </p>
          <p xml:id="i-YWhdQbPkV7xivjTHW6wLtZ">
            Motion till riksdagen 2000/01:MJ786
          </p>
          <p xml:id="i-AuHn1cuTiPdtyap7G6CBdx">
            av Per-Olof Svensson m.fl. (s)
          </p>
          <p xml:id="i-7fJLKFFDVp6nAci1nyBg91">
            Strandskydd i glesbygd
          </p>
          <p xml:id="i-E5hEbiVikLcTTKNciKDxwa">
            Förslag till riksdagsbeslut
          </p>
          <p xml:id="i-CxYtkuteRnwZP3KSopdMaF">
            Riksdagen tillkännager för regeringen som sin mening vad i motionen
            anförs om en utredning av ett differentierat strandskydd.
          </p>
          <p xml:id="i-2nnksPgGC3RyiRYyng9Li8">
            Strandskydd i glesbygd
          </p>
          <p xml:id="i-Au8W1HFq1oCeHtqo2DvF1f">
            Människan har genom historien samlats kring och bosatt sig vid
            vatten. Nästan alla av landets större orter är belägna vid hav,
            sjö, älv eller annat vattendrag. På vissa håll, särskilt i tätare
            befolkade delar av landet, finns därför behov av ett strandskydd
            för att reglera byggandet nära vattnet och därmed trygga alla
            människors tillgång till de rekreationsmöjligheter i form av bad
            och andra strövtåg som vattnet medger. Detta är en bra och nödvändig
            lagstiftning som dessutom uppfyller syftet att skydda de biotoper
            som utgör viktig livsmiljö för växter och djur i det strandnära
            området. I princip samma regler om strandskydd gäller för t.ex.
            den tätt befolkade Mälardalen som för glesbygden i Norrlands inland.
            Förvisso finns möjligheter till dispens men det kräver särskilda
            skäl, något som torde tillämpas restriktivt. Den nu gällande strandskyddslagen
            synes därför vara skriven för befolkningstäta områden med högt
            exploateringstryck, medan den passar sämre i glesbygd där antalet
            sjöar och vattendrag är ungefär lika stort som antalet invånare
            i kommunen. I de flesta glesbygdskommuner minskar befolkningen.
            Dessa borde få bättre möjligheter att utnyttja de naturliga tillgångar
            som finns i området bland annat för att attrahera inflyttande.
            Ökade möjligheter till att lokalt anpassa strandskyddsbestämmelserna
            skulle därför kunna gynna en positiv utveckling i glesbygd utan
            att för den skull friluftsliv eller växt- och djurliv tar skada.
            Det kan också påpekas att självfallet skall strandskyddet vara
            kvar i områden som är av inresse för naturvården, såsom naturvårdsområden,
          </p>
          <pb facs="riksdagen-motions-pdf/data/200001/mot_200001_MJ_0786/mot_200001_MJ_0786-0002.pdf"/>
          <p xml:id="i-UzV69f6YL53nyxAmzsRfTW">
            2000/01:MJ786
          </p>
          <p xml:id="i-QGDyCL4xJvLmmDjGmLLz7K">
            10
          </p>
          <p xml:id="i-QhyfVYfC8o2RNbVrQFDs8">
            reservat, ekologiskt känsliga områden och andra områden där skyddsvärdena
            är höga. Det finns, med beaktande av ovanstående, ett behov av
            utredning om ett differentierat strandskydd.
          </p>
          <p xml:id="i-YVYPpLB2AnQDXdhS9xBonJ">
            Stockholm den 18 september 2000
          </p>
          <p xml:id="i-N9x4XXySn1DbcUBDP8Vdx7">
            Per-Olof Svensson (s) Raimo Pärssinen (s) Agneta Brendt (s) Kenth
            Högström (s)
          </p>
        </div>
      </div>
    </body>
  </text>
</TEI>
