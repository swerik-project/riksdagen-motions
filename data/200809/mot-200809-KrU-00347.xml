<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00347">
  <teiHeader>
    <fileDesc>
      <titleStmt>
        <title>SVT till Göteborg</title>
        <author corresp="i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>SVT till Göteborg</title>
          <idno type="rdwebb">GW02Kr347</idno>
          <rs type="number">Kr347</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr347/text</ref>
          <ref type="dokument_url_html">http://data.riksdagen.se/dokument/GW02Kr347</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr347</ref>
          <ref type="doc">http://data.riksdagen.se/fil/99FA4D78-0463-4304-8EE4-0D7D865A1550</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BgNFn7pH2jmVKK3abSQhXH" type="signed"/>
        <correspContext corresp="i-BgNFn7pH2jmVKK3abSQhXH">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-NoG7jpQk2RbMRD69FhhDLv" type="numbering">
          <date when="2008-10-08"/>
        </correspAction>
        <correspAction xml:id="i-BGrQUqXXX2eGARVjR2Dc8U" type="submission">
          <date when="2008-10-07"/>
        </correspAction>
        <correspAction xml:id="i-Poq412RK4Qnx6qzqGVzESi" type="transfer">
          <date when="2008-10-03"/>
        </correspAction>
        <correspAction xml:id="i-FGyi3UAyrYBzbzSjcDhD6p" type="assigned"/>
        <correspContext corresp="i-FGyi3UAyrYBzbzSjcDhD6p">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Cf4P8nbauHmM6otAD9FJJp" type="motBody">
        <div xml:id="i-XSZezKydGV8P92TTVjqBWi" type="motProposal" subtype="förslag">
          <head xml:id="i-J1LvppGrbJiUrYyG3eeGfr">
            Förslag till riksdagsbeslut
          </head>
          <p xml:id="i-CmpYPpT5WTkDr6B2e7Dr82">
            Riksdagen tillkännager för regeringen som sin mening vad som
            anförs i motionen om att utreda förutsättningarna för att flytta
            SVT till Göteborg.
          </p>
        </div>
        <div xml:id="i-X1NtEt6yrj1qWtivvwyVEM" type="motContent">
          <head xml:id="i-BjbBFuoDmutKh6BCQstMD8" type="h1">
            Motivering
          </head>
          <p xml:id="i-VQgNdGtXfmcjTonj88St4">
            För nästan femton år sedan skrev jag en artikel tillsammans med
            Olle Wästberg, då ledamot i den parlamentariska public service-beredningen,
            om behovet av att bredda nyhetsrapporteringens perspektiv i Sverige.
            Redan då var vi många som var skeptiska till att viljan att förlägga
            någon av Sveriges Televisions två nyhetsredaktioner utanför Stockholm
            fanns. Sedan dess har Rapport och Aktuellt i praktiken slagits
            ihop till en gemensam nyhetsredaktion. I dag är det frestande
            att säga vad var det vi sa! men det nyttar föga. Det som står
            på tur är dessutom ytterligare nedskärningar inom SVT:s regionala
            produktion.
          </p>
          <p xml:id="i-9cDqKTrH7Wo7H9UneyWw8G">
            Det bästa vi kunde åstadkomma då var en överenskommelse om att
            55 procent av all tv- och radioproduktion ska ske utanför Stockholmsområdet,
            att Sveriges Television i sin nyhetsbedömning ska bli mindre Stockholmscentrerad
            och att redaktioner eller ledande beslutsfunktioner inom samhällsbevakningen
            ska flytta ut från huvudstaden.
          </p>
          <head xml:id="i-AuLRx17MnPhPJqJQbpVqEi" type="h1">
            Stockholm dominerar fullständigt
          </head>
          <p xml:id="i-54AGf3zkzN3qaJJN9W6qrF">
            TV-mediet har en mycket stor genomslagskraft. Vi har många fler
            tv-kanaler i dag än under det statliga sändningsmonopolets tid.
            Andra medier har blivit svagare. Tidningar har lagts ned och redaktioner
            skurits ned. Det som blir en stor nyhet i tv:s nyhetsprogram blir
            automatiskt uppmärksammat i andra medier. Den nyhetsbedömning
            som görs av ledningarna för Aktuellt, Rapport och TV 4:s Nyheterna
            är därför av stor betydelse för svensk självbild, debatt och beslut.
            Samma nyhet kommer under dagen att tas upp i TT, Ekot, Dagens
            Nyheter, Svenska Dagbladet, Expressen, Aftonbladet, Rapport, Aktuellt,
            SVT 24, Studio Ett, TV 8, DI-TV, TV 3 och TV 4. Alla sitter väl
            samlade i Stockholms innerstad.
          </p>
          <p xml:id="i-Sxs8JBu3ymPjKsxn3z5ijZ">
            Att Stockholm dominerar i nyhetsrapporteringen beror bl.a. på
            att de flesta av maktens institutioner ligger där: regering, riksdag,
            partihögkvarter, de flesta fackförbund, företagens huvudkontor
            osv. Hela 40 procent av den samlade tidningsupplagan inkluderande
            kvällstidningarna utges i Stockholm, medan bara 20 procent av
            svenskarna bor i Stockholms län.
          </p>
          <p xml:id="i-BqRRfZZQGhk8S9RpyqdzbV">
            Men poängen är inte bara att detta ger en viss övervikt i förhållande
            till folkmängden, utan att Sverige är litet och Stockholm är litet.
            Värderingarna blir lätt enhetliga. Att en så stor del av det samlade
            medieutbudet produceras i en liten del av landet betyder att dess
            värderingar lätt blir ännu mer förskjutna i förhållande till resten
            av landet. Den geografiska koncentrationen motverkar att perspektiv
            och infallsvinklar ges en kritisk granskning.
          </p>
          <head xml:id="i-3Ky7g1k2bjvZoui45Y8kJW" type="h1">
            Bryt gamla mönster
          </head>
          <p xml:id="i-A18vu9Qf3FSuqXbz9yCqaq">
            Det viktiga är inte var kameran står, eller var reportagen görs
            utan var de sitter som beslutar om vad som ska prioriteras. Det
            är av det skälet det är önskvärt att flytta Sveriges Television
            till Göteborg. Perspektivet ska breddas. Gamla mönster och inrotade
            vanor ska brytas upp. Betongbunkern på Gärdet i Stockholm ska
            inte längre styra vad som är viktigt att rapportera eller ej.
            Att enbart flytta en nyhetsredaktion kommer förmodligen inte att
            räcka för att bryta den totala dominansen inom medieområdet. Därför
            är det rimligt att flytta hela SVT till Göteborg. I Göteborg finns
            en stor kompetens inom området, en härlig kreativitet och visioner
            för framtiden. Göteborg är också stort nog för att eventuella
            medflyttares respektive ska kunna hitta jobb, en inte oviktig
            aspekt i sammanhanget.
          </p>
          <head xml:id="i-4nKf8F1SNdEjTzmtqhBHqK" type="h1">
            Tydliga krav
          </head>
          <p xml:id="i-FdpwGVMNWNqQjiBFTmQGmo">
            Politiker ska inte lägga sig i innehållet i konkreta program
            eller detaljstyra hur produktionen i SVT eller Sveriges Radio
            sker. Men vi bör ställa tydliga krav på vilken inriktning och
            organisation vi vill ha på public service.
          </p>
          <p xml:id="i-D2kM7RHkQSirkU6QxSzc5Z">
            Sammanslagningen av delar av Aktuellts och Rapports nyhetsredaktioner
            till gemensamma funktioner skedde också i uppenbar strid med det
            riksdagsbeslut som sade att SVT även fortsättningsvis skulle ha
            två självständiga nyhetsredaktioner. Därför har nyhetsbedömningen
            blivit än mer koncentrerad. I våra grannländer har man diskuterat
            problemet och dragit riktiga slutsatser. I såväl Norge som Danmark
            har man medvetet lagt ut en hel kanal utanför huvudstaden för
            att på så vis bredda innehållet och perspektiven. Men i Sverige
            är centralmakten ovanligt stark. Varje gång liknande tankar luftats
            skyndar de inblandade till sitt eget försvar. Det gör inte debatten
            mindre angelägen eller viktig i själva verket är det tvärt om.
          </p>
          <p xml:id="i-KTbgWX3iXonJxBWpqLEPWH">
            Själva syftet med public service är att vissa grundläggande krav
            av detta slag ska kunna ställas och tillgodoses. Att skapa större
            mångfald i Medie-Sverige genom att Sveriges Television placeras
            och produceras utanför huvudstaden är därför ett sådant rimligt
            krav. Det är dags för oss att ställa motkrav. Nyhetsrapporteringen
            i Sverige ska inte domineras av ett ensidigt utbud och urval gjort
            i Stockholm. En flytt av Sveriges Television till Göteborg bör
            därför utredas.
          </p>
        </div>
        <div xml:id="i-KGUPgYq61Fwb1bbbpNM4Lx" type="motSignatures">
          <list xml:id="i-T5FRPabcqAYaxCmVuSCQed">
            <item xml:id="i-XXBPqtNvKLw6TXStK4GX3T" who="i-AvtuWmW4WHMDrctQKwDQuR">
              Eva Flyborg (fp)
            </item>
          </list>
        </div>
      </div>
    </body>
  </text>
</TEI>
