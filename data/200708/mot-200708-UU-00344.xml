<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00344">
  <teiHeader>
    <fileDesc>
      <titleStmt>
        <title>Kvinna i världen</title>
        <author corresp="i-43NmWWYd8vEgZrkoXWWCXx i-BaBRFz7sgjhbuqYiz8u7vt">av Rosita Runegrund och Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinna i världen</title>
          <idno type="rdwebb">GV02U344</idno>
          <rs type="number">U344</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U344/text</ref>
          <ref type="dokument_url_html">http://data.riksdagen.se/dokument/GV02U344</ref>
          <ref type="dokumentstatus_url_xml">http://data.riksdagen.se/dokumentstatus/GV02U344</ref>
          <ref type="doc">http://data.riksdagen.se/fil/26F715B5-9E85-4F9C-A4D3-C100B30F723F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JvbdzCQJkyKVSjXVem7j9R" type="signed"/>
        <correspContext corresp="i-JvbdzCQJkyKVSjXVem7j9R">
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-KRd18tH2tbJoK6j5dJbdBY" type="referral">
          <date when="2007-10-16"/>
        </correspAction>
        <correspAction xml:id="i-QzxpYxYChci1jLAokh8UQK" type="dismissal">
          <date when="2007-10-16"/>
        </correspAction>
        <correspAction xml:id="i-2FwxqzvgXZ9Y3ZxxF36tQf" type="numbering">
          <date when="2007-10-09"/>
        </correspAction>
        <correspAction xml:id="i-2kcjbL3o682HRndJJkEnXb" type="submission">
          <date when="2007-10-05"/>
        </correspAction>
        <correspAction xml:id="i-RLS2mhBF43NYFEA9o7PqKF" type="transfer">
          <date when="2007-10-05"/>
        </correspAction>
        <correspAction xml:id="i-Xgv8o6PX3j6bEZv6bQjwkR" type="assigned"/>
        <correspContext corresp="i-Xgv8o6PX3j6bEZv6bQjwkR">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-9aAaZrAGuHXAusVmxJBXox">
            Sammanfattning
          </head>
          <p xml:id="i-Bf8bigYVcqjKGSbKdVsh9X">
            Jämställdhet mellan män och kvinnor är en mänsklig rättighet
            och en nödvändig förutsättning för att uppnå politisk, social
            och ekonomisk säkerhet i samhället. Dock ignoreras ständigt kvinnors
            mänskliga rättigheter. Genom våld och systematisk diskriminering
            förtrycks kvinnor runt om i världen. Trots att kvinnor utgör mer
            än hälften av världens befolkning får de sällan vara med och påverka
            beslut som är avgörande för deras livssituation. Endast 10 % av
            världens parlamentariker och endast 6 % av världens ministrar
            är kvinnor (Unifem United Nations Development Fund for Women).
            Detta innebär att nästan alla världens samhällen och resurser
            styrs och kontrolleras av män. Men också andra anledningar ligger
            bakom.
          </p>
          <p xml:id="i-Y3Me8wDbTrMnw2nPd9AdRQ">
            Enligt FN:s utvecklingsfond (UNDP United Nations Development
            Programme) är det våldet mot kvinnor och flickor som har identifierats
            som det största hindret för att kvinnor skall få mer inflytande
            och makt. Kvinnor är fattigast i världen och också de minst utbildade.
            Ändå utför kvinnor i många utvecklingsländer det mesta av arbetet
            i jordbruket. Kvinnors rätt till mark, krediter och produktionsmedel
            är därför av grundläggande betydelse. Ojämlikheten mellan könen
            minskar möjligheterna till en effektiv fattigdomsbekämpning, vilket
            i sin tur påverkar både kvinnor och män.
          </p>
          <p xml:id="i-12ne7e42tXAesFnsMvwfjy">
            I Sverige anses kvinnor vara privilegierade i förhållande till
            andra länder. Trots det finns det fortfarande mycket att göra
            innan jämställdheten mellan kvinnor och män verkligen kan sägas
            vara reell även i vårt land. Genom att Sverige anses vara ett
            föregångsland inom jämställdheten, har vi också ett ansvar att
            driva jämställdhetsarbetet i olika internationella sammanhang.
          </p>
          <p xml:id="i-7mEBAAWbsbaHdhx7z9DdPr">
            Världens länder har gjort en rad åtaganden för att främja jämställdhet.
            FN har utarbetat en konvention om avskaffande av all slags diskriminering
            av kvinnor (Cedaw Convention on the Elimination of All Forms of
            Discrimination against Women). EU:s ministerråd har beslutat att
            biståndsinsatser ska utgå från ett jämställdhetsperspektiv. Undersökningar
            pekar på att bistånd riktade till kvinnor ger bättre samhällsekonomiska
            resultat än övrigt bistånd. Biståndet gagnar i allmänhet även
            hela familjen och effekterna blir därmed större. Ekonomiska lån
            riktade till kvinnor återbetalas i större utsträckning än lån
            riktade till män.
          </p>
        </div>
        <div type="motProposal" subtype="förslag">
          <head xml:id="i-Q4hc6g3iqCN2fZPxJDzA3o">
            Förslag till riksdagsbeslut
          </head>
          <list style="ol">
            <item xml:id="i-GbD7BsnApW6DvNFYjn87Za">
              Riksdagen tillkännager för regeringen som sin mening vad som
              anförs i motionen om att regeringen i bilaterala och multilaterala
              kontakter med andra länder ska verka för att traditionella lagar
              som diskriminerar kvinnor avskaffas.
            </item>
            <item xml:id="i-CcXi5bZZafgWKhTUCrDHWG">
              Riksdagen tillkännager för regeringen som sin mening vad som
              anförs i motionen om att en uppföljningsmekanism för resolution
              1325, enligt mönster från Cedawkonventionen, upprättas.
            </item>
            <item xml:id="i-XvcGTNACJSKC4EZoFp4hsX">
              Riksdagen tillkännager för regeringen som sin mening vad som
              anförs i motionen om att verka för en global ökning av antalet
              deltagande kvinnor på högsta politiska nivå.
            </item>
            <item xml:id="i-8iuJuQucJSdE1ygSs1E9Eu">
              Riksdagen tillkännager för regeringen som sin mening vad som
              anförs i motionen om att verka för en minskad klyfta mellan kvinnors
              och mäns tillgång till mark, krediter och produktionsmedel.
            </item>
            <item xml:id="i-9FBksUx1ymqvquAx2cwiaA">
              Riksdagen tillkännager för regeringen som sin mening vad som
              anförs i motionen om att regeringen bör öka trycket på utvecklingsländerna
              att höja andelen kvinnors deltagande i beslutande församlingar.
            </item>
            <item xml:id="i-LVCQGpxVqDPWuXiSHcbBFa">
              Riksdagen tillkännager för regeringen som sin mening vad som
              anförs i motionen om att svenskt bistånd i ökad grad bör riktas
              till kvinnor i mottagarländerna.
            </item>
            <item xml:id="i-C2icxLpCJwQz3Pre6Fciv9">
              Riksdagen tillkännager för regeringen som sin mening vad som
              anförs i motionen om att i biståndsprojekt stärka kvinnors ekonomiska
              ställning genom mikrokrediter.
            </item>
          </list>
        </div>
        <div type="motContent">
          <head xml:id="i-RjhaHsR62eB4aCfccJKzD" type="h1">
            Mänskliga rättigheter, jämställdhet och demokrati
          </head>
          <p xml:id="i-hRHbVNNq7HdyuBw7nXuKm">
            Jämställdhet, mänskliga rättigheter och demokrati är begrepp
            som hör ihop. I arbetet med att uppnå skydd av de mänskliga rättigheterna
            för alla och en allmän demokratiutveckling, måste också jämställdhetsbegreppet
            ingå och vara en viktig del i målbilden. Arbetet för mänskliga
            rättigheter och jämställdhet är oerhört angeläget i såväl internationella
            som nationella sammanhang. Föraktet mot kvinnor i många av världens
            länder, de systematiska våldtäkterna som kvinnor och barn utsätts
            för vid krigssituationer är att anse som grova brott mot mänskliga
            rättigheter och jämställdhet. Vi anser att regeringen i sina bilaterala
            och multilaterala kontakter ska verka för att lagar som diskriminerar
            kvinnor avskaffas.
          </p>
          <head xml:id="i-Bd8Ny6da8sTdaph8SJGJuj" type="h1">
            Jämställdhetsmål i biståndspolitiken
          </head>
          <p xml:id="i-3DXRJUYckzzqedYw6sgzC5">
            Sverige måste fastställa en tydlig strategi och ett aktionsprogram
            för främjande av jämställdhet mellan könen inom biståndspolitiken.
            Främjandet av jämställdhet mellan könen och stärkta ekonomiska
            och sociala rättigheter för kvinnor och flickor ska vara en av
            de parametrar som styr om ett land ska få ta del av svenskt bistånd.
            Jämställdhet mellan könen ska beaktas vid val av projekt och vilka
            metoder som ska användas inom utvecklingssamarbetet. För att det
            ska vara möjligt att följa upp programmet och bedöma verkningarna
            måste det uppställas tydliga mätbara kvantitativa och kvalitativa
            mål. Ett jämställdhetsmål kan vara att den politiska församlingen
            ska bestå av minst en fjärdedel kvinnor.
          </p>
          <head xml:id="i-7anqHgUk8uJLM1j7EC33mj" type="h2">
            Pekingkonferensen 1995
          </head>
          <p xml:id="i-V2hfnELmiv6fsXph4fLUAK">
            Under FN:s kvinnokonferens i Peking 1995 antog världens länder
            en deklaration och en handlingsplan för kvinnors rättigheter,
            som var politiskt men inte juridiskt bindande. Vid konferensen
            antogs en handlingsplan mot diskriminering av kvinnor, som ställde
            krav på länderna att vidta åtgärder och om nödvändigt anpassa
            lagar för att undanröja alla hinder för jämställdhet.
          </p>
          <head xml:id="i-RVawNvtguuxCfMntK8B7wk" type="h3">
            Kvinnor och krig
          </head>
          <p xml:id="i-PwYADqbpJjeprYxHxi7xvn">
            Många konflikter i världen resulterar i krig. En av förutsättningarna
            för att uppnå långsiktig fred och stabilitet är att involvera
            det civila samhället i fredsprocessen, vid fredsförhandlingar
            och försoningsarbete. Dessvärre utestängs alltför ofta halva befolkningen,
            nämligen kvinnorna, helt från det fredsuppbyggande arbetet. Trots
            att de både drabbas hårdast av konsekvenserna av krig och är som
            mest benägna att samarbeta och söka fredliga lösningar. Genom
            antagandet av resolution 1325 år 2000, erkände Världssamfundet
            problemet och förde upp det på den internationella politiska dagordningen.
            Efterlevnaden av konventionen är dessvärre bristfällig.
          </p>
          <p xml:id="i-6LGAuMnejFEzHHUPVsBe3K">
            Kvinnor får som regel inte tillräckligt skydd mot det sexuella
            våld som används som vapen för underkastelse av länder och folk.
            Tyvärr tar inte heller FN-personalen det ansvar de borde. Det
            har visat sig att viss FN-personal sexuellt utnyttjar de flyktingar
            som man satts att beskydda. Dessa larmsignaler är mycket oroande.
          </p>
          <p xml:id="i-QXjQHZJH3ggWqCFK7Ein8q">
            Vi anser att kvinnors utsatta situation i krig måste uppmärksammas
            än mer av FN och andra internationella organ och att skyddsbilden
            förstärks vid krig. Kvinnor på flykt ska erbjudas särskilt skydd
            mot sexuella övergrepp och annat våld som sker i flyktinglägren.
            Vi anser med anledning av den sexhandel som bedrivs i krisdrabbade
            områden där det finns FN-personal att den svenska regeringen bör
            initiera en omfattande skärpning av uppförandekoden inom FN-systemet,
            samt att utbildningen av våra egna svenska soldater i internationell
            tjänst skärps ytterligare i detta avseende.
          </p>
          <head xml:id="i-9miacHe26q7e35YPwwSZ4w" type="h2">
            Våldtäkt som vapen
          </head>
          <p xml:id="i-9dkUWWxpvBpNUgzNn1hLee">
            Första gången massvåldtäkter uppmärksammades som vapen var i
            Bangladesh 1971.
          </p>
          <p xml:id="i-MYkcA76jw82jEaJ1fBUZnx">
            Allt oftare används våldtäkt systematiskt som ett vapen i kris-
            och krigsdrabbade områden, särskilt vid etnisk rensning då våldtäkt
            sätts i system för att bryta ner befolkningen.
          </p>
          <p xml:id="i-Ar9uFepf9KGzLJN49m7BoG">
            Hundratusentals kvinnor runt om i världen lever med de skador
            som dessa övergrepp medför. Också kvinnornas omgivning drabbas.
            Våldtäkter i krig har först nu kommit att betraktas som ett brott
            mot mänskligheten och är sedan 2002 uppfört som krigsbrott enligt
            Romstadgan för den internationella domstolen i Haag. Nu döms för
            första gången krigsförbrytare för systematisk våldtäkt i krig.
          </p>
          <head xml:id="i-MDY27LDkq6w1DuDwAijUkz" type="h2">
            Kvinnor och postkonfliktsituationer
          </head>
          <p xml:id="i-Hzh8yvGpbdtYVbtB5u6znh">
            I kriser och konflikter är det i regel kvinnorna som håller igång
            samhället. De får då ersätta den sociala service som slagits ut,
            samt ta hand om sjuka och skadade.
          </p>
          <p xml:id="i-FAgDbEdYVM34KrgfYQH26U">
            Kvinnorna har ofta också stort ansvar vid återuppbyggnadsprocessen.
            De spelar ofta en viktig roll vid återintegreringen av f.d. soldater
            och krigsdrabbade grupper.
          </p>
          <p xml:id="i-US3Mfznie2z1VGw819AngY">
            När konflikten är över har kvinnorna en möjlighet att vara med
            och forma framtiden. Det är viktigt att man här tillvaratar den
            kompetens som kvinnor har. Det är just i efterdyningarna av konflikter,
            när landets resurser är utarmade, infrastrukturen ur funktion
            och de sociala, ekonomiska och politiska relationerna ansträngda
            som det finns en chans att införa jämställdhet i landets nya lagar
            och politiska system.
          </p>
          <head xml:id="i-8VUHDv7cdf51ERL7YUmPQx" type="h1">
            Kvinnors situation i världen
          </head>
          <head xml:id="i-R3ctHHuWMnKUwHr5rL7wZo" type="h2">
            Kvinnor i politiken
          </head>
          <p xml:id="i-XiA5VeAsTMhWx52moWzfQP">
            Målet för Unifem (FN:s utvecklingsfond för kvinnor) om att kvinnorepresentationen
            på viktiga beslutsfattande positioner ska utgöra minst 30 %, har
            antagits vid flera internationella konferenser sedan 1990-talet.
            Trots att vissa framsteg gjorts i alla världens regioner visar
            Unifem att kvinnor generellt fortfarande lyser med sin frånvaro
            i länders parlament.
          </p>
          <p xml:id="i-58iaZepW1LE3ZSxftSuybw">
            Endast sex länder uppnår målet om att minst 30 % av parlamentarikerna
            och ministrarna ska vara kvinnor: Danmark, Finland, Holland, Norge,
            Sverige och Seychellerna. Endast i åtta länder återfinns minst
            30 % kvinnliga kommunpolitiker och 15 länder uppnår målet om minst
            30 % kvinnliga chefer.
          </p>
          <p xml:id="i-Dcprf6dq1V9P2wzqD7CdoC">
            Ännu har bara 24 kvinnor nått en position som stats- eller regeringschef.
            10 % av alla parlamentariker är kvinnor och endast 6 % av världens
            ministrar är kvinnor. Denna ojämlikhet är relativt jämnt fördelad
            mellan rika och fattiga länder och det är intressant att notera
            att det mest jämställda landet i världen vad gäller kvinnlig representation
            i parlamentet är Rwanda, med drygt 48 % kvinnor. Vi menar att
            kvinnorepresentationen i de nationella parlamenten måste öka,
            vilket kan åstadkommas genom att stödja lokala och nationella
            kvinnoorganisationer att försöka få in fler kvinnor på valbara
            platser på listor.
          </p>
          <head xml:id="i-VBgn5MRKF6gY68inWrac54" type="h2">
            Kvinnor och fattigdom
          </head>
          <p xml:id="i-SuhWfxvYCa4RRNoPY7LSBc">
            Av världens fattiga är 70 % kvinnor det har skett en s.k. feminisering
            av fattigdomen detta trots att kvinnor världen över är mycket
            ekonomiskt aktiva, dock på en kraftigt könssegregerad arbetsmarknad
            och ofta i arbeten som inte ger dem tillräckliga inkomster för
            att klara försörjningen.
          </p>
          <p xml:id="i-SrH1g8hhcdMFBJERsekoUb">
            En mycket liten andel av världens resurser i form av mark, finansiella
            resurser, krediter, teknologi m.m. ägs eller kontrolleras av kvinnor.
            Världsbanken konstaterar att en människas kön ofta är avgörande
            för hennes tillgång till och kontroll över resurser.
          </p>
          <head xml:id="i-4jS4QctzoqScCdBHNmHVZL" type="h2">
            Kvinnor och utbildning
          </head>
          <p xml:id="i-SSwTjzndpdZHQBQC3rWXjn">
            Av världens vuxna analfabeter är 64 % kvinnor, samtidigt som
            utbildning av kvinnor är en nyckel till utveckling. Klyftan mellan
            kvinnors och mäns utbildningsnivå har minskat, men fortfarande
            är bara 74 % av kvinnorna i u-länderna läs- och skrivkunniga i
            förhållande till männen. Flickor och kvinnor diskrimineras ofta
            i utbildning och yrkesliv.
          </p>
          <p xml:id="i-Kyc2CxAt6h8nXzY8P4ESUq">
            Att satsa på att förbättra kvinnors hälsa och att underlätta
            kvinnors arbete, genom mekanisering och utbildning, är ofta avgörande
            för att öka produktionen inom exempelvis jordbruket och förbättra
            människors levnadsvillkor. Enligt Världsbanken är finansiering
            av utbildning för flickor och unga kvinnor den mest kostnadseffektiva
            investering som finns i biståndssammanhang.
          </p>
          <head xml:id="i-GoZpBvrttxj5jWevhPNrba" type="h1">
            Riktat bistånd till kvinnor
          </head>
          <p xml:id="i-38XmYp3ZQDtgGezQhKnHhm">
            I en rapport från Världsbanken konstateras att länder som förbättrar
            kvinnors rättigheter och tillgång till skolutbildning och andra
            resurser får lägre andel fattigdom, snabbare ekonomisk tillväxt
            och mindre korruption än länder som inte gör sådana ansträngningar
            till förmån för kvinnorna. Jämställdhet är således mycket starkt
            förknippat med ekonomi och utveckling och av avgörande betydelse
            för att uppnå effektiv och hållbar utveckling i utvecklingsländerna.
            Det finns många exempel som visar att ett sätt att minska fattigdomen
            i världen är att höja kvinnors och barns status. Deras fattigdom
            är till stora delar strukturell. Kvinnor saknar allt som oftast
            ekonomiska tillgångar, egendom, makt, utbildning, sjukvård och
            är utsatta för våld och diskriminering på grund av sitt kön.
          </p>
          <p xml:id="i-J1VBxbfJGidrXXdpfy1345">
            Vi anser därför att svenskt bistånd i ökad grad ska riktas till
            kvinnor i mottagarländerna. Undersökningar pekar på att sådant
            riktat bistånd dessutom ger bättre samhällsekonomiska resultat
            än övrigt bistånd. Biståndet gagnar i allmänhet även familjens
            barn och hushåll och effekterna blir därmed större. Allt som oftast
            utestängs kvinnor från beslutande församlingar på diverse politiska
            nivåer. Detta är en trend som måste brytas. Genom riktat bistånd
            ger man kvinnor den ekonomiska makten och därigenom ger man dem
            också en möjlig väg in i den politiska makten.
          </p>
          <p xml:id="i-2zhK7XJVGB5y32uDgni7nc">
            Kvinnors direkta deltagande och inflytande är nödvändigt för
            att skapa ett djupare, bredare och stabilare folkstyre och för
            att bidra till en mer effektiv och positiv utveckling av länder.
            Projekt för att förbättra tillgången till hushållsvatten är mer
            framgångsrika om kvinnor är involverade i planering och genomförande.
            Dessutom behövs jordbruksreformer som ger kvinnor en mer säker
            tillgång till mark. I Afrika söder om Sahara är det främst kvinnor
            som producerar mat och ändå är kvinnor den del av befolkningen
            som har minst tillgång till marken.
          </p>
          <p xml:id="i-7jwfcDDWFvMb64vMCr2gcT">
            Ekonomiska lån riktade till kvinnor betalas tillbaka i större
            utsträckning än lån riktade till män. Organisationen Hand in Hand
            som framgångsrikt bedriver ett arbete med mikrokrediter riktat
            till kvinnor har en återbetalningsprocent på 96,4 %. I de fall
            organisationen försökt genomföra samma process gentemot manliga
            låntagare, har resultatet varit så nedslående att man avbrutit
            försöket.
          </p>
        </div>
        <div type="motSignatures">
          <list>
            <item xml:id="i-N77e5YTb15W1KJhs2S3Srq" who="i-43NmWWYd8vEgZrkoXWWCXx">
              Rosita Runegrund (kd)
            </item>
            <item xml:id="i-6Wv7XFZmiCqv2xpEoDf79q" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
