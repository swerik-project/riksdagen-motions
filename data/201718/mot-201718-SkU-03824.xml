<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03824">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-XNhzoo8e4qc1cM8U6t4ep8">av Mathias Sundin m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3824 av Mathias Sundin m.fl. (L)</title>
          <idno type="rdwebb">H5023824</idno>
          <rs type="number">3824</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023824/text</ref>
          <ref type="dokument_url_html">http://data.riksdagen.se/dokument/H5023824</ref>
          <ref type="dokumentstatus_url_xml">http://data.riksdagen.se/dokumentstatus/H5023824</ref>
          <ref type="docx">http://data.riksdagen.se/fil/3A2E4AAB-6371-4ECE-A944-D6A72A888A7B</ref>
          <ref type="pdf">http://data.riksdagen.se/fil/8D43E2FE-25CA-442E-8622-95123995F366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ejgw9Fwmgz6DLE3rPuj1ab" type="signed"/>
        <correspContext corresp="i-Ejgw9Fwmgz6DLE3rPuj1ab">
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-Vueao94hEQ4EK6USwvtsTM" type="submitted">
          <date when="2017-10-05"/>
          <time when="16:15:49"/>
        </correspAction>
        <correspAction xml:id="i-Q2w433PWf4vQ6Naw1gfPWX" type="reviewed">
          <date when="2017-10-05"/>
          <time when="21:25:43"/>
        </correspAction>
        <correspAction xml:id="i-EMK5kUuPRREJQu3AD7NWK4" type="referred">
          <date when="2017-10-13"/>
        </correspAction>
        <correspAction xml:id="i-2d66T3z16XMusktVggfosg" type="assigned">
          <date when="2018-09-20"/>
          <time when="13:32:10"/>
        </correspAction>
        <correspContext corresp="i-2d66T3z16XMusktVggfosg">
          <ref type="assignedTo">Skatteutskottet</ref>
        </correspContext>
        <correspAction xml:id="i-5s8CPU1Dw9FiZcPQHGhnMT" type="behandlas_i"/>
        <correspContext corresp="i-5s8CPU1Dw9FiZcPQHGhnMT">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FTjtizCRefmZSBX9Sutisn" type="motHeader">
        <div xml:id="i-UZfQ2EEe5b92EdDHMJXvwo" type="motTitle">
          Motion till riksdagen 2017/18:3824 av Mathias Sundin m.fl. (L)
          Utgiftsområde 3 Skatt, tull och exekution
        </div>
      </div>
      <div xml:id="i-U1kkPBa78xsb2oU84Ub7Lw" type="motBody">
        <div xml:id="i-LCeQeWLKrrLGo7aGxENYyR" type="motProposal" subtype="förslag">
          <head xml:id="i-Rb6sjy5icQzsh3v7LPnUCY">
            Förslag till riksdagsbeslut
          </head>
          <list xml:id="i-5xDhHj9aqiQ3h9xb3Pd6P8">
            <item xml:id="i-HC8VWbvXcuJMwX1PaJTaFD" sortKey="Yrkande 1">
              Riksdagen anvisar anslagen för 2018 inom utgiftsområde 3 Skatt,
              tull och exekution enligt förslaget i tabell 1 i motionen.
            </item>
          </list>
        </div>
        <div xml:id="i-UP9DNY8NBrZP5yzKpWZfvf" type="motContent">
          <head xml:id="i-NTU7ooQRPf1VcwZRKT7wVk" type="h1">
            Motivering
          </head>
          <p xml:id="i-uxVAPJhLJDRHrAcCNCtVC">
            Det ska vara lätt för medborgare och företag att göra rätt för
            sig. Den som kommer i kontakt med myndigheterna ska få en enhetlig
            behandling och känna förtroende för rättssäkerheten i regelsystemen.
            Detta ska gälla oavsett exempelvis geografisk hemvist, kön, funktionsnedsättning,
            religion eller etnisk bakgrund.
          </p>
          <p xml:id="i-XS7pvU8ntMbRXQCRGWDj3R">
            De regelverk och rutiner som myndigheterna själva ansvarar för
            ska vara så enkla som möjligt. För att medborgare och företag
            ska känna stort förtroende för verksamheten är det väsentligt
            att myndighetsutövningen är enhetlig och rättssäker. Det gäller
            till exempel handläggningstider och rättstillämpning. Myndigheterna
            inom området ska därför fortsätta att prioritera insatser för
            att ytterligare förbättra dessa delar av verksamheten.
          </p>
          <p xml:id="i-84wX29LoBoHMXd5V3GcZaa">
            En väl fungerande skatteadministration och skatteuppbörd är central
            i ett välfungerande samhälle. Medborgarnas förtroende för skattesystemet
            är avgörande för möjligheten att upprätthålla finansieringen av
            den offentliga sektorn. Regeringens förändringar på skatteområdet
            riskerar här i flera fall att försämra skattesystemets legitimitet
            och den långsiktiga skattemoralen.
          </p>
          <p xml:id="i-9UWHEfofXtcsYXXihjMqR7">
            Medborgarens kontakt med myndigheter inom området bör även förbättras
            genom ett fortsatt arbete för att tillgodogöra sig myndighetsservice
            på elektronisk väg. Hit hör exempelvis tjänsten Mina meddelanden.
            Antalet användare av denna tjänst har nyligen passerat 1 800 000,
            vilket är glädjande. Liberalernas grundsyn är att huvudregeln
            för all offentlig posthantering ska vara att den sker digitalt,
            antingen via Mina meddelanden eller annan e-tjänst, såvida inte
            användaren begär att kommunikationen sker på annat sätt.
          </p>
          <p xml:id="i-C5M7oU93qaFXpnV9UgRX1G">
            En rapport från Inspektionen för socialförsäkringen bedömer att
            så kallad onödig efterfrågan (det vill säga ärenden som kommer
            in till myndigheten efter att medborgarens tidigare kontakter
            eller informationssökning inte har lett till önskat resultat)
            uppgår till hela 41 procent vid kontakter med Skatteverkets skatteupplysning
            gällande samtal om beskattning och folkbokföring. Detta visar
            tydligt att det finns mer att göra för att förbättra utformningen
            av blanketter och webblösningar, särskilt med avseende på språket.
          </p>
          <p xml:id="i-C8Ckvc2rcp4t66XX1jGgsX">
            Den kartläggning som Skatteverket genomfört inom ramen för regeringsuppdraget
            om jämställdhetsintegrering ligger helt i linje med Liberalernas
            prioriteringar om ett likartat bemötande i myndighetskontakter
            oavsett kön. Kartläggningen visade att förbättringar kunde ses
            i riktning mot ett mer jämställt bemötande jämfört med den kartläggning
            som genomfördes 2007. Viss skillnad mellan kvinnor och män finns
            dock fortfarande i kontakten mellan medborgare och myndighet,
            i samtal med Skatteupplysningen eller vid besök på servicekontoren.
            Det är centralt att Skatteverket fortsätter arbetet i denna del.
          </p>
          <p xml:id="i-C2Bog7mHEdYYtkM1bRmfBm">
            De senaste årens snabba tekniska utveckling och låga utvecklingskostnader
            för lättillgänglig, konsumentvänlig teknik har öppnat scenen för
            en rad kreativa entreprenörer och företag i delningsekonomin,
            såsom Uber, Airbnb och Taskrunner. Men i Sverige har politiken
            och lagstiftningen ännu inte hunnit anpassa sig till denna utveckling.
            Jämfört med reguljära anställningsförhållanden eller tjänsteköp
            gör delningsekonomin det svårare för både säljare och köpare att
            göra rätt skatteinbetalningar och för Skatteverket att kontrollera
            om så skett. I Estland har skattemyndigheten slutit avtal mellan
            företag i delningsekonomin som åtar sig att automatiskt förse
            myndigheten med alla nödvändiga uppgifter för att kunna fatta
            rätt skattebeslut. Ett motsvarande avtal håller för närvarande
            på att tas fram också i Norge. Liberalerna föreslår att regeringen
            ger Skatteverket i uppgift att ta fram en auktoriserad app eller
            annan teknisk lösning där Skatteverket erbjuder en enkel möjlighet
            för aktörer i delningsekonomin att genom sin egen app direktrapportera
            in nödvändiga kontrolluppgifter. En sådan auktorisation ändrar
            i sig inte skatteplikten, men skapar en trygghet för både köpare
            och säljare om lagligheten i transaktionen, och således en grund
            för den bredare delningsekonomin att utvecklas samtidigt som intäkter
            till vår gemensamma välfärd säkerställs.
          </p>
          <p xml:id="i-8WPqZxmUpfK965jYSveBHa">
            De öppna gränserna och en alltmer globaliserad ekonomi innebär
            att hoten mot befintliga skattebaser ökar. Sverige har att förhålla
            sig till behovet av internationellt konkurrenskraftiga skatter,
            såväl i utformning som nivåer. Den senaste tidens uppmärksammade
            exempel på skatteflykt och misstänkta skattebrott accentuerar
            också behovet av tillräckliga regelverk och resurser för att mota
            sådana yttringar. Liberalerna har här föreslagit bland annat en
            vidare definition av begreppet högriskkund i svensk penningtvättslagstiftning,
            vilket skulle tvinga banker och finansinstitut att vidta ytterligare
            åtgärder och kontroller. Det är också fortsatt viktigt att myndigheterna
            inom utgiftsområdet samverkar med andra myndigheter, såväl svenska
            som utländska.
          </p>
          <p xml:id="i-LdsaubhEB9i6pW9odeWchU">
            För Liberalerna är internationalisering, utbyten och handel positiva
            och för samhällets utveckling helt avgörande företeelser. Detta
            ställer särskilda krav på en väl fungerande och rättssäker myndighetsutövning
            av tullkaraktär. Tullen är en del av vår första försvarslinje
            gällande såväl otillbörlig varukonkurrens som internationell brottslighet
            och terrorism.
          </p>
          <p xml:id="i-EDdL8po51HaryzqF1egC4e">
            För Tullverket ska målet för utgiftsområdet uppnås genom en avvägning
            mellan två skilda mål. Verket ska dels eftersträva säkerhet i
            leveranskedjan och förebygga och bekämpa brottslighet inom tullområdet
            samt verkställa uppbörden av beslutade tullsatser, skatter och
            avgifter, och dels eftersträva att medborgare och företag känner
            förtroende för Tullverkets verksamhet, i synnerhet att tullförfarandet
            ska vara enkelt och obyråkratiskt. Detta är en svår balansgång,
            särskilt i en tid då in- och utflödet av varor och människor är
            stort och tullen därför pressad.
          </p>
          <p xml:id="i-WxV4v4wYymZxPaBZt8FV1z">
            Tullverket är rättsstatens frontlinje i kampen mot illegal införsel
            av vapen, narkotika och andra föremål som utgör en del av den
            grova, organiserade brottsligheten. För att försvara medborgarnas
            frihet och trygghet i alla delar av landet krävs en genomgripande
            upprustning av rättsstatens förmåga att förhindra och bekämpa
            brott. Regeringens tillskott till Tullverket i budgetpropositionen
            är välkommet, men Liberalerna menar att mer måste göras. För att
            ytterligare stärka Tullverkets brottsbekämpande förmåga anslår
            Liberalerna för år 2018 resursökningar om 50 miljoner kronor under
            anslag 1:2, en siffra som växer till 100 miljoner 2019 och 150
            miljoner 2020.
          </p>
          <p xml:id="i-RVbiTauN8bmadN1Ajn7MPA">
            Inom tullområdet vill Liberalerna markera vikten av att Sverige
            fullt ut deltar i och aktivt verkar för fler EU-gemensamma lösningar.
            Den unionstullkodex som började tillämpas den 1 maj 2016 är i
            detta perspektiv mycket välkommen.
          </p>
          <p xml:id="i-NPmmii1W8DJF1fChr3CHwq">
            Nyligen trädde frihandelsavtalet CETA mellan Kanada och EU i
            kraft. Även om de politiska förutsättningarna för att nå ett motsvarande
            transatlantiskt frihandelsavtal mellan USA och EU under överskådlig
            tid är dåliga, så ska Sverige och EU fortsätta alla ansträngningar
            för att få processen att ta ny fart. Förhandlingarna avstannade
            efter att Donald Trump tillträdde som president i USA, men på
            senare tid har försiktiga signaler getts om att samtalen i någon
            form kan återupptas. Med tanke på detta finns det anledning att
            se över Tullverkets förändrade förutsättningar. Detta gäller i
            synnerhet de förändringar i handelsflöden som kan tänkas uppstå
            vid ett förändrat regelverk och de förändrade behov som följer
            för kontroll av klareringar och bedömning av uppbörd.
          </p>
          <p xml:id="i-63LahW1PkCs7EfH1sjAtbt">
            Liberalerna föreslår att PLO-uppräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 1:1, 1:2 samt 1:3.
          </p>
          <p xml:id="i-3LXhD1Wup4noMvwwud72ro">
            Tabell 1 Anslagsförslag 2018 för utgiftsområde 3 Skatt, tull
            och exekution
          </p>
          <p xml:id="i-RcAQ1VGoMByr4ntzbLhc6C">
            Tusental kronor
          </p>
          <table xml:id="i-Q9apXQGEwPE6cd6gNz2jk8">
            <row xml:id="i-H7VFpvaa5oMwLExhd9faXX" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-NbTDbSN5KqG4SNmKEGwtNQ">
              <cell>
                1:1
              </cell>
              <cell>
                Skatteverket
              </cell>
              <cell>
                7 590 735
              </cell>
              <cell>
                −26 000
              </cell>
            </row>
            <row xml:id="i-24gHhoQzFCxnyLK1UY9vMJ">
              <cell>
                1:2
              </cell>
              <cell>
                Tullverket
              </cell>
              <cell>
                1 862 074
              </cell>
              <cell>
                +42 000
              </cell>
            </row>
            <row xml:id="i-Rw64Hip8cbf3AK6FV3JYk2">
              <cell>
                1:3
              </cell>
              <cell>
                Kronofogdemyndigheten
              </cell>
              <cell>
                1 946 575
              </cell>
              <cell>
                −7 000
              </cell>
            </row>
            <row xml:id="i-MTGjc4kKf2tu3P5dcuwjnD">
              <cell>
                Summa
              </cell>
              <cell>
                11 399 384
              </cell>
              <cell>
                +9 000
              </cell>
            </row>
          </table>
        </div>
        <div xml:id="i-XtsypuwQuoLiJAUCtWtKMR" type="signatureBlock">
          <list xml:id="i-QCAJ1tndactYZLqKBdaU9m">
            <item xml:id="i-SQtuJ13iUiehYrdVd9dEWs" type="signature">
              Mathias Sundin (L)
            </item>
            <item xml:id="i-EHkYLKLBQZ9cugC4GPJJPw" type="signature">
              Christer Nylander (L)
            </item>
            <item xml:id="i-4Yb6RCeom23BoZaghPwA1v" type="signature">
              Tina Acketoft (L)
            </item>
            <item xml:id="i-6Z7TYMj1Guh4zxAQHj5PyJ" type="signature">
              Emma Carlsson Löfdahl (L)
            </item>
            <item xml:id="i-DE2S33XwgFn7UkguKYpG6U" type="signature">
              Mats Persson (L)
            </item>
            <item xml:id="i-JQavMKkgxbv1M79NFzpp1c" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
