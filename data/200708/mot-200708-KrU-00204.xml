<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00204">
  <teiHeader>
    <fileDesc>
      <titleStmt>
        <title>Spel och spelberoende</title>
        <author corresp="i-5CH7vHLGXLfDB5Tn7xx95V">av Siv Holma m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spel och spelberoende</title>
          <idno type="rdwebb">GV02Kr204</idno>
          <rs type="number">Kr204</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr204/text</ref>
          <ref type="dokument_url_html">http://data.riksdagen.se/dokument/GV02Kr204</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr204</ref>
          <ref type="doc">http://data.riksdagen.se/fil/248BD1D7-1A14-40D3-AF85-3A053DF7A201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-69A3W57tiFV2TpdNPmjnVk" type="signed"/>
        <correspContext corresp="i-69A3W57tiFV2TpdNPmjnVk">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-Pq6FCQUt5mtEqNpDL5XVcm" type="referral">
          <date when="2007-10-16"/>
        </correspAction>
        <correspAction xml:id="i-T2EbRKHsMFwrmm4pcjX4nn" type="dismissal">
          <date when="2007-10-16"/>
        </correspAction>
        <correspAction xml:id="i-KSQf1VbyvLssPAPDtdndaj" type="numbering">
          <date when="2007-10-02"/>
        </correspAction>
        <correspAction xml:id="i-TkFmtmZsQbqcDuwJCRT6eg" type="submission">
          <date when="2007-09-27"/>
        </correspAction>
        <correspAction xml:id="i-QXmkd4ftBWNeDNoGv7zoHu" type="transfer">
          <date when="2007-09-27"/>
        </correspAction>
        <correspAction xml:id="i-1371K1mjtZB136feStsufY" type="assigned"/>
        <correspContext corresp="i-1371K1mjtZB136feStsufY">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-V5hB3gPo4EUcgoU5dXjT6s" type="TOC">
          <head xml:id="i-YKxjLFNMzog3fMREEjCoD">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Ungdomar och spel 4
            </item>
            <item>
              5 Rätt till behandling och medel till forskning 4
            </item>
            <item>
              6 Kvällsöppna värdeautomater 5
            </item>
            <item>
              7 Lägg inte hela ansvaret på spelarna 5
            </item>
            <item>
              8 Lägg ned de statliga kasinona 6
            </item>
            <item>
              9 Begränsa spelandet på Internet 7
            </item>
            <item>
              10 Etisk policy och marknadsföring 7
            </item>
            <item>
              11 Sociala hänsyn överordnade vinstintresset 8
            </item>
          </list>
        </div>
        <div type="motProposal" subtype="förslag">
          <head xml:id="i-9CQnmaGdPjmaUTorNNU3HL">
            2 Förslag till riksdagsbeslut
          </head>
          <list style="ol">
            <item xml:id="i-MG4ZZ1ZtpdrJDusexTtC8r">
              Riksdagen tillkännager för regeringen som sin mening vad som
              anförs i motionen om att tillståndet för spel ska kunna dras in
              för den som bryter mot reglerna om ålderskontroll.
            </item>
            <item xml:id="i-DyiRtbgyod1oW2X8uCVbjw">
              Riksdagen tillkännager för regeringen som sin mening vad som
              anförs i motionen om att utreda möjligheten att införa en åldersgräns
              för de lotterier och spel som i dag inte omfattas av åldersgräns.
            </item>
            <item xml:id="i-PHDYmEntg5PY9VMchbQCpP">
              Riksdagen tillkännager för regeringen som sin mening vad som
              anförs i motionen om att rätten till behandling av spelberoende
              bör införas i socialtjänstlagen. 1
            </item>
            <item xml:id="i-P4awueENpj3PQaA4XRuXdp">
              Riksdagen tillkännager för regeringen som sin mening vad som
              anförs i motionen om skyldighet för Svenska Spel att fondera medel
              för forskning, behandling och förebyggande arbete. 1
            </item>
            <item xml:id="i-G3YdxCCAvVYjWaBCHGc4xW">
              Riksdagen tillkännager för regeringen som sin mening vad som
              anförs i motionen om begränsade öppettider för värdeautomater.
            </item>
            <item xml:id="i-GeCcz3QjKAn1LqgaQc9wCW">
              Riksdagen tillkännager för regeringen som sin mening vad som
              anförs i motionen om att det bör ligga på företaget att hålla
              sådan uppsikt över verksamheten i de statliga kasinona att personer
              i riskzonen upptäcks i tid och uppmärksammas på sina spelproblem
              och att de, i fall där så bedöms behövligt, avstängs från spelande
              för kortare eller längre tid.
            </item>
            <item xml:id="i-BB9LqwXcDruGYtyVsBNzKV">
              Riksdagen tillkännager för regeringen som sin mening vad som
              anförs i motionen om att lägga ned de statliga kasinona.
            </item>
            <item xml:id="i-42WmmMHBzLZRVS6SoNRbnM">
              Riksdagen tillkännager för regeringen som sin mening vad som
              anförs i motionen om en utredning för att se vilka åtgärder som
              är möjliga för att begränsa det oreglerade spelandet på Internet.
            </item>
            <item xml:id="i-KVGgnsfrobKP6DM2Paw3Yv">
              Riksdagen tillkännager för regeringen som sin mening vad som
              anförs i motionen om att tillståndet för AB Svenska Spel att bedriva
              Internetpoker ska dras in.
            </item>
            <item xml:id="i-VsnUSMfdzyN174TLMn7Q5k">
              Riksdagen tillkännager för regeringen som sin mening vad som
              anförs i motionen om direktiv till AB Svenska Spel motsvarande
              direktiven till Systembolaget AB.
            </item>
            <item xml:id="i-EJCtiT394HwncLCzMcjioX">
              Riksdagen tillkännager för regeringen som sin mening vad som
              anförs i motionen om att de frågor som berör spelverksamhet bör
              vara socialutskottets ansvar.
            </item>
          </list>
          <p xml:id="i-UsGf9yA4VyRzKrVBGEHWBw">
            1 Yrkandena 3 och 4 hänvisade till SoU.
          </p>
        </div>
        <div type="motContent">
          <head xml:id="i-7VvbS9mqWkwPC1Ysuc3ixs" type="h1">
            3 Inledning
          </head>
          <p xml:id="i-Wp6zqi6weabomnCrBTugj9">
            I takt med att allt fler och snabbare spel tillkommer och i den
            allt aggressivare marknadsföringen drabbas fler människor av spelberoende
            och överdrivet spelande. Enligt Lotteriinspektionens rapport om
            spelmarknadens utveckling under 2006 har spelmarknadens aktörer
            fortsatt att befästa sin ställning på marknaden, särskilt den
            marknad som marknadsför sina produkter över nätet. De mindre nätbolagen
            försvinner och de stora blir allt starkare genom att aktörer med
            direkt eller indirekt ekonomiskt intresse i spelverksamhet ingår
            samarbetsavtal eller köps upp. Tendensen att allt fler spel som
            erbjuds över disk också finns att tillgå elektroniskt fortsätter,
            liksom att tiden mellan spel och resultat blir allt kortare.
          </p>
          <p xml:id="i-JQCiRikuuWyirQGXDFgLrd">
            I Sverige beräknas ca 125 000 personer ha problem med överdrivet
            spelande och av dessa är ca 25 000 spelberoende. Vissa typer av
            spel ökar risken för spelberoende mer än andra. Dels är det så
            kallade skicklighetsspel som poker, spel på hästar osv., dels
            är det snabba spel som värdeautomatspel, kasinospel och trisslotter.
          </p>
          <p xml:id="i-QyL7ZRxC9CCExCsA8xydbE">
            Problem med spelande är inte jämnt fördelat över befolkningen.
            Statens folkhälsoinstitut har visat att detta är en klassfråga,
            dvs. att socioekonomiska faktorer har betydelse för vilka som
            riskerar att få problem. Det finns också skillnader mellan könen.
            I synnerhet bland kvinnor är problemen ofta dolda, eftersom det
            upplevs som en större skam för kvinnor än för män att vara beroende
            ett mönster som känns igen från alkoholmissbruk.
          </p>
          <p xml:id="i-TEZA8EhcXRY4dp3hVQLGaq">
            Spelandet på den reglerade spelmarknaden har enligt Lotteriinspektionen
            ökat kraftigt i Sverige under det senaste decenniet. År 2006 spelade
            svenska folket för 36,5 miljarder kronor. Det motsvarar drygt
            4 000 kronor per person och år. AB Svenska Spel står för ca 55
            procent av den omsättningen.
          </p>
          <p xml:id="i-SkLvUq1eJ3n5ZWiAVLCjGs">
            Intressant att notera är att omsättningen på den reglerade spelmarknaden
            i stort sett stått stilla 20022006. När det gäller Svenska Spel
            ser man dock en klar ökning. Det vore hur som helst felaktigt
            att tro att ökningen av spelandet har stannat av, eftersom Lotteriinspektionens
            siffror enbart omfattar den reglerade spelmarknaden och det finns
            betydande aktörer inom framför allt on-line-spel som inte ingår
            i dessa siffror (t.ex. Expect.com och Unibet.com). Spelinstitutets
            stödlinje för spelmissbrukare har noterat en kraftig ökning av
            samtal inte minst om poker.
          </p>
          <p xml:id="i-DFVLsUiGu5cShRcyHB2KrN">
            De egentliga vinnarna på spelen är givetvis spelbolagen inklusive
            statliga Svenska Spel, som år 2005 gjorde en vinst på 4,5 miljarder
            kronor varav drygt 1 miljard kronor gick till idrottsrörelsen
            och resten till statskassan.
          </p>
          <p xml:id="i-73iCfuipfFD24fp6WqnrEZ">
            Det är lätt att lägga skulden för det ökande spelmissbruket på
            missbrukarna själva. Men samtidigt har staten kraftigt utökat
            tillgången på legala spel under de senaste åren. Legala spel tjänar
            samtidigt som inkörsport till övrigt spelande, inte minst på nätet.
            Med den ökande tillgången på legala spel har spelandet ökat och
            samtidigt problemen med spelberoende och överdrivet spelande.
            Staten har ett betydande ansvar för att med olika åtgärder minimera
            skadorna till följd av spel. Det är därför viktigt att regeringen
            erkänner statens ansvar när man utformar regelverk för att minska
            spelberoendet.
          </p>
          <p xml:id="i-JhtoFnbtCxpwEcUZ4xBvKF">
            I en särskild motion tar Vänsterpartiet upp problemet med kopplingen
            mellan spelverksamhet och ungdomsidrott och föreslår att det stöd
            till idrotten som i dag kommer från Svenska Spel successivt förs
            över till den statliga budgeten.
          </p>
          <head xml:id="i-KfJVLgoiXqty7CrBtM6zr4" type="h1">
            4 Ungdomar och spel
          </head>
          <p xml:id="i-2ScSUiYu47pmBxymYk6g6H">
            I Sverige börjar många spela vid en låg ålder i förhållande till
            andra länder. Det innebär också att det finns väldigt unga spelmissbrukare.
            Detta kan ha samband med avsaknaden av åldersgränser i vissa fall
            och att de åldersgränser som finns inte följs. Spel finns numera
            att tillgå i de flesta butiker, ofta i anslutning till utgångskassor
            där godis och tidningar säljs. Men kanske ännu mer betydelsefull
            är den ökande tillgången på spel på Internet.
          </p>
          <p xml:id="i-GKV5ouCWUzKr1FoNUPHfnC">
            Folkhälsoinstitutet visar i sitt handlingsprogram mot spelberoende
            att problemen är störst i de yngsta åldersgrupperna. Vänsterpartiet
            anser mot bakgrund av detta att det krävs en skärpning av kontrollen
            av åldersgränserna hos ATG:s och Svenska Spels ombud. Tillståndet
            ska kunna dras in för den som bryter mot reglerna om ålderskontroll.
            Detta bör riksdagen som sin mening ge regeringen till känna.
          </p>
          <p xml:id="i-QNPsBSYzPmCm8eCUpU6q1V">
            Barn och unga bör skyddas så långt det är möjligt från att utsättas
            för risken att bli spelberoende. Vänsterpartiet anser därför att
            det bör införas en åldersgräns även för de spel som i dag inte
            har någon sådan gräns för köp. Det handlar ofta om s.k. skraplotter
            och även på det området kommer i dag nya produkter lotter som
            lockar barn redan i sjuårsåldern och vänjer dem vid spel.
          </p>
          <p xml:id="i-Psd8qwYKJBRnoMgDFrKhqt">
            Regeringen bör därför utreda möjligheten att införa en åldersgräns
            för de lotterier och spel som i dag inte omfattas av åldersgräns.
            Detta bör riksdagen som sin mening ge regeringen till känna.
          </p>
          <head xml:id="i-7F5HJTpcZCb8pcmDqqNeWs" type="h1">
            5 Rätt till behandling och medel till forskning
          </head>
          <p xml:id="i-QeDwcddhj6Rv7KGR8u7JJq">
            Vänsterpartiet kan konstatera att det är ett steg i rätt riktning
            att Statens folkhälsoinstitut i samarbete med Spelinstitutet finansierar
            en utökning av jourtelefonverksamheten för spelberoende. Statens
            folkhälsoinstitut samarbetar också med Spelinstitutet för att
            utveckla behandling via Internet för spelberoende. Det behövs
            ett fortsatt arbete för att utveckla behandlingsmetoder och för
            att skapa en acceptans bland socialsekreterare och andra myndighetspersoner
            så att spelberoende erbjuds behandling. I socialtjänstlagens förarbeten
            finns en rad inskriven om att även behandling för spelberoende
            ska kunna erbjudas, men det står ingenting om detta i lagtexten.
          </p>
          <p xml:id="i-NvuPawm2AJCGAM4pB2VA7e">
            Precis som vid drogmissbruk av olika slag gäller också att spelmissbruket
            är ett missbruk som i hög grad går ut över omgivningen, såväl
            släktingar och vänner som de närmast anhöriga, det gäller föräldrarna
            och partnern men det gäller också barnen. När spelmissbrukaren
            isolerar sig, raserar sin ekonomi och försöker dölja sitt spelande
            bryts de känslomässiga relationerna. Vänsterpartiet vill därför
            också poängtera vikten av stöd till anhöriga och då särskilt till
            barn med spelberoende föräldrar.
          </p>
          <p xml:id="i-2mEFVrzfbuZdovBsjzpHJZ">
            Det finns i dag ett stort behov av att socialtjänsten uppmärksammar
            och synliggör spelberoende. Då måste det också finnas något att
            stödja sig på i lagen. Vänsterpartiet anser att rätten till behandling
            måste skrivas in i lagtexten. I en enkätundersökning som Statens
            folkhälsoinstitut har utfört svarar 43 % av socialsekreterarna
            att de inte anser sig ha några kunskaper om spelproblematiken.
          </p>
          <p xml:id="i-3sy528UXMo4LKdhZGUh95x">
            Folkhälsoinstitutet driver ett utbildningsarbete för att komma
            tillrätta med det här problemet, men en förändring i själva lagtexten
            skulle naturligtvis förstärka betoningen av spelberoendeproblematiken
            ytterligare. Vänsterpartiet menar därför att rätten till behandling
            mot spelberoende ska införas i socialtjänstlagen. Detta bör riksdagen
            som sin mening ge regeringen till känna.
          </p>
          <p xml:id="i-Fuvkve8ef8aiTgaKRD3okK">
            Samhällets resurser för forskning om spelberoende, behandling
            och förebyggande arbete är knappa, samtidigt som Svenska Spel
            drar in stora vinster. Vänsterpartiet anser att Svenska Spel ska
            fondera en lika stor andel av de årliga spelintäkterna för forskning,
            behandling och förebyggande arbete som företaget lägger ner på
            sin marknadsföring. Detta bör riksdagen som sin mening ge regeringen
            till känna.
          </p>
          <head xml:id="i-PtczgySsbJBiyprF32kLjY" type="h1">
            6 Kvällsöppna värdeautomater
          </head>
          <p xml:id="i-EuzY739ZgmWJHg6VHBpmxN">
            Enligt Statens folkhälsoinstitut finns det forskning som visar
            att en stor del av problemspelandet på värdeautomater sker på
            dagtid, när det är relativt folktomt på restaurangerna. I betänkande
            2006/07:KrU8 hävdas att det enligt Folkhälsoinstitutet inte finns
            några vetenskapliga belägg för detta när det gäller just Sverige.
            Inte desto mindre anser institutet i sitt förslag till handlingsprogram
            för att motverka spelberoende (2003) att det bör övervägas om
            inte spelautomaterna borde vara tillgängliga endast under kvällstid
            och inte under lunchtid. Vänsterpartiet menar att det därför bör
            införas begränsade öppettider för värdeautomater. Detta bör riksdagen
            som sin mening ge regeringen till känna.
          </p>
          <head xml:id="i-CL2UMaaHkjeqbLgEFp38W6" type="h1">
            7 Lägg inte hela ansvaret på spelarna
          </head>
          <p xml:id="i-8Qbqbyio5Pd2oxjAaU1agx">
            Casino Cosmopol har ett program för frivillig avstängning till
            sina kasinon. Det innebär att en spelare som upplever sig ha problem
            med sitt spelande kan kontakta kasinot och begära att bli avstängd.
            Det finns olika varianter av avstängningar som antingen är tidsbegränsade
            eller på obegränsad tid. Casino Cosmopol genomför också uppföljningssamtal
            om någon vill börja spela igen. Det här systemet bygger naturligtvis
            på att kasinot har ett kundregister med personuppgifter.
          </p>
          <p xml:id="i-T1asbFoZNnC5JJXotxhp1K">
            Casino Cosmopol menar att den här verksamheten fungerar utmärkt
            och att många med spelproblem upplever det som en stor lättnad
            att den här möjligheten finns. Ett liknande system finns också
            på Svenska Spels Internettjänster.
          </p>
          <p xml:id="i-9nFQdYKebgRhg33FoXb7Zp">
            Vänsterpartiet menar att det finns anledning att vara skeptisk
            till Casino Cosmopols positiva tolkning av resultatet av en åtgärd
            som lägger hela ansvaret på problemspelaren och så gott som inget
            på företaget. Givetvis vill inte alla spelare se när de är på
            väg in i ett spelberoende. Så länge som kasinon finns kvar bör
            det ligga på kasinoföretaget att hålla sådan uppsikt över verksamheten
            att personer i riskzonen upptäcks i tid och uppmärksammas på sina
            spelproblem och att de, i fall där så bedöms behövligt, avstängs
            från spelande för kortare eller längre tid. Detta bör riksdagen
            som sin mening ge regeringen till känna.
          </p>
          <head xml:id="i-VwrWVYwnKkmPvHsGxjGTxN" type="h1">
            8 Lägg ned de statliga kasinona
          </head>
          <p xml:id="i-AVsGckL9PoUxe5kPDSpqrs">
            Den ökade tillgängligheten på snabba spel med inslag av skicklighetsmoment
            har som framgår ovan bidragit till att allvarligt förvärra problemen
            med spelberoende. Här måste regeringen åtminstone ta ansvar för
            den del av spelmarknaden som står under dess kontroll, inte minst
            inom ramen för Svenska Spel. En viktig sådan spelform är de spel
            som bedrivs på de statliga kasinona. Att lägga ett större ansvar
            för att motverka spelberoende på Casino Cosmopol är en möjlig
            väg att gå, men vill vi ha en genomgripande förändring måste samtliga
            statliga kasinon stängas.
          </p>
          <p xml:id="i-WhCT89cTXMLSaGgcgzBTSD">
            Enligt den folkhälsopolitiska rapporten 2005 har introduktionen
            av kasinot i Malmö lett till att andelen spelare med spelproblem
            har ökat kraftigt. På dessa platser har vi inte bara problemet
            med spelmissbruk, utan det är miljöer som lockar till sig den
            undre världen, med pengatvätt, droger och prostitution, vilket
            länskriminalen i Stockholm visat i sin Kartläggning av brottslighet
            relaterad till Casino Cosmopol i Stockholm.
          </p>
          <p xml:id="i-5Jvw9mXoV6HQ3f2sGGPsM8">
            I kulturutskottets betänkande 2006/07:KrU8 hänvisar man till
            att Kasinoutredningens bedömning att Casino Cosmopol på ett tillfredsställande
            sätt efterlever och uppfyller de villkor man ställt upp. Vänsterpartiet
            menar för det första att den av staten beställda utredningen inte
            bör få innebära att all annan information sorteras bort av beslutsfattarna,
            för det andra att påståendet att kasinona uppfyller villkoren
            bara visar att kraven måste skärpas.
          </p>
          <p xml:id="i-XiE1hq2mjLKgsHqPcmDCF5">
            Vi förväntar oss att regeringen visar handlingskraft när det
            gäller att ta itu med de tilltagande spelproblemen. Därför bör
            de statliga kasinona läggas ned. Detta bör riksdagen som sin mening
            ge regeringen till känna.
          </p>
          <head xml:id="i-YMrcAEKJ797soguLVUayu3" type="h1">
            9 Begränsa spelandet på Internet
          </head>
          <p xml:id="i-9XcrwpYygTDcXwEwSyUzcD">
            Det finns starka skäl att behålla den reglerade spelmarknaden
            i Sverige. För det första eftersom det möjliggör en bättre kontroll
            av spelandet, vilket är en förutsättning för effektiva åtgärder
            mot spelberoende och överdrivet spelande. För det andra därför
            att det möjliggör att de pengar spelarna förlorar används till
            för samhället nyttiga ändamål, som idrott och föreningsliv, i
            stället för att hamna i privata intressenters fickor. Utländska
            spelföretag på Internet utgör i dag det största hotet mot den
            svenska reglerade spelmarknaden. Lagstiftningen är alltför svag
            för att kunna mota dessa företag. I Danmark sägs det t.ex. uttryckligen
            att det räcker med att utländska Internetspel är formulerade på
            danska för att det ska vara ett illegalt spel. En utredning för
            att se vilka åtgärder som är möjliga för att begränsa det oreglerande
            spelandet på Internet bör därför tillsättas. Detta bör riksdagen
            som sin mening ge regeringen till känna.
          </p>
          <p xml:id="i-CH5puontS52SH9V3apJJzx">
            Svenska Spel har som bekant fått tillstånd att bedriva poker
            på Internet. Vänsterpartiet är negativt till att tillåta en sådan
            verksamhet som riskerar att ytterligare förvärra situationen med
            ett alltmer tilltagande spelmissbruk, särskilt som Internetpokern
            har just de egenskaper som brukar framhållas som extra riskabla
            för utvecklande av spelberoende. Risken är också stor att Svenska
            Spels Internetpoker legitimerar och stimulerar även det oreglerade
            spelandet på Internet. Mot bakgrund av detta bör tillståndet för
            Svenska Spel att bedriva Internetpoker dras in. Detta bör riksdagen
            som sin mening ge regeringen till känna.
          </p>
          <head xml:id="i-QYHWjdAnscXhKY3NRuyaXS" type="h1">
            10 Etisk policy och marknadsföring
          </head>
          <p xml:id="i-3qwaZzp9YGoX4qnRqBQXmw">
            Staten har ett stort ansvar för spelberoende då staten har spel
            som inte oväsentlig inkomstkälla och dessutom står bakom den dominerande
            spelaktören på marknaden. AB Svenska Spel saknar i dag direktiv
            motsvarande Systembolagets för hur bolaget ska informera om de
            negativa skadeverkningar som spelandet innebär för den enskilda
            och samhället.
          </p>
          <p xml:id="i-CQZ5FUSH5qedPdrLg3atLH">
            Det råder också avsaknad av policy för hur Svenska Spel ska utforma
            sin marknadsföring, vilken får ses som relativt aggressiv. Man
            har börjat dela ut gratislotter på tågstationer m.m. för att locka
            till sig nya kunder, pensionärer bjuds på kasinoresor och tårta,
            och så vidare. Likaså ser man ofta hur exempelvis trisslotter
            är strategiskt placerade vid kassan i butikerna, vilket underlättar
            för kunderna, även barn, att spontanköpa lotter.
          </p>
          <p xml:id="i-6wr7iLyyVKbhhqvAvjPBkC">
            De statliga kasinona menar att de fyller ett behov som redan
            finns. Från Vänsterpartiets sida frågar vi oss då varför de satsar
            1,5 miljoner om dagen på att få folk att spela mer. Den ständiga
            närvaron av spel i det offentliga rummet upplevs av många spelmissbrukare
            som mycket påfrestande. Vänsterpartiet anser därför att AB Svenska
            Spel av regeringen bör ges direktiv om skyldighet att informera
            om spelandets skadeverkningar motsvarande de direktiv som Systembolaget
            har när det gäller information om alkoholens skadeverkningar samt
            etisk policy för marknadsföring. Detta bör riksdagen som sin mening
            ge regeringen till känna.
          </p>
          <head xml:id="i-PrXDYuMbXfsrUqrTRniYTx" type="h1">
            11 Sociala hänsyn överordnade vinstintresset
          </head>
          <p xml:id="i-MhtLCHvYF7ptWb3CNk78RE">
            AB Svenska Spel tar, som framgår ovan, in en vinst på ungefär
            4,5 miljarder kronor om året varav en dryg miljard går till ungdomsidrotten.
            Även om idrottsverksamheten är till stor nytta för folkhälsan,
            får denna nytta inte mätas mot den skada samhället åsamkas av
            spelberoendet eller gå ut över dem som fastnar i spelmissbruk
            och deras familjer och närmaste omgivning. Politiskt måste vi
            alltid ställa oss på människornas sida och får inte låta oss styras
            av vinstintresset. Det är då mycket olyckligt att spelfrågorna
            huvudsakligen ligger på finansutskottet.
          </p>
          <p xml:id="i-JqVcPoED23hQ7RfDgKjxto">
            Vänsterpartiet anser att spelverksamheten bör vara socialutskottets
            ansvar. Också att Lotteriinspektionens frågor ligger på kulturutskottet
            medför problem, eftersom det splittrar helhetsbilden och ansvaret.
          </p>
          <p xml:id="i-GiUCj3nqvFn99DyB2eph1o">
            Vänsterpartiet anser därför att de frågor som berör spelverksamhet
            bör samlas och vara socialutskottets ansvar. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-UfkptRvfrG6yMRF7cPoEek" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-TMacmtjGznK2YnqkoodXqc" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-2p3JCYL7gm44XdxyitEMu4" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-D7Fmu6BF3RGo4LgR17XENs" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-AgtY44XiBhrVZxiigP1Sq4" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-E2g3bDsR5eidxxw4BJtzdN" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-UcHtxtVH38kztm89TkCr31" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
