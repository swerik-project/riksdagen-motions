<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02215">
  <teiHeader>
    <fileDesc>
      <titleStmt>
        <title>med anledning av propositionen 1978/79:119 om vissa frågor rörande forskning och forskarutbildning</title>
        <author>av Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:119 om vissa frågor rörande forskning och forskarutbildning</title>
          <idno type="rdwebb">G2022215</idno>
          <rs type="number">2215</rs>
          <ref type="dokument_url_text">http://data.riksdagen.se/dokument/G2022215/text</ref>
          <ref type="dokument_url_html">http://data.riksdagen.se/dokument/G2022215</ref>
          <ref type="dokumentstatus_url_xml">http://data.riksdagen.se/dokumentstatus/G2022215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9oGzmViHEwbyZPMzF4WwHy" type="signed"/>
        <correspContext corresp="i-9oGzmViHEwbyZPMzF4WwHy">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2215/mot_197879__2215-001.pdf"/>
      <fw xml:id="i-FiZKp62USbS5Hmn1N5tEvh">
        Motion 1978/79:2215
      </fw>
      <div xml:id="i-3kP2G8CD7g91LLyqxgDyHp" type="motHeader">
        <div xml:id="i-Qezu4VYuUicpVVfn3DfjVW" type="motTitle"/>
        <div xml:id="i-PM2CpxXT7CAfBu37MZ2UV6" type="motSubmissionInfo"/>
      </div>
      <div xml:id="i-UzRJ3Leda7RxyqjxgMeuRE" type="motBody">
        <div xml:id="i-S8Ro8gXeLKz1M5Jbm59PeQ">
          <p xml:id="i-UNiZAW1F5RiC773QrtdjGR">
            107 108
          </p>
          <p xml:id="i-CQxJaDtS3REBEi2kENp6ix">
            av Gunnar Biörck i Värmdö med anledning av propositionen 1978/79:119
            om vissa frågor rörande forskning och forskarutbildning
          </p>
          <p xml:id="i-DaS44Bzn1J2U54GYQPt3pA">
            I denna motion framlägges vissa synpunkter och förslag med avseende
            på: 1. forskningens uppgifter, med särskild hänsyn till dess styrning
            genom statliga organ; 2. forskningsrådsnämndens (FRN) uppgifter;
            3. framtidsstudiesekretariatets relation till FRN och delegationen
            för långsiktsmotiverad forskning (SALFO); 4. anställningsförhållandena
            inom statlig forskningsverksamhet samt 5. registrering och statistik
            rörande uppgifter om forskning.
          </p>
          <p xml:id="i-DJ3KZ7P4sGCUUhYm163u62">
            Forskningens natur, uppgifter och ”styrning” genom statliga organ
            samt några ord om statistik m. m.
          </p>
          <p xml:id="i-5bc1aft8VtqRbc8qYtPCoY">
            I början av 1970-talet höll den framstående mikrobiologen professor
            René Dubos vid Rockefeller-universitetet i New York en föreläsningsserie
            med samlingsrubriken ”Science is the Knowledge of Consequences”
            (Vetenskap är kunskapen om konsekvenser). Vad vetenskapen studerar
            är en kedja — ibland en cirkel —- av orsaker och verkningar. Forskning
            kan innebära att man från synliga verkningar söker sig bakåt mot
            orsakerna, men den kan också innebära att man genom att ingripa
            i och förändra pågående utvecklingsför- lopp ger upphov till nya
            processer, dvs. från kända orsaker åstadkommer nya verkningar.
            För egen del har jag försökt generalisera Dubos” slagordsmässiga,
            och därför naturligtvis ofullständiga, vetenskapsdefinition på
            följande sätt:”" Vetenskaplig forskning är en intellektuell process
            som innebär att genom noggranna iakttagelser och lika noggrann
            registrering av dessa beskriva grundläggande fakta och analysera
            deras mönster, inbördes relationer och villkor och — därutöver
            — följa deras eventuella förändringar utmed tidsaxeln och, där
            så är fallet, försöka tolka de principer som styr dessa förändringar,
            samt — med ledning av dessa kunskaper — bli i stånd att förutsäga
            den fortsatta
          </p>
          <p xml:id="i-EM7DC8LCmRnytTSJSh9Uom">
            utvecklingen ("knowledge of consequences”), såväl i det fall
            systemet förblir opåverkat som i det fall man försöker påverka
            det utifrån.
          </p>
          <p xml:id="i-S2H9nUem7x29qXZwjtiakp">
            +G. Biörck: Betälld forskning och forskandets bevekelsegrunder.
            Läkartidningen 75, s. 3747-3748, 1978, samt riksdagens protokoll
            1978/79:57-58, 147-149.
          </p>
          <p xml:id="i-K7oSmgDkJLtEfG6ncjws3r">
            1" Riksdagen 1978179. 3 saml. Nr 2214-2215
          </p>
          <pb facs="riksdagen-motions-pdf/data/197879/mot_197879__2215/mot_197879__2215-002.pdf"/>
          <fw xml:id="i-HbRLcQk42Qg5aP85ou89TD">
            Mot. 1978/79:2215 4
          </fw>
          <p xml:id="i-FLjPSvCWqgPhbbFwikoPFC">
            I forskningsrådsutredningens betänkanden talas mycket om ”inomveten-
            skapliga” resp. ”samhällsrelevanta” kriterier på forskning. De
            ”inomveten- skapliga” kriterierna bestämmer i hög grad den satsning
            på forskning som sker inom universiteten och de vetenskapliga
            akademierna och som får ekonomiskt stöd genom forskningsråd och
            enskilda fonder. Den ”samhälls- relevanta” forskningens intressen
            tillgodoses i första rummet inom de sektoriella forskningsorganen,
            men det ankommer också på forskningsråds- nämnden att beakta sådana
            synpunkter. I ett hårt — och hårdnande — ekonomiskt klimat uppstår
            naturligtvis lätt konkurrens mellan dessa två intressen. För egen
            del har jag erfarenhet från trettiofem års vetenskaplig verksamhet
            inom universitetets ram men också, sedan några år, från deltagande
            i organ med särskild uppgift att företräda ”samhällsrelevansen”
            (framtidsstudiesekretariatets styrelse, forskningsrådsnämnden
            och styrelsen för riksbankens jubileumsfond). Jag har ett bestämt
            intryck av att medelstill- delningen är väsentligt generösare
            och kvalitetskraven i motsvarande mån lägre, när det gäller ”forskning”,
            helt eller delvis motiverad av ”samhällsre- levans”, än när det
            gäller den forskning som hämtar sin inspiration ur ”inomvetenskapliga”
            frågeställningar. Det är inte obegripligt att ett sådant förhållande
            kan skapa bitterhet hos dem, vilkas drivkraft är det rena sökandet
            efter sanning, och vilka blir prövade i den skärseld det internationella
            vetenskapssamhällets krav innebär, i motsats till den sektoriella
            forskningen, som i monopolistisk trygghet kan nöja sig med att
            tillfredsställa hemma- marknadens mindre krävande avnämare. Varje
            krav på ökad ”styrning” av forskningen innebär risker för att
            den aktuella ”samhällsrelevansen” prioriteras på den ”inomvetenskapliga”
            kvalitetens bekostnad, och att därvid forskningens och forskarnas
            standard sänks. Forskningen är till sin natur internationell.
            Bra forskare är, liksom bra operasångare, världsmedborgare. I
            ett land som vårt, där avundsjukan har institutionaliserats på
            ett sätt som inte förekommer i världen i övrigt, fordras det en
            alldeles särskilt forskningsvänlig miljö för att vi skall kunna
            behålla våra egna goda forskare, och än mera om vi skall kunna
            locka hit framstående utländska forskare — något som blir alltmera
            nödvändigt, allteftersom forskarrekryteringen här hemma på många
            områden är stadd i sjunkande. Av dessa och andra skäl är jag betänksam
            mot en tendens att förstärka mekanismen för administrativ och
            politisk styrning av den svenska forsk- ningen, även om detta
            sker i all välmening. Jag kan icke se någon anledning att ytterligare
            förstärka ”allmänintressets” representation, vare sig i fakul-
            tetsnämnder eller i forskningsrådsnämnden — däremot välkomnar
            jag att utredningsmannen för högskolans decentralisering föreslår
            en ändrad sammansättning av planeringsberedningarna. Ej heller
            kan jag finna något skäl att lägga ned ett övermått av tid och
            kraft på registrering och statistik på forskningsområdet — en
            verksamhet vars produkter ändå alltid kommer att vara förlegade
            vid den senare tidpunkt, då de kommer att publiceras. Självfallet
            är att aktuella översikter sammanställda av kompetenta och väl
          </p>
          <pb facs="riksdagen-motions-pdf/data/197879/mot_197879__2215/mot_197879__2215-003.pdf"/>
          <fw xml:id="i-VG2G4RZhpLiPwPNY8DMsTz">
            Mot. 1978/79:2215 S
          </fw>
          <p xml:id="i-NGaGwHJ3LKndweSkiPB1xP">
            placerade forskare, som känner till den aktuella svenska forskningens
            läge i de internationella sammanhangen, kan ge mycket bättre upplysningar
            än kataloger över redan publicerade skrifter av växlande kvalitet.
            Denna synpunkt bör vägas in vid en eventuell utredning om behovet
            av ”statistik” ur avnämarnas synvinkel.
          </p>
          <p xml:id="i-6wyPGZ6nmrH4nDCFu4u4Cv">
            ”Forskningspropositionen”
          </p>
          <p xml:id="i-BjMrQ27LzGjivrWTgwZJ44">
            I detta sammanhang kan det vara skäl att beröra frågan om ”forsknings-
            propositionen”. Utbildningsministern nalkas denna — liksom en
            del andra — frågor med tillbörlig försiktighet. Det är rimligt
            att en regering och en departementschef, som har politiskt ansvar
            för högre utbildning och forskning i landet, har en medvetenhet
            om problemen på både längre och kortare sikt och arbetar sig fram
            till ställningstaganden förbi och utöver improvisationernas nivå.
            Icke minst förefaller det nödvändigt att på ett riktigt sätt avväga
            anspråken från sektorsforskningens politiska företrädare mot dem,
            som universiteten och akademierna reser. Tre frågor anmäler sig
            dock omedelbart. Den ena gäller om en växling vid regeringsmakten
            med snabbare intervall än som varit fallet under åren 1932-1976
            också måste innebära en större ryckighet i forskningspolitiska
            målsättningar. Den andra gäller vilka planerings- och beredningsorgan
            en regering kan tänkas vilja utnyttja för sin forskningspolitik.
            Den tredje frågan betingas av svaren på de två föregående, nämligen
            om en relativt konsistent forskningspolitik över en längre tidsperiod
            är önskvärd eller icke: om ett forskningspolitiskt ”establishment”
            innebär en risk för stelhet och stagnation eller om motsatsen,
            en ”växling vid makten” av olika forskningspolitiska ideologier
            och intressegrupper, innebär lika stora eller större risker för
            ofullgångna ansträngningar, otrygghet och kanske kaos. Studier
            över ”politikers inflytande på politiken” under ledning av statssek-
            reteraren i statsministerns kansli, Daniel Tarschys, har givit
            den upplys- ningen att tjänstemännen har det verkliga inflytandet,
            medan politikerna mestadels får nöja sig med att bära ansvaret
            för besluten. Om denna iakttagelse också gäller på regeringsplanet
            är det uppenbart att man måste överväga, vilket planerings- och
            beredningsunderlag regeringen skall ha för en forskningspolitisk
            proposition. I motionen 1978/79:203 har jag aktuali- serat behovet
            av att definiera de inbördes relationerna — och relationerna till
            statsmakterna — av de befintliga organen forskningsberedningen,
            forsknings- rådsnämnden, UHÄ och UHÄ:s planeringsberedningar.
            Av utbildningsminis- terns uttalanden i riksdagen 1977 (riksdagens
            protokoll 1976/77:104,s. 10-12) och den nu föreliggande propositionen
            tycker man sig förstå att av dessa organ forskningsrådsnämnden
            är det som kommer att få den dominerande uppgiften. Självfallet
            måste emellertid någon enhet inom utbildningsdepar- tementet (eller
            i händelse av en forskningsintresserad statsminister: dennes kansli)
            medverka till att transformera myndighetens råd till politisk
            substans.
          </p>
          <pb facs="riksdagen-motions-pdf/data/197879/mot_197879__2215/mot_197879__2215-004.pdf"/>
          <fw xml:id="i-QicLu388Dz7kAyNXE8unSA">
            Mot. 1978/79:2215 6
          </fw>
          <p xml:id="i-KBDNCnbXtvLouLeJ8tCoxR">
            Forskningsrådsnämnden
          </p>
          <p xml:id="i-H5mJhh47KEKPGxh5zMieV">
            Erfarenheterna från forskningsrådsnämndens två första år väcker
            en viss oro. Nämnden har i sin strävan att famna över mycket,
            utan däremot svarande resurser, kommit att splittra sina ansträngningar
            utan att hinna bilda sig en någorlunda sammanfattande överblick.
            Krafterna har i stor utsträckning förbrukats på att administrera
            ett stort antal delegationer och arbetsgrupper. Dessa har dels
            utgjort fortsättningar av verksamheter inom redan existerande
            organ, dels representerat supplementära insatser på områden, som
            redan delvis företräds av andra organ, dels också, i begränsad
            omfattning, inneburit försök att utforska tidigare mindre väl
            studerade områden. I allt väsentligt har ”samhällsrelevansens”
            värderingar fått styra valet av objekt. Ehuru jag inte haft något
            att invända mot de projekt som satts i gång har jag ändå fått
            ett intryck av att forskningsrådsnämnden i sin strävan att åstadkomma
            ”samfinansiering” av ekonomiskt hotade eller nödlidande projekt
            blivit för mycket av en forskningspolitisk hjälpgumma och för
            litet av en forskningsstrategisk generalstab. Till grund för forskningsrådsnämndens
            planläggning borde i större utsträckning ha legat en bedömning
            av vårt lands och folks behov av nya kunskaper och färdigheter
            under de närmaste 10-20 åren, under de sannolika förutsättningarna
            av ökande internationell spänning och oro, ökande yttre motsättningar,
            militär upptrappning, ökad terrorverk- samhet; hårdnande ekonomiskt
            klimat bl. a. till följd av ökande ekologiska och energipolitiska
            restriktioner i vårt eget land, därigenom ökande inre motsättningar
            mellan olika kategorier medborgare (arbetande/arbetslösa, äldre/yngre,
            ”svenskar”/”invandrare” etc.), ett alltmera heterogent samhälle
            med kulturkonflikter, ökat missbruk, ökat våld och ökande kriminalitet;
            ändrade avvägningar av resursanvändningen mellan omedelbar konsumtion
            resp. sparande och beredskap, etc. Enligt min uppfattning är det
            inte längre realistiskt att basera ens en så till synes opolitisk
            företeelse som forskningen och forskningspolitiken på antaganden
            om en fortsatt ostörd utveckling i den fredliga framstegsoptimismens
            tecken. Det hade varit önskvärt att åtminstone försöka identifiera
            krafter och motkrafter som betingar, och verkar inom, samhällen
            i olika faser, sådana som expansion, kontraktion och kollaps.
            Sverige har ingen immunitet mot samhällskata- strofer av det slag
            som drabbat allt flera länder. Kanske är vit. o. m. ovanligt sårbara,
            därför att vi så länge undgått dem.
          </p>
          <p xml:id="i-3XqhRhseFGkZKpHJCzjUqR">
            Framtidsstudiesekretariatet
          </p>
          <p xml:id="i-9zibKWGh3ghpYgWhkyzMV6">
            Mot bakgrunden av denna uppfattning är det naturligt att också
            beröra frågan om framtidsstudiesekretariatets ställning i förhållande
            till forsknings- rådsnämnden. Eftersom jag är den ende som haft
            förmånen att tillhöra såväl framtidsstudiesekretariatets styrelse
            som forskningsrådsnämnden har jag måhända en viss skyldighet att
            redovisa min bedömning av deras uppgifter,
          </p>
          <pb facs="riksdagen-motions-pdf/data/197879/mot_197879__2215/mot_197879__2215-005.pdf"/>
          <fw xml:id="i-WUgcHpKxYTdXGgHUdGqg8F">
            Mot. 1978/79:2215 vå
          </fw>
          <p xml:id="i-JTicsZVenRGJhLaqeCoyxD">
            kompetensområden och relationer till varandra och till statsmakterna.
            Framtidsstudiesekretariatet tillkom som en ”think tank” åt den
            dåvarande socialdemokratiska regeringen och fungerade till en
            början som en sådan, med placering i statsrådsberedningen. Under
            ”lott-riksdagen” gjorde företrä- dare för oppositionen anspråk
            på att få tillgång till samma eller motsvarande utredningsresurser,
            och via en parlamentarisk ”referensgrupp” utan befo- genheter
            överfördes ansvaret för framtidsstudiesekretariatet senare till
            en parlamentarisk ”styrelse”, varvid sekretariatet inlemmades
            som kommitté under utbildningsdepartementet. Regeringsskiftet
            innebar ett skifte på ordförandestolen i styrelsen men ingen förändring
            av själva ”sekretariatets” personbesättning. I allt väsentligt
            fungerar detta därför fortfarande som en socialistisk utredningsinstans
            med väl upparbetade publicitetskanaler. Enligt min mening kommer
            varje handlingskraftig regering, som räknar med att sitta åtminstone
            en riksdagsperiod, att ha behov av en framtidsstu- dieinriktad
            ”think tank” och också att ha möjlighet att kommittévägen skaffa
            sig en sådan, oberoende av riksdagen. Samtidigt är det uppenbart
            att riksdagens oppositionspartier också har behov av en motsvarande
            resurs för sina syften med mera långsiktiga utredningsmöjligheter
            än dem som står till buds genom riksdagens upplysningstjänst.
            Under sådana förhållanden förefaller det mig ofrånkomligt att
            tänka sig två skilda framtidsstudiesekre- tariat, ett till regeringens
            förfogande (ungefär motsvarande konjunkturinsti- tutet) med en
            personbesättning, som har regeringens förtroende, och ett till
            riksdagens förfogande med en personbesättning, som främst tillgodoser
            oppositionens behov. Vid regeringsskiften skulle i varje fall
            nyckelperso- nerna i de båda sekretariaten kunna byta plats. Det
            kan synas skäligt att — vilken budget det än kan bli fråga om
            — denna delas i två hälfter, en för regeringen och en för riksdagens
            sekretariat. Vad jag hittills upplevt av framtidsstudiesekretariatets
            verksamhet säger mig att denna icke är en värderingsfri vetenskaplig
            uppgift, utan urvalet av projekt och sammansätt- ningen av projektgrupperna
            är en politisk handling, även om givetvis faktamaterialet i allmänhet,
            så långt det nu är möjligt i denna form av verksamhet, presenteras
            någorlunda objektivt. Konklusionerna färgas däremot, naturligtvis,
            lätt av författarens värderingar.
          </p>
          <p xml:id="i-JFNT7ro6AFLgA6SEnhqcDr">
            Delegationen för långsiktsmotiverad forskning (SALFO)
          </p>
          <p xml:id="i-PGBQxyMJnnRyvpBK52Pwfz">
            Mellan framtidsstudiesekretariatet och den institution som numera
            lyder under forskningsrådsnämnden men som likväl håller sig med
            en egen, delvis parlamentarisk, styrelse och som kallas ”delegationen
            för långsiktsmotiverad forskning” (SALFO), har rått ett nära samband,
            både i sak och personellt. Enligt min uppfattning har SALFO —
            som numera disponerar en separat budget inom forskningsrådsnämnden
            — uppgifter som egentligen tillhör forskningsrådsnämndens egna
            kärnfunktioner. Delegationen agerar emel- lertid alldeles självständigt
            och oberoende av forskningsrådsnämnden och
          </p>
          <pb facs="riksdagen-motions-pdf/data/197879/mot_197879__2215/mot_197879__2215-006.pdf"/>
          <fw xml:id="i-VyJL1BmSLu1tVLgynqsS16">
            Mot. 1978/79:2215 8
          </fw>
          <p xml:id="i-QE5wfTgTcExT7LkHPXv1Yw">
            utgör icke vad den kallas, nämligen en ”delegation”. Forskningsråds-
            nämnden har inte delegerat någonting till SALFO utan fungerar
            endast som kameralkontor åt denna institution. Om det hade gällt
            en ”delegation” med relativt perifera och/eller begränsade arbetsuppgifter
            vore förmodligen icke mycket att säga härom. Men med den uppfattning
            om forskningsrådsnämn- dens strategiska uppgifter, som jag under
            mitt arbete i nämnden förvärvat, anser jag det ofrånkomligt att
            den kompetens SALFO representerar mera direkt inkorporeras i forskningsrådsnämndens
            egentliga verksamhet, som en kreativ instans och en motvikt mot
            den snedbelastning i administrativ riktning som hittills förekommit.
            Därvidlag skulle det vara mycket önskvärt att man — eventuellt
            i samarbete med delegationen för systemanalys — ägnade särskilt
            intresse åt metodisk konsekvensanalys, inte bara och inte främst
            när det gäller s.k. ”teknikvärdering”, utan i synnerhet i fråga
            om åtgärder på det samhällsekonomiska och socialpolitiska området
            i stort. Under sådana förhållanden synes SALFO ej böra ha en egen
            styrelse, men intet hindrar att även icke-forskare ingår i delegationen.
          </p>
          <p xml:id="i-FWf4Y948LgRGEg34oAzC8L">
            Forskning och forskarutbildning samt meritvärdering av forskarutbild-
            ning
          </p>
          <p xml:id="i-2Q8HUUz8xYmUaQZfdiRGCT">
            Slutligen några synpunkter på dimensioneringen av forskning och
            forskar- utbildning i vårt land. På mycket kort tid har bedömningarna
            här svängt, från bekymmer för ett forskaröverskott så sent som
            1973 till nu ett lika stort bekymmer över alltför få forskarstuderande.
            Vid en diskussion härom i forskningsrådsnämnden uttalades bl.
            a. att vi samtidigt tycktes ha både en brist och ett överskott
            på forskare. Sanningen är väl att man alltid har en brist på verkligt
            goda forskare men emellanåt ett överskott på mindre framstående
            sådana. Denna situation skulle avsevärt förvärras, om man följer
            intentionerna i den forskningspolitiska proposi- tionen att skapa
            förutsättningar för livslångt anställningsskydd även på de tidigaste
            trappstegen i forskarkarriären. Sådana förslag kan omöjligt tillstyr-
            kas, om man vill bevara dynamiken i forskningsverksamheten. Dynamiken
            i forskningsverksamheten — liksom i den högre utbildningen i stort
            — kräver genomströmning. Genomströmningen är självverkande inom
            institutioner, där det bedrivs forskning av god kvalitet, förutsatt
            att ämnesområdet är relevant för ett tillräckligt antal avnämare
            (inom och/eller utom landet) i relation till antalet forskarstuderande.
            En färdigutbildad forskare varken kan eller bör räkna med att
            i hela sitt återstående liv syssla med precis samma arbetsuppgifter
            som dem han ägnat sig åt under åren mellan 20 och 30. Vad han
            eller hon skall kunna hoppas på är att den intellektuella gymnastik
            vederbörande deltagit i under sitt avhandlingsarbete och eventuellt
            därpå följande meritering för docentur skall göra honom/ henne
            mera skickad att med uppslagsrikedom parad med kritisk förmåga
            göra insatser utöver rutinen på mångahanda samhällsområden. Det
            är — som jag
          </p>
          <pb facs="riksdagen-motions-pdf/data/197879/mot_197879__2215/mot_197879__2215-007.pdf"/>
          <fw xml:id="i-CBW15mbmBwR9Yfyx8p7oeC">
            Mot. 1978/79:2215 9
          </fw>
          <p xml:id="i-9bLgHnsxLzL3rDgjFTDoGi">
            framhållit i motionen 1978/79:733 — därvid nödvändigt att bl.
            a. naturveten- skapare och tekniker kan ha fantasi nog att nyttiggöra
            sina insatser på andra samhällsområden och samtidigt att myndigheter,
            företag och andra har fantasi nog att ta i anspråk personer med
            annorlunda utbildning och livserfarenhet än byråkrater. Det får
            inte bli så, som vi är på väg rakt in i, att vi får en härskande
            klass av ”administratörer” , enbart utbildade i att ”admini- strera”
            och en paria av folk som kan allt annat utom att värja sig mot
            administratörernas establishment. I förhållande till verkliga
            kunskaper och färdigheter är ”administrerandet” en mycket överreklamerad
            sysselsättning, som många personer med huvudsakligt intresse för
            sakfrågor snart lär sig att sköta med vänster hand. En avgång
            ur den direkta forskarkarriären till andra uppgifter förutsätter
            emellertid att samhället visar sin uppskattning av forskningsmeriter
            på ett annat sätt än för närvarande. Evad det gäller anställning
            i statlig eller kommunal tjänst är det sannolikt nödvändigt att
            en sådan värdering markeras genom lämpliga författningsföreskrifter.
          </p>
          <p xml:id="i-4pm9Z4KaYRt7U4BaSY5VyR">
            Hemställan
          </p>
          <p xml:id="i-2rmep7kzeJ3h7tVgSu6m1D">
            Under åberopande av vad här ovan anförts får jag hemställa att
            riksdagen med anledning av propositionen 1978/79:119 måtte 1.
            avslå förslaget om ändring av 24 $ högskolelagen, 2. som sin mening
            ge regeringen till känna vad som anförs om forskningsregistrering
            och forskningsstatistik, 3. som sin mening ge regeringen till
            känna vad som anförs om forskningsrådsnämndens uppgifter, 4. avslå
            förslaget om framtidsstudieverksamhetens förläggning till forskningsrådsnämnden
            men i stället medverka till inrättandet av två dylika sekretariat,
            det ena till regeringens förfogande och det andra till riksdagens,
            5. som sin mening ge regeringen till känna vad som anförs om SALFO:s
            ställning i förhållande till forskningsrådsnämnden samt 6. som
            sin mening ge regeringen till känna vad som anförs om naturlig
            avgång vid forskarkarriären och i samband därmed hos regeringen
            hemställa om utarbetande av erforderliga författ- ningsföreskrifter
            för att ge forskningsmeriter tillbörligt värde vid sökande av
            tjänster hos stat och kommun.
          </p>
          <p xml:id="i-3QVRLVTLmnKNxaG7Mt1FB4" type="date">
            Stockholm den 20 mars 1979
          </p>
          <p xml:id="i-SHuazn6pQFBqBm5LBAs4h5">
            GUNNAR BIÖRCK (m) i Värmdö
          </p>
          <pb facs="riksdagen-motions-pdf/data/197879/mot_197879__2215/mot_197879__2215-008-001.pdf"/>
          <pb facs="riksdagen-motions-pdf/data/197879/mot_197879__2215/mot_197879__2215-008.pdf"/>
          <pb facs="riksdagen-motions-pdf/data/197879/mot_197879__2215/mot_197879__2215-009.pdf"/>
          <pb facs="riksdagen-motions-pdf/data/197879/mot_197879__2215/mot_197879__2215-010.pdf"/>
          <p xml:id="i-FT3myyDsBbtR2u9i3XnUtT">
            'GOTAB 61770 Stockholm 1979
          </p>
        </div>
      </div>
    </body>
  </text>
</TEI>
