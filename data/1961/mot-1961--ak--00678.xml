<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__678/mot_1961__ak__678-001.pdf"/>
      <fw xml:id="i-PUbHbXtQN2a5H34tYScGRa">
        8 Motioner i Andra kammaren, nr 678 år 1961
      </fw>
      <div type="motHeader" xml:id="i-PvqLik1AnbRcKR8FrgdxJq">
        <div type="motTitle" xml:id="i-5qza2GYD6ajpVfZNf25x4w"/>
        <div type="motSubmissionInfo" xml:id="i-VHytBDNaaL1565VLPidJwy"/>
      </div>
      <div type="motBody" xml:id="i-Kb7GZpn7wpUYaE1H3mHTyk">
        <div xml:id="i-U4JphetnHRccTTqHMP1br">
          <p xml:id="i-Q3bpP7Gjc8cXP3GQRpheew">
            Nr 678
          </p>
          <p xml:id="i-J32AVyZ6nnf3WPxmE1xe5v">
            Av herrar Rydén och Nyberg, i anledning av Kungl. Maj:ts propo-
            sition nr 56, angående vissa anslag för budgetåret 1961 /62 till
            stöd åt konstnärlig, litterär och musikalisk verksam- het.
          </p>
          <p xml:id="i-FAYCKc1Tk2ApxbfGeBHs5J">
            (Lika lydande med motion nr 564 i Första kammaren)
          </p>
          <p xml:id="i-RahrwuqbwyAFtQKui7QFbi">
            I motion II: 314 för år 1961 (nr I: 315) har vi hemställt att
            riksdagen måtte dels besluta att staten vid utförande av offentliga
            byggnader avsätter 1 Z av byggkostnaderna för konstnärlig utsmyckning,
            dels besluta öka det i propositionen under åttonde huvudtiteln
            äskade anslaget till stöd åt konst- närlig, litterär och musikalisk
            verksamhet med 200 009 kr. så att anslaget för budgetåret 1961/62
            uppräknas till 2 217 000 kr. I motionen vidrördes icke fördelningen
            av sistnämnda anslag. Dock med- delade vi vår avsikt att återkomma
            härtill i anslutning till i statsverks- propositionen under åttonde
            huvudtiteln aviserad särskild proposition i hithörande frågor.
            Sedan Kungl. Maj:t i proposition 56 år 1961 numera lämnat förslag
            till åtgärder i aviserad riktning får vi med anledning av propositionen
            och i anslutning till motionen anföra följande. I propositionen
            har departementschefen lämnat en skiss till ett kultur- program
            med någon sikt framåt. Programmet innebär i stort sett en syste-
            matisering av vilka grupper av åtgärder som på det kulturpolitiska
            fältet kan komma i fråga. Här nämns dels stöd åt blivande utövare
            av konstnär- liga yrken, dels förstärkt stöd åt utövare av dessa
            yrken genom stipendier, dels slutligen insatser till ökad offentlig
            konsumtion av konstnärliga pro- dukter. I sammanhanget vidröres
            också den allmänna kulturmiljöns och kulturdistributionens betydelse.
            Såvitt vi kan förstå är uppräkningen tämligen fullständig. Att
            vi likväl icke kan betrakta den lämnade skissen såsom ett mera
            slutgiltigt kultur- program sammanhänger med att en nödvändig
            integration mellan olika åt- gärder över huvud taget icke behandlats.
            E j heller har den mera principiella frågan om en lämplig avvägning
            mellan t.ex. stipendiestöd åt konstnärer och köp av deras produkter
            diskuterats. Många frågor av sådan art att svaret på dem kan tjäna
            till vägledning för även en mera långsiktig bedömning av konkreta
            åtgärder borde ha aktualiserats. Att räkna upp sådana frågor synes
            icke här nödvändigt. Vi skall därför nöja oss med att diskutera
            en av dem.
          </p>
          <pb facs="riksdagen-motions-pdf/data/1961/mot_1961__ak__678/mot_1961__ak__678-002.pdf"/>
          <fw xml:id="i-KVjXFX2TpgovSV4LxgD6bo">
            Motioner i Andra kammaren, nr 678 år 1961 9
          </fw>
          <p xml:id="i-JmMgNN6Q6F5XFJTdcpLTem">
            I propositionen föreslås en uppräkning av anslaget till konstnärlig
            ut- smyckning av statliga byggnader från nuvarande 200 000 till
            400 000 kr. Samtidigt föreslås ett reservationsanslag avseende
            stipendier åt utövande konstnärer på 230 000 kr. Avvägningen mellan
            dessa båda förslag är enligt vår uppfattning diskutabel. Utan
            att invända mot propositionens förslag beträffande anslagsbeloppet
            till stipendier vill vi för vår del understryka betydelsen av
            sådana åtgärder, som direkt ökar möjligheterna till avsätt- ning
            för konstnärliga produkter. På lång sikt är det nämligen angeläget
            att även konstnärerna i vårt samhälle i första hand bereds en
            försörjning genom arbetsinsatser i det egna yrket och icke kommer
            i beroende av en aldrig så välmenande stipendiegivning. Mot bakgrunden
            av en sådan syn finner vi det beklagligt att departementschefen
            icke nu förordar en åter- gång — helt eller delvis — till 1937
            års principer för den konstnärliga ut- smyckningen av offentliga
            byggnader. Vi är väl medvetna om att denna bedömning är mera kontroversiell
            än frågan om stödåtgärder till konstnärlig verksamhet över huvud
            taget. I den diskussion som ägt rum just i fråga om på vilket
            sätt medelsanvisningen till konstnärlig utsmyckning skall ske
            har bl. a. hävdats att en anslagsbe- räkning, som är grundad på
            ett procenttal av byggnadskostnaden, icke ger utrymme för ett
            bedömande från fall till fall av utsmyckningens omfatt- ning.
            I och för sig vore detta resonemang invändningsfritt, om det funnes
            en objektiv fastställbar norm för en lämplig omfattning av varje
            enskild offentlig byggnads konstnärliga utsmyckning. Någon sådan
            norm finns givetvis inte. En annan invändning emot en procentuell
            beräkningsgrund är att den icke tar hänsyn till för likartade
            objekt varierande byggnadskostnader. Sådana variationer orsakade
            av extraordinära grundläggningskostnader, placeringen av värmecentral
            etc. har nämnts i sammanhanget. För den totala byggnadskostnaden
            kan i exceptionella fall dessa variationer bli be- tydande. Även
            i sådana fall blir emellertid — när man väljer så låga pro- centtal
            som 1 å 2 — skillnaden i anslagsbelopp för konstnärlig utsmyck-
            ning relativt obetydlig. Låt oss ta ett exempel. Om två till omfattningen
            likvärdiga skolor har väsentligt olika grundläggningskostnader,
            kan vi anta att den ena skolan drar en byggkostnad på 5 miljoner,
            den andra på 5,5 miljoner. För konstnärlig utsmyckning av dessa
            skolor enligt principen 1 96 av byggkostnaden skulle den ena skolan
            få ett anslag på 50 000 kr. och den andra ett på 55 000 kr. Konsekvensen
            synes oss icke avskräckande. Vidare har gentemot en procentuell
            anslagsberäkning anförts att den icke tar hänsyn till skilda byggnaders
            allmänna lämplighet för utsmyck- ning med avseende på deras ändamål.
            Denna invändning bemöttes redan i 1937 års proposition rörande
            konstnärlig utsmyckning, i vilken hänsyn togs till de skiftande
            ändamål som offentliga byggnader har att tillgodose. I
          </p>
          <pb facs="riksdagen-motions-pdf/data/1961/mot_1961__ak__678/mot_1961__ak__678-003.pdf"/>
          <fw xml:id="i-JuGhf9qq3qRMLFjiKszFJG">
            10 Motioner i Andra kammaren, nr 678 år 1961
          </fw>
          <p xml:id="i-5B4dPH43uLEFbCqsT4ziy3">
            stort sett torde den då redovisade uppfattningen alltjämt kunna
            ges giltig- het. I och för sig kan väl sägas — och det är också
            vår uppfattning — att en procentuell beräkning inte i varje situation
            är att föredra framför en mera från fall till fall växlande bedömning
            av den konstnärliga utsmyckningens omfattning. De argument som
            av konstutredningen lämnades till förmån för den procentuella
            beräkningsmetoden synes icke till alla delar vara oemotsägliga.
            Det kan också antagas att de olika remissinstansernas all- männa
            bedömning av denna fråga mindre speglade en syn på de metodiska
            förtjänsterna för det ena eller andra sättet att anvisa medel
            än utgjorde en bedömning av de olika metodernas konsekvenser på
            medelsanvisningens storlek. Erfarenheterna är härvidlag talande.
            Såsom i propositionen redovisats har medelsanvisningens omfattning
            då det gällt konstnärlig utsmyckning icke någon gång under efterkrigstiden
            överstigit 200 000 kr. Samtidigt skulle en tillämpning av det
            1-procentiga beräkningssättet ha inneburit årliga belopp för konstnärlig
            utsmyckning på cirka 1 miljon kr. I och för sig är givetvis denna
            skillnad icke avhängig av själva metodiken utan av frågan om vilken
            insats statsmakterna är beredda att göra på just detta område.
            Ett till sitt belopp bestämt anslag i budgeten för ett icke ”nödvän-
            digt” ändamål är erfarenhetsmässigt alltid mera utsatt för de
            argument en beträngd statsfinansiell situation föder än en medelsanvisning,
            som grundar sig på en fastställd princip, baserad på omfattningen
            av visst stat- ligt byggande. Efter en mycket lång tid av återhållsamhet
            när det gäller konstnärlig verksamhet över huvud synes oss tiden
            nu mogen att på detta område i princip återinföra den allmänna
            och väsentligt mer generösa bedömning som låg till grund för riksdagens
            beslut år 1937 beträffande konstnärlig ut- smyckning. Att vi med
            sådan skärpa velat på denna punkt uttala en mycket bestämd mening
            sammanhänger med att enligt vår bedömning frågan om konstnär-
            lig utsmyckning utgör en kulturpolitisk prövosten. Om man på varje
            punkt av det kulturpolitiska arbetet skulle kräva millimeterrättvisa
            — även där någon rättsinnehavare icke finns — och samtidigt på
            detta arbete ställa långtgående, med arbetsområdet i fråga oförenliga,
            administrativa krav, försätts man lätt i en situation av maktlöshet.
            Just med hänsyn härtill synes den principiella målsättningen särskilt
            viktig. I viss utsträckning blir näm- ligen åtgärder av experimenterande
            slag nödvändiga, men utan den styrsel som endast den bestämda
            målsättningen kan skänka blir insatserna lätt halvhjärtade och
            av föga genomgripande karaktär. I anslutning till vad vi här ovan
            sagt rörande behovet av kulturpolitiska åtgärder för att öka möjligheterna
            till avsättning av konstnärliga produk-
          </p>
          <pb facs="riksdagen-motions-pdf/data/1961/mot_1961__ak__678/mot_1961__ak__678-004.pdf"/>
          <fw xml:id="i-NNn6ew5qSwSepQ5QV216nL">
            Motioner i Andra kammaren, nr 678 år 1961 11
          </fw>
          <p xml:id="i-5nfKnv1WGyWqZE1e9g13pW">
            ter synes redan nu vissa möjligheter vara för handen till en
            i förhållande till vad i propositionen föreslås ökad insats. Utöver
            det beaktande av över- sättarna som departementschefen förordat
            synes författarfondens äskande i så måtto böra tillstyrkas att
            en ersättning åt författare med ytterligare 1 öre per lån och
            motsvarande ersättning för utnyttjande av referensböcker sker.
            Vi förordar att för ändamålet anvisas ett förslagsanslag av 1507
            000 kr. Härutöver anser vi att ett försök nu bör göras att genom
            beställningar av svensk dramatik och svensk musik stödja svenska
            författare och ton- sättare. Vi förordar att för vardera kategorien
            ett belopp på 40 000 kr. ställes till förfogande att disponeras
            för beställningsarbeten genom konsert- givande institutioner och
            teatrar. Fördelningen av dessa belopp bör ske efter ansökan från
            vederbörande institution av teaterrådet resp. Musika- liska akademien.
            Om det för framtiden skulle visa sig att denna speciella anslagsform
            är fruktbar bör frågan om hur och genom vilka organ fördelningen
            av nämnda anslag bör ske bli föremål för förnyat övervägande.
            I propositionen har stipendiestödet till tonsättare och konstnärer
            inom måleri m. m. föreslagits kraftigt höjt. Vi biträder dessa
            förslag. Med hän- syn till bl. a. dessa höjningar och det förhållandet
            att flera konstnärsgrup- per befinner sig i en ekonomisk situation,
            som är helt jämförbar med de nämnda konstnärskategoriernas, vill
            vi vidare förorda, att redan nu ett reservationsanslag uppföres
            i budgeten för stipendier till koreografer, film- skapare, fotografer,
            regissörer, skådespelare, exekutörer på det musikaliska området,
            dansare och konsthantverkare. Detta reservationsanslag har av
            oss beräknats till 150 000 kr., och fördelningen av stipendier
            ur detta an- slag bör ske genom tills vidare en för ändamålet
            särskilt utsedd stipendie- nämnd. Det bör ankomma på Kungl. Maj:t
            att utfärda närmare föreskrifter beträffande stipendiernas fördelning
            och utdelning ävensom de bestämmel- ser i övrigt, som må befinnas
            erforderliga. Propositionens förslag om ett anslag till statens
            konstråd på 20 000 kr. biträdes. Som vi redan påpekat i den inledningsvis
            nämnda motionen skulle ett medelstillskott av den omfattning som
            här föreslagits icke tillnärmelsevis motsvara de behov på förevarande
            områden som närmare utredningar tro- ligen skulle uppdaga. Vi
            har i det föregående redan vidrört den betydelse vi tillmäter
            utarbetandet av ett långsiktigt program på det kulturpolitiska
            området. Ett sådant program torde enligt vår uppfattning svårligen
            kunna förverkligas utan fortsatt utredningsarbete på förevarande
            område, var- vid också medverkan från de olika konstnärsgrupperna
            själva bör äga rum. Ett annat krav av betydelse i sammanhanget
            är att så småningom en fastare administrativ ledning kommer till
            stånd även på det kulturpolitiska om- rådet och att den stora
            betydelse för förståelsen av konstnärligt arbete
          </p>
          <pb facs="riksdagen-motions-pdf/data/1961/mot_1961__ak__678/mot_1961__ak__678-005.pdf"/>
          <fw xml:id="i-MMCANLUBvkXUEfg39ySXyw">
            12 Motioner i Andra kammaren, nr 678 år 1961
          </fw>
          <p xml:id="i-EWTbxmy3vsSjGbHqMukbWL">
            som skolan kan medverka till verkligen ges konkreta uttryck.
            Frågan om utbildningsgången för ungdom, som väljer ett konstnärligt
            yrke, är också av den arten att den måste inbegripas i de bedömningar
            som bör läggas till grund för ett fortsatt reformarbete på hithörande
            område. Med hänvisning till det sagda får vi föreslå, att riksdagen
            måtte dels besluta att staten vid utförandet av offentliga bygg-
            nader skall avsätta 1 20 av byggkostnaderna för konstnär- lig
            utsmyckning; dels för budgetåret 1961/62 under åttonde huvudtiteln
            anvisa a) till statens konstråd ett anslag av 20 000 kr., b) till
            stipendier åt utövande konstnärer ett reserva- tionsanslag av
            230 000 kr., ec) tillersättning åt författare m. fl. för utlåning
            av deras verk genom bibliotek ett förslagsanslag av 1507 000 kr.,
            d) till stipendier åt utövande tonsättare ett reservations- anslag
            av 230 000 kr., e) till stipendier åt andra konstnärer ett reservations-
            anslag av 150 000 kr., f) till ersättning åt svenska tonsättare
            för beställnings- arbeten ett anslag av 40.000 kr., g) till ersättning
            åt svenska dramatiker för beställnings- arbeten ett anslag av
            40 000 kr.
          </p>
          <p xml:id="i-JoZuhv7YuTcbAAKq3p76T1" type="date">
            Stockholm den 14 mars 1961
          </p>
          <p xml:id="i-7bJpwCmqJmBaXfcLZoKEbx">
            Ebbe Rydén Olaus Nyberg
          </p>
        </div>
      </div>
    </body>
  </text>
</TEI>
