<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00079">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__79/mot_1968__ak__79-001.pdf"/>
      <fw xml:id="i-4atx8Dop1vBZdinuk2gdwv">
        8 Motioner i Andra kammaren, nr 79 år 1968
      </fw>
      <div xml:id="i-B4mpkYU9YMFeZSNLoMx9g7" type="motHeader">
        <div xml:id="i-VzdJ1oaZ7eQryQFwN2MDaw" type="motTitle"/>
        <div xml:id="i-7U4xnvUMEuAF6ASzhdXp2k" type="motSubmissionInfo"/>
      </div>
      <div xml:id="i-Vaj1YGmGSiP4nEqbzAkvt6" type="motBody">
        <div xml:id="i-MYsirz9YGU8FFi6pfVfVcx">
          <p xml:id="i-3Co4Lakw7ENkCo1zXHaPvw">
            Nr 79
          </p>
          <p xml:id="i-7y25wcTVf5vKYQXgfZu7rW">
            Av herr Gustafsson i Borås m. fl., om inrättande av en trafiktek-
            nisk försöksanstalt.
          </p>
          <p xml:id="i-NdXiW1BnpjQd5xD5V1C9Sy">
            (Lika lydande med motion nr 51 i Första kammaren)
          </p>
          <p xml:id="i-9kA3dZd7PgSaSmXu1UDzcW">
            Behovet av ett sakligt underlag för de beslut som fattas och
            åtgärder som vidtas i frågor som rör trafiken, fordonen, vägarna
            och förarna av fordon, med andra ord alla delar som kan inrymmas
            i benämningen »vägtrafikin- dustrin&gt;, synes uppenbar; detta
            med hänsyn till såväl de nationalekonomis- ka konsekvenserna som
            den stora del av vår befolkning som i sin dagliga gärning, sin
            ekonomi och sin hälsa påverkas av vad som händer på vägar och
            gator. På grund av brister i det statistiska materialet är det
            ej möjligt att med exakta siffror uttömmande beskriva de ekonomiska
            följderna. Statistisk Årsbok 1966 m. fl. källor ger dock underlag
            för en viss belysning. Budgetåret 1964/65 utgjordes statens kostnader
            »för vägunderhåll och ordinarie väg- och brobyggnad» 1323 miljoner
            kronor. Enligt uppgift från statens vägverk är äskandena för 1968/69
            för samma ändamål över 2 000 miljoner. År 1965 importerades bilar
            och bussar till ett värde av 1 406 miljoner kro- nor. Samma år
            exporterades bilar till ett värde av 936 miljoner. Under 1964
            utbetalade försäkringsbolagen i skadeersättningar inom grup- perna
            &gt;»trafikförsäkring&gt; »&gt;annan motorfordonsförsäkring» och
            »förarplats- försäkring» tillsammans 5217 miljoner kronor. Enligt
            uppgift från försäk- ringsbolagen beräknas detta belopp 1966 ha
            stigit till ca 650 miljoner. Enligt Petroleuminstitutet förbrukas
            årligen omkring 3 miljarder liter bensin till ett ca-pris av 0,9
            kr./1 och 1 miljard liter dieselolja för fordon till ett ca-pris
            av 0,6 kr./1. Den samlade kostnaden för drivmedel under ett år
            blir därför 3 300 miljoner kronor. Antalet bilar som år 1965 var
            i bruk i landet var omkring 2 miljoner. Räknas för dessa ett genomsnittsvärde
            av endast 5 000 kr./st., blir bilparkens sammanslagna värde 10
            000 miljoner kronor. Vid en räntefot av 7 92, blir den samlade
            räntekostnaden för bilparken under ett år 700 miljoner kronor.
            Räntekostnaden för det kapital som representeras av landets vägnät
            är svår att beräkna, enär det saknas uppgift om vägarnas och broarnas
            värde. Nuvärdet av samtliga investeringar för vägar ete. torde
            dock snarare över- än understiga 150 miljarder kronor. För att
            få en överblick av hela den &gt;ekonomiska årsomslutningen&gt;
            för vägtrafiken är det nödvändigt att taga
          </p>
          <pb facs="riksdagen-motions-pdf/data/1968/mot_1968__ak__79/mot_1968__ak__79-002.pdf"/>
          <fw xml:id="i-SNHzPhU8tXxoDw2mdqqBHR">
            Motioner i Andra kammaren, nr 79 år 1968 9
          </fw>
          <p xml:id="i-7bPqJokA1DMubf8AyYsxh2">
            hänsyn till räntekostnaden för det kapital som vägarna representerar
            lik- som fallet är vid ekonomiska bedömningar av andra transportmedel,
            t. ex. järnvägar och flygtrafik ete. Räntekostnaden för 150 000
            miljoner kronor vid 7 70 räntefot blir över 10 000 miljoner kronor.
            Statens trafiksäkerhetsråd har gjort en överslagsberäkning av
            vad trafik- olyckorna kostar individen och samhället tillsammans.
            En dylik beräkning måste självfallet arbeta med vissa generaliseringar,
            och det finns stor risk för att man ej kunnat täcka alla kostnader
            som är svårbedömda, t. ex. det ökade investeringsbehovet av sjukvård
            på grund av antalet trafikskadade. Beräkningen pekar emellertid
            på ett belopp av över 2 000 miljoner kronor. På liknande sätt
            kan visas hur stor del av befolkningen som direkt påver- kas av
            trafiken. Antalet bilägare var 1960 över 990 000. Omkring en tredjedel
            av den för- värvsarbetande befolkningen hade alltså en del av
            sitt kapital placerat i bilar. År 1966 dödades 1060, skadades
            svårt 4 417 och lindrigt 15 173 personer i trafiken. Detta innebär
            att över 20 000 personer, eller flera än samtliga självägande
            lantbrukare i riket, fick känning av vägtrafikens negativa sida.
            Det synes självfallet att för ett område av samhällslivet som
            har så stor betydelse såväl för samhällets och den enskildes ekonomi
            som för med- borgarnas hälsa bör krävas tillförlitligt informationsunderlag
            för de åtgär- der som vidtages. För närvarande är läget emellertid
            ej gynnsamt i det avseendet. Behovet av sakligt underlag tillgodoses
            i huvudsak genom teoretiska resonemang delvis grundade på grundforskningsresultat
            och studier av litteratur och utländsk sakkunskap vilkas bakgrund
            ofta är svår att värdera. Det är även ofrånkom- ligt att »praktiska
            erfarenheter» från den ordinarie trafiken påverkar ställ- ningstaganden.
            &gt;» Vägtrafikindustrins&gt; effektivitet, vari bör inräknas
            både dess ekonomi och dess säkerhet enär bristande säkerhet ofrånkomligt
            får samhällsekono- miska konsekvenser, blir således beroende av
            ett faktaunderlag som för när- varande ej kan verifieras genom
            sådana fältförsök, att de inverkande fakto- rerna kan styras och
            mätas och resultaten registreras. I stället måste man draga slutsatser
            av försök i normal trafik och/eller statistiska undersök- ningar
            med stora brister, vilket allt påverkas av ett flertal parametrar
            vilkas storlek och frekvens växlar och ofta endast i undantagsfall
            kan mätas med tillfredsställande noggrannhet. Lika försöksbetingelser
            för upprepade för- sök kan dessutom endast fås i sällsynta fall.
            Att söka lösningen genom att utnyttja förares »praktiska erfarenheter»
            är lika otillfredsställande, enär dessa alltid måste bli subjektiva.
            Den moderna trafiken är dessutom så komplicerad och förhållandena
            varierar så snabbt, att även mycket aktiva förare ej kan uppnå
            tillräckliga erfarenheter förrän efter en så lång tid att förutsättningarna
            hunnit ändras.
          </p>
          <pb facs="riksdagen-motions-pdf/data/1968/mot_1968__ak__79/mot_1968__ak__79-003.pdf"/>
          <fw xml:id="i-XwmyJzFL9ZK3UcsZdE32n2">
            10 Motioner i Andra kammaren, nr 79 år 1968
          </fw>
          <p xml:id="i-45dRUcHFHxgA17k673jdxG">
            Vad som erfordras för att ge »vägtrafikindustrin» ett bättre
            beslutsunder- lag är en trafikteknisk försöksanstalt jämförbar
            med t. ex. flygtekniska för- söksanstalten, statens skeppsprovningsanstalt,
            statens maskinprovningar och lantbrukets försöksstationer. Begreppet
            trafiktekniska försöksanstalten bör lämpligast definieras som
            en anstalt där alla som har behov av informationer beträffande
            grundläg- gande och tillämpade fakta om fordonet, vägen och föraren
            kan genomföra erforderliga försök. Detta innebär att anstalten
            skall ha en tillräckligt stor stam av personal för att kunna svara
            för kontinuiteten i verksamheten och tillräckliga resurser för
            att tillsammans med uppdragsgivare utföra olika typer och prov
            som kan bli aktuella. I princip bör anstalten omfatta ett lämpligt
            avpassat vägsystem som med- ger försökskörningar under längre
            och kortare tid under programmerade förhållanden och därtill en
            utrustning som medger variationer i försöksbe- tingelserna. Vägsystemet
            skall således medge variationer av beläggningar, både permanenta
            och tillfälliga (t. ex. saltning), variationer i vägytan på grund
            av meteorologiska förhållanden såsom temperatur och fuktighet.
            Vindinflytandet måste kunna studeras, och utrustningen skall medge
            under- sökningar av bilars stabilitets- och krockegenskaper under
            olika förhållan- den, t. ex. med olika tyngdpunktsförhållanden,
            olika däckstyper, olika gra- der av under- respektive överstyrning,
            olika fartförhållanden och anslags- riktningar vid krock etc.
            Önskemålen innebär behov av en helt för ändamålet avskild vägbana
            med inbyggd kylslinga, duschringar, vindmotorer, mötesplatser,
            möjlighet till automatstyrning och saltgropar. Vägbanan bör ha
            ett antal kurvor med olika radier och om möjligt nivåskillnader.
            Till vägbanan fordras verkstad som medger direkta ingrepp på fordon
            under försöken och god försöks- och mätutrustning, laboratorier
            för meka- niska, kemiska och psykotekniska försök, arbetsrum för
            anstaltens egen personal och representanter för uppdragsgivare
            samt om möjligt en mindre inomhusbana för sådana försök som kräver
            hårdare styrning av försöks- betingelserna än vägbanan möjliggör,
            t. ex. av belysningen. En försöksanstalt av skisserad typ bör
            ha ett direkt intresse för de flesta institutioner och organisationer
            som inom landet arbetar med problem i förbindelse med »vägtrafikindustrin&gt;.
            För trafiksäkerhetsverket bör den spela en stor roll för att effektivisera
            typbesiktningen av fordon och vid utarbetandet av grundläggande
            normer för säkerhetstekniska regler för fordon. Utan en försöksanstalt
            finns risk för att man tvingas acceptera utländska föreskrifter,
            vilkas bakgrund kan- ske ej är aktuell i vårt land, med onödiga
            och oekonomiska föreskrifter som följd. Aktuella problem kan eventuellt
            bli: Vilka krav bör ställas på bilar i fråga
          </p>
          <pb facs="riksdagen-motions-pdf/data/1968/mot_1968__ak__79/mot_1968__ak__79-004.pdf"/>
          <fw xml:id="i-D9YaCmwBQN9ta1BtDmrAL9">
            Motioner i Andra kammaren, nr 79 år 1968 11
          </fw>
          <p xml:id="i-MRuTzNzFChmp1Ja4b33Tbe">
            om vind- och andra stabilitetsegenskaper? Bör föreskrifter för
            lastning eller bilars tyngdpunktsområden utfärdas? (Vid t. ex.
            överstyrda bilar med motorn bak kan olämplig lastfördelning medföra
            avsevärd försämring av styregenskaperna.) Kan man uppnå en gradering
            av vägars friktionsegen- skaper under olika förhållanden för att
            på så sätt underlätta ett använd- bart varningssystem? Kompenserar
            den av de dubbade däcken förbättrade säkerheten det ökade slitaget
            av vägbanan? Regler för maximal körtid för förare under olika
            förhållanden? För vägverket och väginstitutet kan anstalten innebära
            bättre möjlig- heter till faktainsamling beträffande olika vägbeläggningars
            egenskaper från spridnings-, friktions-, köldtålighets- och trafiksäkerhetssynpunkt.
            Olika principer för vägbelysning och varnings- och annan vägmarkering
            kan utprovas med hänsyn till bl. a. psykotekniska faktorer. Trafiksäkerhetsrådet
            kan vid anstalten få möjligheter att i större och mer verklighetsbetonad
            skala än för närvarande genomföra krasch- och stress- försök och
            undersökningar av en rad andra psykotekniska frågeställningar
            aktuella i trafiken, t. ex. reaktionstider, bländning m. m. Konsumentupplysningen
            i fråga om motorfordon har fått ett ökat intresse av naturliga
            skäl med hänsyn till det stora antalet bilägare och den ökade
            tekniska komplexiteten hos motorfordon. För upplysningsverksamheten
            fordras att olika jämförbara produkter provas under likartade
            förhållan- den och med samma försöksuppläggning. Skall upplysningarna
            ha något värde, bör de komma fram snabbt, och då fordras kontinuerliga
            långtids- försök. Resultat av andra intressenters försök vid anstalten
            kan även få stort värde för konsumentupplysningen. En bilägare
            är t.ex. i hög grad intresserad av bilens motståndskraft mot korrosion.
            Den frågan kan endast belysas inom rimlig tid genom kontinuerlig
            körning i kontrollerad miljö och en därpå följande kontroll av
            förvarningsbetingelserna. Olika statliga myndigheter och affärsdrivande
            verk disponerar över betydligt mer än 10 000 bilar. En försöksanstalt
            kan åt dessa genomföra utvärderingar av för inköp aktuella bilar.
            Kontinuiteten inom anstalten och därav följande kontakt med övrig
            försöksverksamhet bör underlätta en successiv förbättring av urvalsmetodiken.
            Polisen spelar en stor roll i »vägtrafikindustrins&gt; effektivitet.
            Med till- gång till en försöksanstalt, där trafikregleringsmetodik
            och principer för trafikövervakning och för denna erforderlig
            apparatur kan studeras och utvecklas, bör förutsättningarna att
            lösa uppgifterna förbättras. De kommunala myndigheterna ställes
            med den ökande trafiken inför allt större problem. Metodstudier
            inom försöksanstaltens ram bör ge bättre förutsättningar för att
            de belopp som lägges ned på trafiksystem blir effek- tivt utnyttjade.
            Den svenska bilindustrin har visat sig ha en stark konkurrensförmåga
            på
          </p>
          <pb facs="riksdagen-motions-pdf/data/1968/mot_1968__ak__79/mot_1968__ak__79-005.pdf"/>
          <fw xml:id="i-5W3fD8hFPEbteSL5udQ1Lp">
            12 Motioner i Andra kammaren, nr 79 år 1968
          </fw>
          <p xml:id="i-SPmKXfzLMDNKh2dNVSvEPi">
            den internationella marknaden. Fabrikerna har egna provbanor
            för interna försök, men verksamheten där är väl bevakad av konkurrensskäl.
            Om den svenska bilindustrin skall kunna bibehålla sin position,
            måste det finnas god tillgång på kompetenta tekniker. Utvecklingen
            av förstklassig högre teknisk utbildning är beroende av forskningsmöjligheter,
            och industrin ökar i konkurrensförmåga, om den har tillgång till
            forskningsmöjligheter inom landet. Forskningen inom de rikt fasetterade
            tekniska och psykologiska områden som vägtrafiken representerar
            har svårt att göra sig gällande, om den ej har tillgång till en
            försöksanstalt där teoretiska och på grundforskning stödda hypoteser
            kan prövas i styrd men verklighetsbetonad miljö. Bilen torde vara
            en av de tekniska skapelser som i vårt samhälle utsättes för de
            största påkänningarna genom växlande miljöbetingelser. Den används
            i het sommarsol och i bitter polarkyla. Den körs med höga hastigheter
            i regn och snö på vägbanor där olika salter blandar sig med fuktigheten,
            stänker upp och bildar kvarsittande rosthärdar. För bl. a. korrosionsforskningen
            är bilen ett väsentligt forskningsobjekt, och dess resultat spelar
            en samhälls- och privatekonomisk roll. Meningsfylld korrosionsforskning
            fordrar tillgång till en försöksanstalt som medger tidsmässigt
            koncentrerade långtidsprov. Från korrosionssynpunkt olyckliga
            materialval för delar av bilarna kan få myc- ket allvarliga följder
            för trafiksäkerheten. Brukare av fordon, såväl ägare av stora
            fordonsparker som enskilda bilis- ter, kommer att vid försöksanstalten
            kunna få aktuella problem belysta utan risk för att firmaintressen
            etc. påverkar resultaten. Det kan gälla prov av fordon för speciella
            uppgifter, utredningar av teknisk eller ekonomisk natur, metodstudier
            etc. Samarbetsorganet för Fordon-Markforskning (SFM) är ett under
            upp- byggnad varande organ för samarbete mellan statliga och enskilda
            intres- senter vid studiet av fordon på och vid sidan av väg.
            även om detta i huvud- sak intresserar för mer långsamtgående
            arbetsfordon, kommer dess arbete att underlättas, om tillgång
            finns till en försöksanstalt med fast personal- kader. När frågan
            om de praktiska förutsättningarna för att påbörja utbyggna- den
            av en trafikteknisk försöksanstalt blir aktuell bör några delfrågor
            utre- das. Hur tillgodoses behovet av byggnader, vägbana ete.?
            Var skall anstalten placeras geografiskt och administrativt? Behovet
            av investeringar i byggnader och vägbana är uppenbart. Det förefaller
            då vara möjligt att finna etablissemang som kan utnyttjas utan
            alltför omfattande nybyggnader. Kombinationen av krav på byggnader
            och vägbana riktar uppmärksamheten mot möjligheterna att utnyttja
            en ned- lagd flygflottiljs anläggningar, om nu nedläggning av
            en sådan skulle för- verkligas. Vid flygflottiljer finnes byggnader
            och ett bansystem som efter
          </p>
          <pb facs="riksdagen-motions-pdf/data/1968/mot_1968__ak__79/mot_1968__ak__79-006.pdf"/>
          <fw xml:id="i-XN5bnZ8TXsHKRcPJAcha6y">
            Motioner i Andra kammaren, nr 79 år 1968 13
          </fw>
          <p xml:id="i-RvtjUdo8pvm7hXBYV3R6fq">
            endast smärre kompletteringar kan utnyttjas av trafikteknisk
            anstalt. Kan ej befintliga anläggningar utnyttjas, bör initialbehovet
            av byggnader beräknas bli minst 400—500 m?. En vägbana, minst
            ca 3 km lång, med erforderlig utrustning, kurvor och om möjligt
            även nivåskillnader blir aktuell. För att kunna genomföra sina
            uppgifter måste anstalten vara helt fri- stående från enskilda
            och speciella intressen. Detta bör dock ej hindra att den för
            finansiering av en del av sin verksamhet kan och bör utföra upp-
            drag från myndigheter, enskilda och organisationer, forskningsinstitut,
            undervisningsanstalter, militära eller civila förvaltningar etc.
            Självständig- hetskravet för verksamheten synes ej heller nödvändigt
            fordra att anstalten blir administrativt fristående. En helt fristående
            anstalt är dock från många synpunkter det mest till- talande då
            det gäller att snabbt bygga ut en verksamhet som blir nyska- pande.
            Detta kommer sannolikt att underlätta uppbyggnaden av teknik och
            traditioner och möjligheterna att utnyttja tidigare anstalters
            erfarenheter.
          </p>
          <p xml:id="i-9mJvQYZoHW3uxB5v3jPqsd">
            Med hänvisning till vad ovan anförts hemställes,
          </p>
          <p xml:id="i-3vUL7NE377TCE7ceKjj3mG">
            att riksdagen i skrivelse till Kungl. Maj:t måtte anhålla om
            utredning och förslag beträffande inrättandet av en trafiktek-
            nisk försöksanstalt.
          </p>
          <p xml:id="i-TF6WVicJxJMuiraDAPm8ji" type="date">
            Stockholm den 12 januari 1968
          </p>
          <div xml:id="i-N3Twtp7uG1C524XEaea2kZ" type="signatureBlock">
            <p xml:id="i-KWpFSKzsd1KxaSM1ffTRKe" who="unknown" type="signature">
              Axel Gustafsson (fp)
            </p>
            <p xml:id="i-CN5cLUiJTtppd31DXGRJ4s" who="unknown" type="signature">
              i Borås)
            </p>
          </div>
          <p xml:id="i-TwVuNUQGNWJfX3wJEDb1zE">
            Gösta Sterne (fp) Per-Eric Ringaby (h) Sven Vigelsbo (cp)
          </p>
        </div>
      </div>
    </body>
  </text>
</TEI>
