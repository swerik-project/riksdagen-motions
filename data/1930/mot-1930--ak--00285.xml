<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--ak--00285">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__285/mot_1930__ak__285-001.pdf"/>
      <fw xml:id="i-YSijxfudMt4FYGS9Rb3BtM">
        Motioner i Andra kammaren, Nr 285. 15
      </fw>
      <div xml:id="i-NNPDcMEGzk2LSRPQVFNXXV" type="motHeader">
        <div xml:id="i-LikchDwWAHixZVsmKq4zeX" type="motTitle"/>
        <div xml:id="i-7itPVRScy6wEnuhj3QDV1H" type="motSubmissionInfo"/>
      </div>
      <div xml:id="i-7UiedF4LKYj66YDBfs4K8o" type="motBody">
        <div xml:id="i-MyvcdZiKPFFv8YCMza4M9H">
          <p xml:id="i-5GtvrvDY91cahFN13QiNbA">
            Nr 285.
          </p>
          <p xml:id="i-LBrj2BSwuJiiqkPCVmTBiS">
            Av herr Andersson i Grimbo, angående bildande av jaktallmän-
            ningar.
          </p>
          <p xml:id="i-NLChndgh5ojesq7WveynK">
            Jaktens betydelse har alltmera reducerats. Jakträtten tillkommer
            ägaren eller brukaren av mark, då annorlunda ej är bestämt, och
            avkastningen kan vara större eller mindre, men är i stor omfattning
            icke något alls för vare sig ägaren eller brukaren. Det mesta
            av vårt villebråd är i viss mån stationärt på så sätt, att det
            uppehåller sig i en viss trakt. Om därför jakträtten i vanliga
            fall skall hava något värde, måste densamma omfatta större eller
            mindre jordkomplex. Då större delen av vårt land består av mindre
            jordbruk bruka ofta enskilda personer eller jaktsällskap arrendera
            jakträtten på flera varandra intilliggande gårdar. I regel bruka
            även dylika jakträttsinnehavare vårda sig om villebrådet på ena
            eller andra sättet. Villebrådsbeståndet bibehålles på så vis och
            jordägarna få sina arrenden. På andra håll däremot har varje jordägare
            sin jakträtt men får aldrig någon avkastning härav. Det brukar
            nämligen finnas ett stort antal jägare, vilka aldrig vårda sig
            om eller göra något för bibehållande av ville- brådsstammen utan
            föra ett ständigt utrotningskrig mot allt vad villebråd he- ter.
            Om på dylika orter en del jordägare göra stora ansträngningar
            för ville- brådets skyddande, så bli vanligen dessa utan resultat.
            Trakten är och förblir nästan helt i saknad av villebråd, till
            följd av en massa tanklösa och mången gång egoistiska jägare.
            På dylika trakter är det ofta omöjligt att få jakträtten utarrenderad,
            därför att en del jordägare ej äro med härom. Men om det lyckas
            få tillräckligt många egendomar hopslagna till ett passande komplex,
            inträffar ofta, att en del behåller jakten för sig själva. Motiven
            kunna vara flera. Det finnes en del människor, som finna en tillfredsställelse
            uti att vara olika andra. Men eljest, om de själva ej äro jägare,
            kunna de hava anhöriga eller bekanta av det slag, som vanligen
            kallas »okynnesjägare», till vilka jakten överlämnas. I andra
            fall vilja eller våga ej en del jordägare »stöta sig» med grannar
            eller sagda slags jägare. När på grund av sådana förhållanden
            icke varje område inom ett visst jordkomplex är med uti det arrenderade
            jaktområdet, blir ofta följden, att den som betalar arrendet ofta
            med stora kostnader och besvär vårdar sig om villebrådet, medan
            de s. k. okynnesjägarna, vilka stödja sig på sin rätt å mindre
            områden, totalt förinta resultatet av vad som åtgjorts. Att dessa
            »okyn-
          </p>
          <pb facs="riksdagen-motions-pdf/data/1930/mot_1930__ak__285/mot_1930__ak__285-002.pdf"/>
          <fw xml:id="i-Fcxfemef7rF2YkFzVEFs1">
            16 Motioner 1 Andra kammaren, Nr 285.
          </fw>
          <p xml:id="i-831okrMU2XNHvYWwc8bnmF">
            nesjägare» lyckas häri beror ofta även därpå, att gränserna ej
            tillräckligt re- spekteras. Att under sådana förhållanden jaktarrendatorn
            lämnar sitt arrende är lätt förklarligt, och följden blir, att
            all vård av villebrådet upphör till ekono- misk skada för jordägarna
            och till våra naturvänners sorg. | För närvarande existera på
            stora områden av vårt land dylika förhållanden och än mera blir
            detta fallet, allt eftersom egendomarna styckas. Enligt min mening
            torde vi ej kunna få ordning i sagda missförhållande med mindre
            än att det i lag bestämmes, att jakträtten skall tillkomma jordägarna
            inom vissa områden gemensamt. Om man kunde tänka sig att alla
            ägare inom vissa områ- den voro tvångssammanslutna vad jakträtten
            beträffar, så är det tydligt, att den ekonomiska behållningen
            skulle i det hela taget bliva bättre än nu. En jakt- arrendator
            finge då själv njuta resultatet av sin jaktvård och kunde följaktli-
            gen även betala skäligt arrende, då han visste sig ensam helt
            behärska det om- råde det gällde. Mycket väl förstår jag, att
            ett dylikt förslag stöter på patrull från en del av dem som vilja
            värna om äganderätten. Med all respekt för ägan- derätten, så
            har vad jakten beträffar denna icke något som helst värde i många
            fall såsom ovan påpekats. Och på platser, där jakten nu har ett
            visst värde, torde detta icke lida av en dylik förändring, utan
            tvärtom, ty i många jaktkomplex finnas mindre områden, som stå
            utanför, varvid den skada de göra tolereras för det helas skull.
            Om hela riket vore uppdelat i vissa — vi kunna säga jaktall- männingar
            — så finge, där ägarna äro flera, en styrelse företräda och hand-
            hava intressena samt utarrendera jakträtten. De som hålla på äganderätten
            kunna ju då hava tillfälle att själva eller ge- mensamt med andra
            arrendera jakträtten. Om en lag i detta avseende skulle införas,
            så måste det nog även finnas ett organ, som åtminstone i första
            hand toge hand om en del frågor, vilka behövde klarläggas. Då
            sagda områden väl måste bliva av olika storlek på olika trakter,
            måste någon utomstående bestämma häröver. Ävenså måste bestämmas,
            huru fördelningen av avkastningen skulle ske, enär det ej är säkert,
            att i mantal satt Jord enbart är rätta fördelningsgrunden. Likaledes
            kunna jakträttsinnehavare låta villebrådsstammen i vissa fall
            ökas, så att kännbar skada åstadkommes på ena eller andra sättet
            o. s. v. För att som sakkunnig instans avgöra dylika tvistigheter
            har jag tänkt mig ett organ liknande skogsvårdsstyrelsen inom
            respektive län. Huruvida ett eller flera län vore lämpligt område
            för ett dylikt organ, kan jag ej yttra mig om. Kostnaderna för
            administrationen torde kunna utgå av de medel, som in- flyta av
            respektive jaktarrenden. Enskilda ägare, som ensamma besitta så
            stora områden att de utgöra ett bestämt jaktområde, böra även
            lägga sin tribut härtill. Då förhållandena i vårt land äro så
            vitt skilda och på en del håll nuvarande ordningen möjligen är
            tillfyllest, så kanske en lag i ovanberörda avseende borde göras
            fakultativ — på så sätt att den skulle tillämpas i län eller del
            därav först efter det respektive hushållningssällskap och landsting
            beslutat detta. Med stöd av det anförda får jag hemställa,
          </p>
          <pb facs="riksdagen-motions-pdf/data/1930/mot_1930__ak__285/mot_1930__ak__285-003.pdf"/>
          <fw xml:id="i-4MwXuRj33gQv74kvYnv8as">
            Motioner i Andra kammaren, Nr 285. 17
          </fw>
          <p xml:id="i-29mFyYS1kdThQWkyFjp9L7">
            att riksdagen måtte i skrivelse till Kungl. Maj:t anhålla om
            utredning angående bildandet av jaktallmänningar i enlighet med
            här ovan framställt förslag.
          </p>
          <p xml:id="i-WgYCm9KfdMsZft8RQ9GqM8" type="date">
            Stockholm den 21 januari 1930. Herman Andersson.
          </p>
          <p xml:id="i-3USRZ1uujJ6EKRuTeah71S">
            I motionens syfte instämmer
          </p>
          <p xml:id="i-226fYLKptxPaVnA8xEen1k">
            Cornelius Olsson.
          </p>
          <p xml:id="i-LynckU4EV1CYevCcPQPew5">
            Bihang till riksdagens protokoll 1930. 4 saml. 52 häft. (Nr 281—286.)
            2
          </p>
        </div>
      </div>
    </body>
  </text>
</TEI>
