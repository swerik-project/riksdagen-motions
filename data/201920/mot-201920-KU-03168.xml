<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-03168">
  <teiHeader>
    <fileDesc>
      <titleStmt>
        <title>Stärkt demokrati och förbättrad representation</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3168 av Markus Wiechel (SD)</title>
          <idno type="rdwebb">H7023168</idno>
          <rs type="number">3168</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H7023168/text</ref>
          <ref type="dokument_url_html">http://data.riksdagen.se/dokument/H7023168</ref>
          <ref type="dokumentstatus_url_xml">http://data.riksdagen.se/dokumentstatus/H7023168</ref>
          <ref type="docx">http://data.riksdagen.se/fil/B0690CD1-57B4-4763-B948-EDB0D9162D57</ref>
          <ref type="pdf">http://data.riksdagen.se/fil/2C24FDD1-2AFE-4F09-AF18-38EDE669E1BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-A57sYBAYGKd4KP4SANTCzP" type="signed"/>
        <correspContext corresp="i-A57sYBAYGKd4KP4SANTCzP">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-TMTZUct8MQVbZdi2Tkm8L4">
          <date when="2019-10-03"/>
          <time when="15:11:45"/>
        </correspAction>
        <correspAction type="reviewed" xml:id="i-MfES9TswKFTcvQFusgHZMc">
          <date when="2019-10-03"/>
          <time when="18:12:45"/>
        </correspAction>
        <correspAction type="referred" xml:id="i-FAVe5bnLRzbgWyJRtCzFLT">
          <date when="2019-10-11"/>
        </correspAction>
        <correspAction type="assigned" xml:id="i-WoXykYm8gBb5RZTn3seHPa">
          <date when="2021-04-28"/>
          <time when="17:20:14"/>
        </correspAction>
        <correspContext corresp="i-WoXykYm8gBb5RZTn3seHPa">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-2qGAyR7nBKonKRdR5K1mWP"/>
        <correspContext corresp="i-2qGAyR7nBKonKRdR5K1mWP">
          <ref type="uppgift">2019/20:KU16</ref>
          <ref type="ref_dok_id">H701KU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-S7ox9YMn4dNP5FhUQRjMgi"/>
        <correspContext corresp="i-S7ox9YMn4dNP5FhUQRjMgi">
          <ref type="uppgift">2019/20:KU15</ref>
          <ref type="ref_dok_id">H701KU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU15</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7U3xb3s7bGAaeN3P4epHpg"/>
        <correspContext corresp="i-7U3xb3s7bGAaeN3P4epHpg">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3168 av Markus Wiechel (SD) Stärkt demokrati och förbättrad representation</div>
      </div>
      <div type="motBody">
        <div type="motProposal" subtype="förslag">
          <head xml:id="i-GrNnwGf5qY4tya3XYSKGNB">
            Förslag till riksdagsbeslut
          </head>
          <list style="ol">
            <item xml:id="i-AEuXirAWptDsqacfkWNCTJ">
              Riksdagen ställer sig bakom det som anförs i motionen om att
              alla partier med representation i en folkvald församling också
              bör ges närvarorätt i dess nämnder, utskott och styrelser och
              tillkännager detta för regeringen.
            </item>
            <item xml:id="i-G5McFev4VkEQhFs5xzHUeD">
              Riksdagen ställer sig bakom det som anförs i motionen om att
              partitillsatta positioner i riksdagen bör bli partimandat och
              tillkännager detta för regeringen.
            </item>
            <item xml:id="i-LYxm3L7gb2zXvMTg1sGi3H">
              Riksdagen ställer sig bakom det som anförs i motionen om att
              partitillsatta positioner i primär- och sekundärkommuner bör bli
              partimandat och tillkännager detta för regeringen.
            </item>
            <item xml:id="i-5Ecv3Df88BAfVUf5yprRnT">
              Riksdagen ställer sig bakom det som anförs i motionen om att
              harmonisera Sveriges kommunfullmäktigesammanträden till måndagar
              och tillkännager detta för regeringen.
            </item>
            <item xml:id="i-W6YVrKLSNLDMdZrvSKF4XB">
              Riksdagen ställer sig bakom det som anförs i motionen om att
              revisorer som granskar politiker inte ska tillsättas av politiker,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-C2wBLX4oPs4ta6nUByhxDm">
            Motivering
          </head>
          <head type="h1" xml:id="i-LiyV4uq38PvL9oLx52o8ug">
            Stärkt representation i nämnder, utskott och styrelser
          </head>
          <p xml:id="i-By9sxfmFP6hQV2dizzhfFU">
            Demokratin är lyckligtvis någonting de flesta svenskar i dag
            ser som en självklarhet, men det betyder inte att den inte behöver
            försvaras eller stärkas. I Sverige har vi en representativ demokrati
            där flerpartisystem inom våra folkvalda församlingar tillämpas.
            Tanken är att sammansättningen av dessa församlingar i så stor
            grad som möjligt skall spegla befolkningen åsiktsmässigt (såväl
            i riksdagen som i primär- eller sekundärkommuner). Partierna utser
            sina medlemmar baserat på storlek i respektive styrelse, utskott
            eller nämnd. Därigenom förmodas alla fattade beslut vara förankrade
            hos de medborgare de berör. Det är positivt, även om det också
            på detta område kan bli bättre för att säkerställa att partier
            får representation och insyn på lika villkor baserat på folkviljan
            vid det senaste valet.
          </p>
          <p xml:id="i-3gGkh7qqggfAAbMc9Cs56E">
            Ett problem kan vara att en företrädare missköter sitt jobb så
            pass grovt att förtroendet försvunnit från det parti vederbörande
            representerar. I dessa fall hindrar kommunallagen att det aktuella
            partiet byter ut representanten i de lokala församlingarna, och
            i riksdagen ser det likadant ut. Skulle det gå så långt att representanten
            blir politisk vilde har det helt plötsligt blivit ett allvarligt
            demokratiskt problem, eftersom tusentals väljare riskerar att
            sakna den representation som de är berättigade till genom sitt
            val av parti i den berörda nämnden, styrelsen eller utskottet.
          </p>
          <p xml:id="i-QTM3kaHFn6YY5JRB75rVk4">
            På pappret fungerar nuvarande system väl. Rösterna i våra kommuner,
            landsting och regioner samt i riksdagen fördelas mellan de invalda
            partierna i enlighet med den röstandel de fått i det senaste allmänna
            valet. Alla åsikter får bli hörda och alla partier deltar på lika
            villkor i de debatter som leder fram till beslut. Verkligheten
            ser dessvärre ofta annorlunda ut.
          </p>
          <p xml:id="i-MorVb2sBoBRRHQtLU1hnh">
            Precis som röster och mandat i församlingarna fördelas representativt
            är det gällande regelverket utformat så att även platser i nämnder,
            utskott och styrelser fördelas enligt det senaste valresultatet.
            Men då dessa arbetsgrupper ofta är betydligt mindre än den församling
            de tillhör uppstår inte sällan situationen att det inte finns
            plats för alla i församlingen invalda partier att delta även i
            arbetsgruppen, om representativiteten skall säkras. Detta får
            till följd att mindre partier inte kan delta på lika villkor i
            det politiska arbetet som större partier och i vissa beslut inte
            får delta alls, trots att de är invalda i församlingen.
          </p>
          <p xml:id="i-58phCd9q1ZmyZk1uFcM7e4">
            Självklart skall valresultatet vara utslagsgivande i form av
            mandat- och röstfördelning i folkvalda församlingar, likaväl som
            i beslutande utskott. I diskussionerna som föranleder beslutsfattande
            är det dock rimligt att alla representerade partier får föra fram
            de åsikter de fått mandat av medborgarna att lyfta. Inte minst
            är detta viktigt då vissa beslut tas direkt av nämnder och arbetsutskott
            och således aldrig lyfts i den större församlingen. Dessutom är
            det i de olika nämnderna som de verkliga diskussionerna sker,
            och det är där alla fakta lyfts och klargörs, i beredningen av
            olika ärenden som senare skall upp till beslut i kommun-, landstings-
            eller regionfullmäktige eller riksdag. Utan att ha en representant
            närvarande vid dessa diskussioner är det svårt för enskilda partigrupper
            att fatta väl underbyggda beslut och ta ställning i frågor.
          </p>
          <p xml:id="i-HLDUqf7CEw5NsPJ58cxRhd">
            För att säkerställa att väljarnas förtroende förvaltas på bästa
            sätt bör det snarast säkras i lag att alla i en folkvald församling
            representerade partier skall ha rätt att ha en representant närvarande
            med yttranderätt, men inte nödvändigtvis rösträtt, i alla församlingens
            olika nämnder, arbetsutskott och styrelser. Det bör även ske en
            ändring för att göra partitillsatta positioner efter ett val till
            partimandat snarare än personmandat såväl i riksdagen som i primär-
            och sekundärkommuner.
          </p>
          <head type="h1" xml:id="i-SnaHPks1g1kDy5FiFpkdDN">
            Kommunfullmäktige på måndagar
          </head>
          <p xml:id="i-BxMDzwkvFEFRL1bofYYq9E">
            Idag är flera riksdagsledamöter också ledamöter av kommunfullmäktige
            i sina respektive kommuner. Det är ett bra sätt för dessa att
            få en god lokal förankring för det politiska arbetet samtidigt
            som man på ett enklare sätt kan upprätthålla en nära kontakt med
            invånarna lokalt. För alla riksdagsledamöter är det dock inte
            helt enkelt att sitta på lokala mandat av den anledningen att
            kommunfullmäktigesammanträdena sker på olika dagar i veckan beroende
            på vilken kommun det handlar om. Resultatet blir då att de ledamöter
            som kommer från kommuner där sammanträdena sker på måndagar i
            högre utsträckning kan fortsätta sitt lokala engagemang; andra
            kan det inte som följd av riksdagens schema, ett schema som syftar
            till att underlätta för lokalt arbete på framförallt måndagar,
            fredagar och helger och under sommarmånaderna.
          </p>
          <p xml:id="i-UAPpPGJYBx4jXqFZyw2PW2">
            Det är enbart positivt om många lokalt engagerade politiker även
            efter att ha fått en riksdagsplats sitter kvar i kommunfullmäktige
            på sina hemorter. En harmonisering av Sveriges samtliga kommunfullmäktigesammanträden
            till måndagar skulle innebära att fler riksdagsledamöter skulle
            ha möjlighet att sitta kvar i kommunfullmäktige och således också
            öka chansen för dessa att vidhålla en god kontakt med såväl väljare
            som lokalt engagerade politiker. Regeringen bör verka för en harmonisering
            av lagstiftningen så att kommunfullmäktigesammanträden sker på
            måndagar.
          </p>
          <head type="h1" xml:id="i-63cPHHqq3YHMfzfZPiziGf">
            Revision
          </head>
          <p xml:id="i-QPEiJfPQVZ8StEcFfmWE1W">
            Politiker ställs till svars inför medierna mer eller mindre dagligen,
            och det råder nästintill nolltolerans gentemot politiker som missköter
            sig i det privata. Politiker ställs likaså till svars inför medborgarna
            genom våra allmänna val, då de ofta får försvara olika ageranden.
            Självklart ska de som aspirerar på att styra vårt land eller ha
            makt över andra människors liv också själva föregå med gott exempel.
            Det är självfallet oacceptabelt om lagstiftare med medarbetare
            bryter mot lagen. Att politiker granskas när det gäller hur de
            lever sina privatliv är också förståeligt, då de är inflytelserika
            personer, och deras agerande i det privata säger en hel del om
            vederbörandes värderingar. Förväntningarna på folkvalda politiker
            bör därför vara höga. Det finns idag en omfattande granskning
            av förtroendevalda. Inom våra kommuner väljer politiker egna partivänner
            för att granska sig själva i revisionen, något som kan och bör
            ifrågasättas. Regeringen bör ändra detta förfarande så att de
            revisorer som har till syfte att granska politiker inte tillsätts
            av politiker.
          </p>
        </div>
        <div type="motSignatures">
          <list>
            <item xml:id="i-VZcdDUqjNDqCS2BbED32pn">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
