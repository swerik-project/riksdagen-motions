<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__523/mot_1953__ak__523-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 523.
          </p>
          <p>
            Nr 523.
          </p>
          <p>
            Av herr Ohlin m. fl., i anledning av Kungl. Maj:ts proposition,
            nr 1838, angående anslag för budgetåret 1953/54 till främjande
            av bostads- försörjningen m. m.
          </p>
          <p>
            Kungl. Maj:t har i proposition nr 138 framlagt förslag till främjande
            av bo- stadsförsörjningen. Med anledning därav vill vi framhålla
            följande synpunkter.
          </p>
          <p>
            1. Subventionsfrågan. Så länge bostadsbristen består måste det
            allmännas bostadspolitik vara in- riktad på att främja tillkomsten
            av en så stor nyproduktion av lägenheter som över huvud taget
            är möjlig utan skadeverkningar i fråga om den allmänna eko- nomiska
            utvecklingen och vid ett effektivt utnyttjande av byggnadsindustriens
            resurser. Denna enligt vår mening självklara utgångspunkt gör
            det nödvändigt att iaktta stor försiktighet, innan åtgärder vidtas
            — t. ex. en kraftig och hastig minskning av nu utgående subventioner
            till uppförandet av nya bostadshus — som även om de ur principiella
            eller statsfinansiella synpunkter kan framstå som önskvärda likväl
            med betydande sannolikhet måste antas leda till en åt- minstone
            tillfällig sammankrympning av bostadsproduktionen. Även ur allmänt
            ekonomiska och konjunkturpolitiska synpunkter kan emel- lertid
            starka skäl förebringas för en försiktig behandling utan tvära
            förändringar av frågan om subventioner till nya bostäder. Den
            vid en jämförelse med de flesta andra länder häftiga inflation,
            som kännetecknat den ekonomiska utveck- lingen i vårt land under
            perioden efter 1 januari 1950, har, såsom numera torde vara allmänt
            erkänt, fört upp kostnadsnivån inom det svenska näringslivet till
            en höjd. som kan orsaka avsevärda svårigheter för upprätthållandet
            av en till- fredsställande sysselsättning inom detsamma. Det stora
            behovet av en stabili- sering av kostnader och löner omvittnas
            livligt från alla ansvarskännande in- stanser. En plötslig avveckling
            av subventionerna till nyproduktionen av bo- städer skulle göra
            en höjning av hyrorna för dessa med ca 25 94, nödvändig. Det vore
            enligt vår mening verklighetsfrämmande att föreställa sig att
            en sådan stegring av hyrorna för nybyggda lägenheter — alldeles
            oavsett dess konse- kvenser för omfattningen av bostadsproduktionen
            — ej skulle dra med sig be- tänkliga följder för strävandena att
            hålla den allmänna löne- och kostnadsut- vecklingen inom de gränser,
            som bibehållandet av vårt näringslivs internatio- nella konkurrenskraft
            kräver. Därav bör då också följa, att en avveckling av subventionerna,
            som i och för sig för oss framstår som önskvärd, måste, liksom
          </p>
          <pb facs="riksdagen-motions-pdf/data/1953/mot_1953__ak__523/mot_1953__ak__523-002.pdf"/>
          <p>
            Motioner i Andra kammaren, nr 523. 13
          </p>
          <p>
            hyrespolitiska anpassningar i övrigt, ske etappvis under aktgivande
            på utveck- lingen av byggnadskostnader och reallöner. Med dessa
            reservationer är det gi- vetvis angeläget att alla möjligheter
            till en minskning av subventionskostna- derna iakttages. Denna
            vår inställning leder oss fram till att acceptera socialministerns
            förslag beträffande storleksordningen av den subvention, som tills
            vidare bör utgå till nyproduktion av bostäder och som innebär
            en minskning i förhållande till nu utgående subventioner av totalt
            ungefär samma omfattning som av bostads- utredningen förordade.
            Vi beklagar, att departementschefen nu uppskjutit ställningstagandet
            till utredningens förslag om övergång från kapitalsubventioner
            i form av sg. k. till- läggslån till löpande bidrag. Med de möjligheter,
            som nu föreligger att med kort varsel uppsäga tilläggslånen till
            förräntning och amortering, kan någon skillnad av betydelse för
            fastighetsägarna ur trygghetssynpunkt mellan dessa båda former
            knappast längre anses föreligga. Något samband mellan löpande
            bidrag som subventionsform och införandet av ett kreditgarantisystem
            i stället för nuvarande direkta statliga långivning finnes i och
            för sig heller icke. Om löpande bidrag infördes i stället för
            tilläggslånesystemet bleve emellertid — även om kreditgarantisystemet
            infördes — under ett övergångsskede en motsva- rande utvidgning
            och fördjupning av tertiärlånegivningen en sannolik och nöd- vändig
            konsekvens. Ett par remissinstanser har uttalat sig för att subventions-
            formen icke skall förändras, förrän spörsmålet om övergång till
            kreditgaranti- system prövats, men ifrågavarande ställningstaganden
            synes närmast förestavats av uppfattningen att dessa omläggningar,
            om de båda anses skola ske, av tek- niska och praktiska skäl bör
            företagas i ett sammanhang. Även vi finner detta önskvärt. Enligt
            vår mening bör emellertid de fortsatta övervägandena om in- förande
            av kreditgarantisystem, till vilka vi har en positiv ställning,
            kunna på kort tid bringas till ett avgörande och det därvid snarast
            vara en fördel om riks- dagen åtminstone tagit principiell ståndpunkt
            till subventionsformen. Utred- ningens förslag om övergång till
            löpande bidrag synes icke ha mött principiella erinringar hos
            remissinstanserna. Att detsamma har obestridliga fördelar framför
            det nuvarande mera tungrodda systemet i fråga om möjligheterna
            att uppnå en smidig anpassning efter byggnadskostnadsutvecklingen
            och andra på förut- sättningarna för det allmännas bostadspolitik
            inverkande faktorer synes obe- stridligt. Gentemot socialministerns
            omdöme, att en sådan ordning kunde synas mindre ändamålsenlig,
            må invändas, att i det land, England, som kanske under växlande
            politiska regimer haft en längre erfarenhet av allmänt stöd till
            bostads- produktionen än något annat land, formen med löpande
            bidrag sedan länge är stadfäst. Vi förordar därför, att riksdagen
            ger sin principiella anslutning till en övergång till en subventionsform
            med löpande bidrag, som bör träda i kraft vid en tidpunkt Kungl.
            Maj:t äger bestämma, dock senast 1 januari 1954.
          </p>
          <pb facs="riksdagen-motions-pdf/data/1953/mot_1953__ak__523/mot_1953__ak__523-003.pdf"/>
          <p>
            14 Motioner i Andra kammaren, nr 523.
          </p>
          <p>
            2. Bostadsproduktion och lånevillkor.
          </p>
          <p>
            Den ökning av bostadsproduktionen, som f. n. kan iakttagas, utgör
            i och för sig ingen garanti för att denna under en närmast framförliggande
            period kommer att kunna stabiliseras vid en tillfredsställande
            nivå.
          </p>
          <p>
            Enskild bostadsproduktion har nu under många år arbetat under
            konkurrens med kooperativ och kommunal sådan under villkor, som
            i jämförelse med de senare företagsformernas varit av delvis diskriminerande
            natur. Den nuvarande stora knappheten på kreditmedel har snarast
            skärpt denna skillnad till den en- skilda företagsamhetens nackdel.
            Vi omfattar för vår del uppfattningen, att om en begränsning av
            produktionsinitiativen på bostadsbyggandets område av all- mänt
            ekonomiska skäl betraktas som erforderlig, denna i så fall bör
            ske genom åtgärder, som begränsar kredittillgången och icke genom
            en detaljkontroll me- delst byggnadsregleringen, vilken senare
            vi anser bör avvecklas. Men det är då ett självklart krav att
            icke de kreditpolitiska åtgärderna av olika slag användes så,
            att enskild bostadsproduktion försättes i en vid en jämförelse
            med andra företagsformer sämre position. Bl. a. vid utformningen
            av lånevillkoren för olika företagsformer är, särskilt i nuvarande
            läge, beaktandet av detta krav av stor betydelse. Anledningarna
            härtill framträder klarare, om hänsyn tas till utveck- lingen
            av den kommunala bostadspolitiken och de kommunala bostadsföretagens
            nuvarande situation. Denna synes oss karakteriserad bl. a. av
            två omständigheter. För det första har de kommunala företag, vilkas
            fastigheter varit i drift under ett antal år, nu råkat i mer eller
            mindre utpräglade fastighetsekonomiska svårigheter och framställer
            krav på ganska omfattande hyreshöjningar. För det andra har, även
            om bostadsbristen i de större tätorterna alltjämt är stor, det
            förändrade allmänna konjunkturläget och den om än begränsade avmattning,
            som detta på sina håll medfört i bostadsefterfrågan, lett till
            tveksamhet inom vissa kommuner i fråga om det ekonomiskt ändamålsenliga
            i att fortsätta utbyggnaden i kommunala företags regi av de från
            stadskärnorna mer eller mindre avlägset belägna om- råden, där
            dessa företag hittills i stor utsträckning bedrivit sin verksamhet.
            Båda dessa omständigheter är ägnade att verka dämpande på kommunernas
            och de kommunala företagens produktionsinitiativ för framtiden.
            De ökar sam- tidigt angelägenheten av att nyproduktionen i de
            större samhällenas mera cen- trala delar verkligen nu kommer i
            gång i starkt ökad utsträckning. Detta utgör i och för sig skäl
            för riksdagen, att anmoda Kungl. Maj:t uppmana bostads- styrelsen
            att på allt sätt söka underlätta nybebyggelse inom centralare
            tät- ortsområden och främja saneringssträvanden. Den kommunala
            planeringen släpar emellertid bl. a. på grund av byggnadsregleringens
            hämmande effekt på produktionsinitiativen, i detta avseende på
            många orter på ett betänkligt sätt efter. Att det för att uppnå
            en ökad bostadsproduktion i de mera centrala områdena av tätortssamhällena
            måste bli nödvändigt att i betydande grad lita
          </p>
          <pb facs="riksdagen-motions-pdf/data/1953/mot_1953__ak__523/mot_1953__ak__523-004.pdf"/>
          <p>
            Motioner i Andra kammaren, nr 523. 15
          </p>
          <p>
            till det enskilda initiativet förefaller emellertid uppenbart.
            Att då för detsamma uppehålla låne- och kreditvillkor, som ställer
            det i en särskilt missgynnad posi- tion i jämförelse med andra
            företagsformer förefaller föga rationellt. Resultatet kan lätt
            bli, att i ett läge, då de kommunala initiativen dämpas och som
            en följd därav betydelsen av att upprätthålla en livskraftig enskild
            bostadsproduktion växer, den senare finner sig sakna tillräcklig
            stimulans och tillräckligt förtroende från det allmännas sida,
            och därför en minskad total bostadsproduktion med be- klagliga
            konsekvenser för strävandena att avveckla bostadsbristen blir
            följden. Mot bakgrunden av här påpekade omständigheter förefaller
            oss socialminis- terns åtgärd att helt underlåta att till behandling
            uppta de kreditpolitiska och lånepolitiska spörsmålen mycket märklig.
            Skulle statsmakterna här följa de- partementschefen kunde de ådraga
            sig ansvaret för en minskning av bostadspro- duktionen, som det
            eljest varit möjligt att undvika. Bostadsutredningen har varit
            enig om att föreslå en höjning av lånegränsen för de enskilda
            företagen till 90 24 av avkastningsvärdet för respektive fastigheter
            samt till 95 94, om till- fredsställande borgen för de översta
            fem procenten kan skaffas. I nuvarande läge anser vi en sådan
            höjning vara motiverad. Den av investeringskommittén för- ordade
            linjen, närmast innebärande en sänkning av lånegränsen för enskilda
            företag, skulle däremot i den rådande situationen enligt vår mening
            kunna leda till att enskild företagsamhet på detta område praktiskt
            taget omöjliggjordes. I övrigt anser vi en utjämning av låne-
            och kreditvillkoren för olika företags- former inom bostadsproduktionen
            motiverad och kan i detta sammanhang anslu- ta oss till de synpunkter,
            som anförts i en av herrar Cassel, Thunholm och Wedén till bostadsutredningens
            betänkande fogad reservation. I densamma förordas att kommunernas
            ekonomiska ansvar gentemot staten för till de kommunala företagen
            lämnade lån skall regleras genom att kommunerna tecknar borgen
            för den del av lånen, som överstiger 90 Y, av fastigheternas avkastningsvärde.
            Särskilda bestämmelser om kommunernas ansvar i tertiärlånekungörelsen
            bleve då överflödiga. Vidare förordas i den ovannämnda reservationen,
            att den högsta lånegränsen för kooperativa företag, f. n. 93 94,
            skall efter en övergångsperiod om 3 år minskas till 90 24, dock
            med rätt för sådana företag att, liksom en- skilda, mot tillfredsställande
            borgen erhålla lån upp till 95 24 av avkastnings- värdet. Om den
            övre lånegränsen för enskilda företag höjes och lånevillkoren
            för övriga företagsformer justeras på sätt här angivits medför
            detta, att samtliga företagsformer mot ren inteckningssäkerhet
            skulle kunna erhålla lån upp till 90 94, av anskaffningskostnaden
            och att också kommunerna själva finge bära ansvaret för toppinsatsen
            i sina företag. Den extra amorteringsbördan för en- skilda företag
            bör även avvecklas, enär ej samma amorteringsskyldighet på- lägges
            andra företagsformer. Därigenom skulle i det väsentliga likvärdiga
            kon- kurrensförhållanden skapas. Med hänvisning till ovanstående
            hemställer vi därför,
          </p>
          <pb facs="riksdagen-motions-pdf/data/1953/mot_1953__ak__523/mot_1953__ak__523-005.pdf"/>
          <p>
            Motioner i Andra kammaren, nr 523.
          </p>
          <p>
            att riksdagen måtte besluta 1. att subventioner till nyproduktion
            av bostäder senast fr. o. m. den 1 januari 1954 eller fr. o. m.
            den tidigare datum Kungl. Maj:t äger bestämma skall utgå i form
            av löpande bidrag i stället för tilläggslån, 2. att i skrivelse
            till Kungl. Maj:t anhålla om särskilda direktiv till bostadsstyrelsen
            att underlätta nybebyggelse inom mera cen- tralt belägna tätortsområden
            och främja saneringssträvandena, 3. att enskilda bostadsbyggnadsföretag
            må medges tertiärlån upp till 90 9, av det för fastigheterna godkända
            avkastningsvärdet, 4. att den extra amorteringsskyldigheten för
            enskilda bostads- byggnadsföretag omedelbart skall avvecklas,
            5. att i skrivelse till Kungl. Maj:t anhålla om förslag till 1954
            års riksdag till omläggning av lånevillkoren i övrigt för olika
            före- tagsformer i syfte att uppnå mer likvärdiga konkurrensvillkor
            och enligt i motionen angivna riktlinjer.
          </p>
          <p>
            Stockholm den 9 april 1953.
          </p>
          <p>
            Bertil Ohlin. Wald. Svensson. Sven Wedén.
          </p>
          <p>
            Victor Pettersons Bokindustri Aktiebolag, Stockholm 1953.
          </p>
        </div>
      </div>
    </body>
  </text>
</TEI>
