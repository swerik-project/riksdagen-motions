<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00030">
  <teiHeader>
    <fileDesc>
      <titleStmt>
        <title>med anledning av prop. 2007/08:126 Patientdatalag m.m.</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:126 Patientdatalag m.m.</title>
          <idno type="rdwebb">GV02So30</idno>
          <rs type="number">So30</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So30/text</ref>
          <ref type="dokument_url_html">http://data.riksdagen.se/dokument/GV02So30</ref>
          <ref type="dokumentstatus_url_xml">http://data.riksdagen.se/dokumentstatus/GV02So30</ref>
          <ref type="doc">http://data.riksdagen.se/fil/AF3B0953-BEAE-4D1C-B499-FC39C696F559</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Pnc5GPGhrkCSKQUvDpcXz6"/>
        <correspContext corresp="i-Pnc5GPGhrkCSKQUvDpcXz6">
          <ref>Proposition 2007/08:126</ref>
        </correspContext>
        <correspAction xml:id="i-9oUptNzsZeigtcbDffnurP" type="signed"/>
        <correspContext corresp="i-9oUptNzsZeigtcbDffnurP">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="referral" xml:id="i-BpgiPSwaTmcZAYiXiLoAij">
          <date when="2008-04-15"/>
        </correspAction>
        <correspAction type="dismissal" xml:id="i-6PGRjiWtQi1vcadb1hokD7">
          <date when="2008-04-14"/>
        </correspAction>
        <correspAction type="dismissal" xml:id="i-9SqVUsdeMyKFHjys1HFF4S">
          <date when="2008-04-14"/>
        </correspAction>
        <correspAction type="transfer" xml:id="i-TggoMhTe5HHkByTnFthxH4">
          <date when="2008-04-11"/>
        </correspAction>
        <correspAction type="submission" xml:id="i-GgMhYrt6z4MzJGK8VYp77p">
          <date when="2008-04-11"/>
        </correspAction>
        <correspAction type="assigned" xml:id="i-mjx9BSEgseAHJrwZuQfcD"/>
        <correspContext corresp="i-mjx9BSEgseAHJrwZuQfcD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HHRFWRoXGJfotyv5BsfUSX">
            Förslag till riksdagsbeslut
          </head>
          <list style="ol">
            <item xml:id="i-7uJw3eA1q2EMY5swpBYWQZ">
              Riksdagen avslår förslaget om att regeringen ska få meddela föreskrifter
              om att en vårdgivare får använda uppgifter om etnicitet som sökbegrepp
              för att göra vissa sammanställningar.
            </item>
            <item xml:id="i-UGvqMj5Arx8Qh2QEbFzkgS">
              Riksdagen tillkännager för regeringen som sin mening vad som
              anförs i motionen om att sexuell läggning ej ska kunna användas
              som sökbegrepp enligt regeringens förslag till 2 kap. 8 § patientdatalagen.
            </item>
            <item xml:id="i-Rv3BnyheoSj4TutAP5jTAv">
              Riksdagen tillkännager för regeringen som sin mening vad som
              anförs i motionen om att ge Socialstyrelsen ett särskilt uppdrag
              om journalföring inom psykiatrin och behovet av särskilda regleringar.
            </item>
          </list>
        </div>
        <div type="motContent">
          <head type="h1" xml:id="i-LcYw6PBCKQNfgdP1AMaofa">
            Motivering
          </head>
          <p xml:id="i-YA67FjYxCiaptCBYxnXoFD">
            Det förslag till ny patientdatalag som regeringen lägger i sin
            proposition är ett bra förslag. Det har länge funnits ett stort
            behov hos vårdgivare att få tillgång till viktiga journaler hos
            andra vårdgivare. Behovet blir också allt större ju fler vårdgivare
            som finns inom vården. Patienter, och inte minst föräldrar till
            sjuka barn, har ofta känt stor frustration över att viktig information
            inte varit tillgänglig. Det är inte lätt för enskilda att komma
            ihåg och beskriva vårdinsatser och medicinering, och det är inte
            alltid enkelt att få tag i tidigare journaler.
          </p>
          <p xml:id="i-HskTTSokyHavjLGtcecfyc">
            Regeringens förslag, som i sin tur bygger på patientdatautredningens
            arbete, har vid sidan av ökad tillgänglighet även individers integritet
            i fokus och lyckas lösa många dilemman på ett bra sätt.
          </p>
          <p xml:id="i-S8JCdjD7nJ4hxuWVNNw9Bs">
            Vi vill dock lyfta fram två områden där det finns behov av tydliggöranden.
          </p>
          <head type="h2" xml:id="i-Y974E6PLy6TfkotfBSnezN">
            Etnicitet som sökbegrepp
          </head>
          <p xml:id="i-BBtDYwmYS7yc29zxQSzZsc">
            Enligt 13 § personuppgiftslagen får känsliga personuppgifter
            inte användas som sök­begrepp. Det som avses är uppgifter som
            avslöjar ras eller etniskt ursprung, politiska åsikter, religiös
            eller filosofisk övertygelse, medlemskap i fackförening samt uppgifter
            som rör hälsa eller sexualliv. I förslaget till ny patientdatalag
            föreslås vissa undantag från detta förbud. Det gäller bl.a. uppgifter
            som rör hälsa, vilket vi anser vara adekvat i sammanhanget.
          </p>
          <p xml:id="i-NEdpt41gFuRNkqSsYEYWCn">
            I propositionen föreslås dock också (2 kap. 8 §) att regeringen
            ska få meddela föreskrifter om att uppgifter om etnicitet ska
            få användas som sökbegrepp för att göra vissa sammanställningar.
            Enligt författningskommentaren är bakgrunden att en enskild vårdgivare
            kan behöva planera, utföra och följa upp hälso- och sjukvård som
            en del invandrargrupper behöver.
          </p>
          <p xml:id="i-DGTJwgbkXJrEsCrE5ZZYmt">
            Vi vänder oss emot detta. Att dela in människor i invandrargrupper
            är ett förlegat synsätt som snarare befäster ett vi och dom-perspektiv
            än medverkar till förbättrade villkor för människor. Även om en
            grupp människor i grunden har samma etnicitet är deras livsstil,
            utbildningsnivå, språkkunskaper och vårdbehov ytterst varierande,
            precis som bland infödda svenskar. Forskning angående diskriminering
            visar att vårdens struktur och personalens föreställningar om
            etnicitetens betydelse och etniska yttringar kan medföra direkt,
            indirekt och strukturell diskriminering. Det är därför viktigt
            att inte bygga in nya strukturer som riskerar att skapa ytterligare
            diskriminering, vilket vi menar att förslaget ovan gör. Vi ser
            helt enkelt inte behovet av att göra denna typ av gruppering.
            Hälsa ska kunna användas som sökbegrepp på människor oavsett etnicitet,
            vilket bör vara tillräckligt.
          </p>
          <head type="h2" xml:id="i-N45iDniW4XxzJWSFY35Tpo">
            Sexuell läggning som sökbegrepp
          </head>
          <p xml:id="i-UWPEQRrpmKviWLsQM4SmVR">
            I propositionen föreslås även att regeringen får meddela föreskrifter
            om att vårdgivare får använda uppgifter av betydelse för smittskyddet
            som sökbegrepp för att göra vissa slags sammanställningar. Vi
            menar att detta aldrig får innebära att sexuell läggning ska kunna
            utgöra ett sådant sökbegrepp. Detta bör ges regeringen särskilt
            tillkänna. Varje ansats att peka ut en grupp på sexualitetens
            område är ytterst problematisk. Människor har sex med varandra
            och så länge en smittorisk finns så finns risken att alla kan
            drabbas, oavsett kön och sexuell läggning. Detta är den viktigaste
            kunskapen. Det är inte sagt att regeringen menar att sexuell läggning
            ska kunna vara ett sökbegrepp, men vi anser att man behöver uttala
            att det inte får vara det. Detta av risk för förskjutet risktänkande,
            men framför allt av integritetsskäl och för att risken för diskriminering
            är överhängande.
          </p>
          <head type="h2" xml:id="i-3N58rxDR7u6cAAwkdz8Bvk">
            Särskilda behov på psykiatrins område
          </head>
          <p xml:id="i-81Eddcp5NEfCpfF6NsfAJs">
            När det gäller journalföring finns ett område som kan anses vara
            känsligare än andra, dvs. den verklighet som gäller människor
            som mår psykiskt dåligt eller har utvecklat psykisk sjukdom. Att
            läsa gamla journaler på detta område kan ibland förskräcka. Människor
            kan även i dag ofta känna sig kraftigt missförstådda och ha fått
            personliga förhållanden omskrivna i journaler på ett sätt som
            de inte alls känner igen sig i. Detta gäller inte minst människor
            som fått diagnoser inskrivna som de inte förstår innebörden av
            eller inte anser överensstämmer med problembilden. Prövande diagnoser
            kan tillkomma i journalen i takt med att olika behandlingsmetoder
            oftast medicinering utprövas. Biverkningar kan ibland i sig leda
            till nya symtom som ger underlag för ny läkemedelsbehandling och
            ibland ny diagnos. De diagnoser som finns i journalen blir den
            huvudsakliga informationen till ny behandlande läkare. Detta trots
            att personen i fråga inte alls känner igen sig i de beskrivningar
            som gjorts.
          </p>
          <p xml:id="i-EzZR4G8G5Cn2fu8nrfSopK">
            Med tanke på att personliga förhållanden är så centrala när det
            gäller psykisk hälsa kan det finnas särskild anledning att se
            över hur journalföring ska ske på detta område.
          </p>
          <p xml:id="i-NizopdmbNiTZyTKwzNJm7M">
            Riksförbundet social och mental hälsa (RSMH) har lyft fram detta
            på olika sätt i sitt remissvar. De tar bland annat upp tanken
            om att patienter med jämna mellanrum skulle ges möjlighet att
            läsa sina journaler och signera då de har gjort det. De jämför
            också med de regler som finns inom socialtjänstens område och
            anser att liknande regler borde finnas för journalföring.
          </p>
          <p xml:id="i-NuuFyV3J8PeCzP9c9XGBN6">
            Att hitta ett system där patientens egen bild av sin situation
            tydligare framgår av journalen kan ge många viktiga bieffekter
            för den psykiatriska vården. Detta inte minst med tanke på den
            personalomsättning som finns på många ställen och där journalen
            därför är påtagligt viktigt som källa till information.
          </p>
          <p xml:id="i-Q4BT6gDy63Nwo3zcSPAvkh">
            Socialtjänstlagens 11 kap. 6 § lyder som följer:
          </p>
          <p xml:id="i-S4rcFHP98SgYdqtBtELnih">
            Dokumentationen skall utformas med respekt för den enskildes
            integritet. Den enskilde bör hållas underrättad om de journalanteckningar
            och andra anteckningar som förs om honom eller henne. Om den enskilde
            anser att någon uppgift i dokumentationen är oriktig skall detta
            antecknas.
          </p>
          <p xml:id="i-XHijxdA2zxwTu19ibELLk9">
            Det kan finnas fog för att en liknande regel skulle behövas inom
            psykiatrins område, såvida inte särskilda skäl talar emot såsom
            att någon i sitt sjukdomstillstånd inte skulle klara detta.
          </p>
          <p xml:id="i-3fk9Pe13xozPhGTUg4isfc">
            Regeringens förslag till 3 kap. 8 § patientdatalagen Om patienten
            anser att en uppgift i patientjournalen är oriktig eller missvisande,
            ska det antecknas i journalen tillgodoser till viss del detta,
            men inte helt och hållet.
          </p>
          <p xml:id="i-5FSnTLRCcsbtm27SrY54vo">
            Vi anser att regeringen med utgångspunkt i vad som sagts ovan
            bör ge Socialstyrelsen i uppdrag att utreda behovet av särskilda
            regleringar runt journalanteckningar inom psykiatrins område.
            Detta för att på bästa sätt värna ett perspektiv där enskilda
            och läkarkåren kan dela problembild och behov av insatser, vilket
            i sig är viktigt för en fungerande vård för människor med själsliga,
            psykiska eller psykiatriska problem.
          </p>
        </div>
        <div type="motSignatures">
          <list>
            <item xml:id="i-G7rukBF8wBuqnm3nPR4eRv">
              Thomas Nihlén (mp)
            </item>
            <item xml:id="i-38La9ioTn4CQAFG9tHJJHE">
              Gunvor G Ericson (mp)
            </item>
            <item xml:id="i-46awzUgDAucxdKyQGjJ9PQ">
              Jan Lindholm (mp)
            </item>
            <item xml:id="i-FtMxwRPXng5WQAXcyH2ceS">
              Mats Pertoft (mp)
            </item>
            <item xml:id="i-ETLJSvXEzLdeNjk6WYNHKQ">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
