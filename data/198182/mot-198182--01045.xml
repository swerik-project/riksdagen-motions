<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01045">
  <teiHeader>
    <fileDesc>
      <titleStmt>
        <title>Riktlinjer för näringspolitiken</title>
        <author>Sven Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för näringspolitiken</title>
          <idno type="rdwebb">G5021045</idno>
          <rs type="number">1045</rs>
          <ref type="dokument_url_text">http://data.riksdagen.se/dokument/G5021045/text</ref>
          <ref type="dokument_url_html">http://data.riksdagen.se/dokument/G5021045</ref>
          <ref type="dokumentstatus_url_xml">http://data.riksdagen.se/dokumentstatus/G5021045</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4RXtdePQij5UMYC7P4zsCe</idno>
            <name>SVEN G. ANDERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>CHRISTER EIREFELT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-EjgCsasV3xuCur7HxqaNHA</idno>
            <name>HADAR CARS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-7FJHF1To8vo1c4HTXLUuo4</idno>
            <name>ÅKE PERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BvHB8xtdrrksYRwm44ce6S" type="signed"/>
        <correspContext corresp="i-BvHB8xtdrrksYRwm44ce6S">
          <note type="signatory" corresp="i-4RXtdePQij5UMYC7P4zsCe"/>
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-EjgCsasV3xuCur7HxqaNHA"/>
          <note type="signatory" corresp="i-7FJHF1To8vo1c4HTXLUuo4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1045/mot_198182__1045-001.pdf"/>
      <fw xml:id="i-3v33AjY9qunVeDmzqPnBhi">
        Mot. 1981/82:1045 13
      </fw>
      <div type="motHeader" xml:id="i-VSsgj3GEj6FrG79fBxdaGT">
        <div type="motTitle" xml:id="i-VbgHhofdUUzvqQMzimb8HC"/>
        <div type="motSubmissionInfo" xml:id="i-8EG5o9kAUQEnc9cS9dYUG9"/>
      </div>
      <div type="motBody" xml:id="i-Q8ya39wgCgvh9gFe8ZcLCY">
        <div xml:id="i-8xMetgVqfRdZmwaBA9Z3uz">
          <p xml:id="i-6kVudojmcmQLViTaiaupv6">
            12
          </p>
          <p xml:id="i-BDeX3tdzTt8NWh7qhZXixv">
            Motion
          </p>
          <p xml:id="i-FZKdEoe8TmjJCmLisDHP8K">
            1981/82:1045
          </p>
          <p xml:id="i-QuUvvrigDpWbGgeZCbArQ8">
            Sven Andersson m. fl. Riktlinjer för näringspolitiken
          </p>
          <p xml:id="i-9bCWZUNHCHZd865ZzWZo4t">
            Sverige har byggt upp ett välstånd baserat på industriell produktion.
            Våra företag har rönt framgång på exportmarknaden; uppfinningar
            och teknisk skicklighet har givit Sverige ett gott namn. Frihandeln
            är och har varit basen för ett litet, utlandsberoende land som
            Sverige. Vi har i olika internationella sammanhang arbetat för
            ett ökat varuutbyte länderna emellan. Utan ett sådant fritt utbyte
            mellan länderna skulle vårt välstånd vara avsevärt lägre. Konkurrensen
            på utlandsmarkna- derna är ett fortgående effektivitets- och produktivitetshöjande
            inslag i ekonomin. En mycket stor del av svenskt näringsliv verkar
            med framgång på utlandsmarknaderna. Ekonomin, sysselsättningen
            och levnadsstandarden i Sverige är beroende av fortsatt frihandel
            och att svenska företag inte diskrimineras på utlandsmarknaderna.
            Men frihandeln har också inneburit att vissa svenska näringar
            fått problem. De nya industrialiserade länderna påverkar oss.
            Den indiska textilindustrin har konkurrerat med bl. a. tekoföretagen
            i Västergötland, de japanska varven och stålindustrin har ”drabbat”
            både Sverige och andra delar av Europa. Den lägre lönenivån är
            en viktig orsak till konkurrensfram- gångarna. Samtidigt har vår
            export till nyligen industrialiserade u-länder, s. k. NIC-länder,
            ökat mer än vår import från dessa länder. Sverige har ingen anledning
            att försöka hävda sig på de områden andra klarar sig bra eller
            bättre. För att skapa en långsiktigt konkurrenskraftig ekonomi
            och en på egna ben tryggad arbetsmarknad måste vårt näringsliv
            anpassa sig till de yttre villkoren och utnyttja de relativa fördelar
            vi har jämfört med andra. Denna anpassning har varit ett av de
            fundamentala problemen i vårt samhälle under senare år. Marknadsekonomin
            är för liberaler den självklara grunden för företagen. Inget annat
            system ger beslutsfattarna så god och direkt information om produktions-
            och avsättningsmöjligheter. Inget annat system ger i sin mångfald
            ett sådant skydd mot felsatsningar. Planekonomin — där ekono-
            miska beslut tas i administrativ ordning — riskerar alltid att
            bli för sen, för mycket eller på annat sätt ineffektiv. Men en
            långtgående maktspridning måste prägla marknadsekonomin, liksom
            den politiska demokratin. Ett decentraliserat och enskilt ägande
            och en mångfald självständiga beslut är grunden för vår marknadsekonomi.
            Industrin har under 1970-talet genomgått ett antal branschkriser.
            Ofta bottnar de just i förändrade konkurrensvillkor. Stål, varv,
            teko och skog är
          </p>
          <pb facs="riksdagen-motions-pdf/data/198182/mot_198182__1045/mot_198182__1045-002.pdf"/>
          <p xml:id="i-D9FQN1Nbk7y6paGdifS8TG">
            några exempel. För den sociala liberalismen är det lika självklart
            att hjälpa de människor som har sin försörjning inom branschen
            som att underlätta för industrin att åstadkomma en nödvändig omstrukturering.
            Mycket omfattan- de program har också lagts fram och bekostats
            av statskassan under senare år. Att förändringarna skall ske ”i
            socialt acceptabla former” har inneburit en satsning på omskolning
            och utbildning. Arbetsmarknadspolitiken har fått rycka in där
            industripolitiken egentligen borde krävt snabbare omvandling.
            När hela bygder hotats har problemen varit särskilt stora. Norrbotten,
            Värmland och Sjuhäradsbygden har präglats av var sin stagnerande
            bransch. Regionalpolitiken bidrar till att utjämna de ojämna villkor
            som gäller för företag och människor i skilda delar av landet.
            Staten har genom egna företag (LKAB) eller nya konstruktioner
            (SSAB, Eiser, Svenska Varv) pumpat in väldiga summor i hela landsdelar.
            Den statliga industristödsutredningen presenterade förra året
            en kartlägg- ning över bidrag, lån och garantier som staten givit.
            Fördelen vara att de anställda något längre kunnat behålla sina
            jobb och att nödvändiga förändringar kunnat ske i långsammare
            takt. Nackdelen, enligt utredningen, var att Sverige nu har ett
            sämre utgångsläge inför 1980-talets internationella konkurrens
            än vad vi skulle haft om vi accepterat en mer ”brutal” industriomvandling.
            En försämrad konkurrenskraft är detsamma som en förväntat lägre
            tillväxt. Det är nu viktigt att vi i större utsträckning än tidigare
            övergår från selektiva medel till mer generella sådana. Detta
            förbättrar förutsättningarna för en marknadsstyrd tillväxt. Ofta
            uppträder strukturproblem i samband med konjunkturnedgångar. Detta
            gör det svårt att skilja temporära kostnads- och konjunktursvårigheter
            från de mer permanenta strukturproblemen. Skogsindustrins situation
            bedömsi stor utsträckning ha konjunkturell bakgrund, medan branscher
            som varv och teko, fått en bestående marknadsförändring. De nuvarande
            strukturproblemen är särskilt påtagliga därför att den negativa
            utvecklingen i vissa företag och branscher inte balanseras av
            en lika stark positiv utveckling på andra håll. För den nödvändiga
            industriella utvecklingen krävs en kraftigare expansion i ”nya”
            branscher och i redan etablerade ”friska” företag. Den svaga utvecklingen
            för små och medelstora företag måste brytas och nyföretagandet
            öka. Småföretagspropositionen 1977 följs av flera åtgärder senare
            i år. Folkpartiet lade i regeringsställning våren 1979 fram ett
            flertal förslag i denna riktning. Även trepartiregeringen har
            presenterat (mars 1981) ett åtgärdsprogram för industripolitiken.
            En viktig faktor är att öka företagens investeringar, både ”hårda”
            i byggnader, investeringar, och ”mjuka” i Fou och marknadsföring.
            För detta krävs förbättrad lönsamhet i industrin. Vinstgivande
            företag är en förutsätt- ning såväl för en fungerande arbetsmarknadspolitik
            som för att den nödvändiga strukturomvandlingen skall kunna genomföras
            i socialt accepte- rade former. Bara om lönsamheten inom näringslivet
            som helhet är god kan
          </p>
          <pb facs="riksdagen-motions-pdf/data/198182/mot_198182__1045/mot_198182__1045-003.pdf"/>
          <fw xml:id="i-FWFrur6ueyt8eES32cHU2c">
            Mot. 1981/82:1045 14
          </fw>
          <p xml:id="i-LnuoUpUUi4iN66rc2H6VHz">
            de människor som måste byta arbete i samband med strukturförändringar
            finna arbete inom andra expansiva företag. De balansproblem svensk
            ekonomi i dag uppvisar kan lösas enbart med hjälp av expansion
            inom näringslivet. Att svälta sig ur den nuvarande krisen är,
            som folkpartiet så ofta påpekat, varken möjligt eller lämpligt.
            En satsning på exportindustrin och det egna näringslivets ”hjul”
            är nödvändig. Svensk industri har goda möjligheter att klara denna
            utmaning. Vi har väletablerade företag, välutbildad arbetskraft,
            god företagartradition och välutvecklade underleverantörssystem.
            Vissa branscher har speciellt goda framtidsutsikter: verkstadsindustrin,
            kemisk industri och tjänstesektorn inom industri och verk m. m.
          </p>
          <p xml:id="i-6LLhGccGR6w2C3nmtftdEB">
            Småföretag
          </p>
          <p xml:id="i-MwBKubR4bURMSHtChsS45h">
            Det är nyföretagandet och den mindre industrin som är grogrunden
            för näringslivet. Under 1970-talet har skatteproblem och generationsskiften,
            byråkrati och låg vinstnivå varit problem som medfört ett minskat
            nyföretagande. De åtgärder som vidtagits sedan 1976 för att stärka
            näringslivet och förbättra konkurrenskraften har dock haft positiva
            effekter inte bara på stora företag utan också på mindre och medelstora.
            Devalve- ringarna 1977 och devalveringen 1981, borttagande av
            den allmänna arbetsgivaravgiften, ändringar i företagsbeskattningen
            och arbetet inom delegationen för företagens uppgiftslämnande
            har haft betydelse, likaså de ökade resurserna till exportstöd
            samt forskning och utveckling. Underleverantörerna har rönt ett
            växande intresse. Detta är en grupp företag med avgörande betydelse
            för sysselsättningen i många bygder. De flesta svenska slutprodukterna
            består av både importerade, utländska och svenska komponenter.
            Med viss oro har man noterat att andelen svenska delkomponenter
            minskat. Studier från bl. a. Svenska mekanförbundet har visat
            att bilden är mer nyanserad. De svenska underleverantörerna har
            i viss utsträckning börjat specialisera sig och exportera inom
            ett smalare produkt- sortiment. Vår handel med komponenter har
            förbytts från importöverskott till exportöverskott. En rad särskilda
            åtgärder har också vidtagits under samma tid. De regionala utvecklingsfonderna
            är kanske den viktigaste satsningen. Fyra nya regionala investmentbolag
            har tillkommit, liksom en försöksverksamhet med regionala s. k.
            handelshus. På skatteområdet har den faktiska sambeskatt- ningen
            för egenföretagare tagits bort, förmögenhetsbeskattningen på småföretag
            sänkts, och skattereglerna för fåmansbolag har justerats. Under
            våren 1982 kommer regeringen att lägga fram en speciell småföretagsproposition
            med flera viktiga förslag i fråga om beskattningen av mindre och
            medelstora företag. De grundar sig framför allt på förslag från
            företagskommittén och den s. k. Nordenfalkska utredningen om olika
            sätt att underlätta småföretagens kapitalförsörjning. Speciellt
            dubbelbeskatt-
          </p>
          <pb facs="riksdagen-motions-pdf/data/198182/mot_198182__1045/mot_198182__1045-004.pdf"/>
          <fw xml:id="i-SBCp9FvkPf9rp1KBeCywz">
            Mot. 1981/82:1045 15
          </fw>
          <p xml:id="i-4w66VpMLLKtHdGCnCUDRXC">
            ningen har ju under lång tid varit mycket besvärande för dessa
            företag. Denna bör ändras så att småföretagen inte i praktiken
            — för att kunna betala skatterna — ställs inför så hårda avkastningskrav
            att många företagare slutar eller aldrig börjar. Detta tillsammans
            stärker småföretagens situation. Samtidigt är det viktigt att
            fortsätta arbetet på en särskild bolagsform lämpad för mindre
            företag. Folkpartiet har tidigare tagit initiativet till en utredning
            i syfte att utarbeta en sådan enklare bolagsform. Det förslag
            som då framkom var mindre lämpat att ligga till grund för lagstiftning.
            Arbetet måste fortsätta.
          </p>
          <p xml:id="i-Wz35VFzUmifK8gFjoEWYmW">
            Mångfald företagsformer
          </p>
          <p xml:id="i-QtVnHaAubWmqmd689JGXN1">
            I en liberal ekonomi är det av värde att ha flera olika slags
            företagsformer existerande sida vid sida. Det är konsumenternas
            efterfrågan som skall styra produktionen. Detta förutsätter konkurrens
            mellan fristående företag. Det är viktigt både att det finns många
            företag och att det finns många olika typer av ägarformer som
            konkurrerar med varandra. Då blir mångfalden i ekonomin — och
            i samhället över huvud taget — större. I svenskt näringsliv i
            dag finns många olika slags företag företrädda. De ägs av privatpersoner,
            institutioner, stiftelser, stat och kommuner. Det finns starka
            producent- och konsumentkooperativa företag. Vad som är mer ovanligt
            hittills är löntagarägda företag. Det finns anledning att underlätta
            för anställda som vill överta ett företag. Att löntagarna fick
            större chans att ta över det egna företaget skulle sannolikt innebära
            en viss inbromsning i tendensen att små företag köps upp av stora.
            Det är också troligt att de anställda upplever en större arbetstillfredsställelse
            om de själva äger det företag de arbetar i. Dessutom kan de löntagarägda
            företagen ge väsentliga uppslag till ett fortsatt utvecklingsarbete
            inom bl. a. företagsdemokratin. De löntagarägda företagen kan
            få en bättre chans att etableras t. ex. genom lättnader i arvs-
            eller gåvoskatten, i realisationsvinstbeskattningen, konsultservice
            och införandet av särskild bolagsform. Detta får dock inte innebära
            att någon särskild ägandeform prioriteras och att konkurrensen
            snedvrids. Lika viktigt som det är att främja nyföretagandet och
            småindustri, lika viktigt är att hålla stånd mot alltför stora
            företagskoncentrationer. Makt- spridningen och det decentraliserade
            ägandet är en viktig del i en liberal näringspolitik. Det är därför
            med glädje vi ser fram mot den skärpta konkurrenslag regeringen
            avser presentera våren 1982.
          </p>
          <p xml:id="i-ThcjpzdFy7oTEqLLPnjSsv">
            Regionala utvecklingsfonderna
          </p>
          <p xml:id="i-8pc4XWy1gdTd2s8xQwU6mC">
            De regionala utvecklingsfonderna tillkom 1978 för att ge lån,
            stöd och service på olika områden bäde för existerande mindre
            företag och för
          </p>
          <pb facs="riksdagen-motions-pdf/data/198182/mot_198182__1045/mot_198182__1045-005.pdf"/>
          <fw xml:id="i-5Ay1EcLYaHHK3Ce8v7kEA5">
            Mot. 1981/82:1045 16
          </fw>
          <p xml:id="i-5mNMqa2NyKfMYHprpGrgbe">
            nyetableringar. Näringslivets egna organisationer är också av
            stor betydelse i detta sammanhang. Även de ger t. ex. service
            på olika områden och kan förmedla kontakter mellan olika företag
            för utvecklingsarbete och export- ansträngningar. Utvecklingsfonderna
            har fått kapitaltillskott på nära 1 miljard kronor som bas för
            sin utlåningskapacitet och har också möjlighet att ge kreditgarantier.
            Flera s.k. nyetableringskampanjer har genomförts. Nyligen har
            också riskpremien på utvecklingsfondernas produktutvecklingslån
            tagits bort. Utvecklingsfonderna har sin rot i de gamla företagarföreningarna.
            Det är viktigt att bibehålla dels inriktningen på de små företagen
            och dels kompetensen från näringslivet. I en nyligen publicerad
            studie från statens industriverk konstateras att fonderna hittills
            lyckats olika väl i olika delar av landet. En uppföljning och
            eventuellt en utbildningsserie kunde vara befogad. SIND-studien
            tyder också på att de som utnyttjar fondernas servicekapacitet
            är relativt stora företag. Det är fel om detta sker på bekostnad
            av insatserna för de mindre företagen. Fonderna måste också, liksom
            kommun, landsting och andra organ, uppmärksamma kravet på generella
            åtgärder såsom den form i vilken man ger stöd. Kommunallagen utesluter
            ett riktat stöd och fondernas service i form av lokaler, konsulttjänster
            m. m. måste ges icke selektiv karaktär. Någon snedvridning av
            den ordinarie marknadskonkurrensen mellan enskil- da företag får
            inte bli resultatet.
          </p>
          <p xml:id="i-AzTwMnC9Dxsea4Hm9eLihg">
            Forskning och utveckling
          </p>
          <p xml:id="i-UJCwihkrRFc9e1QVpNDpdv">
            Erfarenheterna visar svårigheterna att spå om industriell framgång.
            Detta är bl. a. grunden för den liberala näriningspolitikens satsning
            på generella industripolitiska metoder snarare än selektiva och
            på den starka betoningen av forskningens och produktutvecklingens
            betydelse. Staten kan inte med administrativa medel peka ut och
            hjälpa fram en viss bransch eller visst företag. Stålverk 80 och
            varvssatsningen vid 1970-talets början är exempel på att socialdemokratiska
            näringspolitiker tänker annorlunda. För liberaler är det inriktningen
            av den allmänna ekonomiska politiken och t. ex. skattesti- mulanser,
            såsom forskningsavdraget, och kunskapsöverföring vid högskolor
            och industri som är basen i utvecklingen. Mer måste dock göras
            för att förbättra kontakten mellan universitet och företag. På
            vissa nya högskoleorter, t. ex. i Linköping, har intressanta projekt
            startats. Högteknologiska och kunskapsintensiva företag etableras
            vid universitetsområdet. Utvecklingsbara idéer får genast en chans.
            Liknan- de satsningar finns bl. a. i USA och Frankrike och visar
            på stor framgång. Möjligheterna att konkret närma idé och utveckling
            till varandra borde prövas på fler orter i Sverige.
          </p>
          <pb facs="riksdagen-motions-pdf/data/198182/mot_198182__1045/mot_198182__1045-006.pdf"/>
          <fw xml:id="i-PwyoUQVvwuBRxTb17mPxjR">
            Mot. 1981/82:1045 17
          </fw>
          <p xml:id="i-B5bo538zm31gpDHRXKrzs3">
            Export
          </p>
          <p xml:id="i-Sr5rZUeoqkdwW63GTZuckx">
            För den svenska exporten kan nya tekniska landvinningar framsprungna
            ur samarbetet högskola- industri har mycket stor betydelse. Sverige
            har ett gott rykte på teknikens område. Av växande betydelse är
            också vår tjänsteexport. En mer samlad satsning borde göras för
            att ta till vara den kunskap om produkter och system som finns
            inom offentliga sektorn. Lantmäteriverket är ett exempel på hur
            själva verksamheten kan bli en exportvara, precis som vårt ”ombudsmanna”-begrepp
            är något vi exporterat och telefonanläggning- ar något vi byggt
            upp i samarbete mellan utland, privat företag och statligt verk.
            Den traditionella exporten svarar givetvis för största volymen.
            Här har ett arbete pågått för att underlätta den viktiga kreditgivningen
            som blivit ett ”slagträ” på marknaden mellan nationer. En koordinering
            mellan existeran- de exportmyndigheter skulle säkerligen vara
            av värde. På turismens område kunde också en samordning ske. De
            utlandsstatio- nerade handelssekreterarna kunde få uppdrag knutet
            till Sveriges turistråd och även till Svenska institutet.
          </p>
          <p xml:id="i-ATfCND3zZ8BRqGidSahHxr">
            Kapitalförsörjning
          </p>
          <p xml:id="i-HNLVJDcQtEoN7wkgbco2bA">
            Tillgången på riskvilligt kapital har avgörande betydelse för
            investerings- vilja och -förmåga. Den låga generella vinstnivån
            inom industrin har medfört brist på investeringskapital. Skattesystemet
            som gynnar improduktiva investeringar i ädelstenar, konst m. m.
            har även bidragit till dagens situation. Under 1970-talets senare
            del har ett antal andra reformer genomförts för att bredda ägandet
            och öka medborgarnas sparande, t. ex. det skattefond- sparande
            där skattereduktion utgår. Folkpartiet säger nej till de kollektiva
            fonder som LO-SAP föreslagit. Detta innebär inte att folkpartiet
            skulle vara tillfreds med den nuvarande maktkoncentrationen inom
            det svenska näringslivet. En ökad spridning av aktieägandet bör
            främjas. Tillgången på kapital måste också innebära möjligheter
            att få ta risker. Kreditinstituten har traditionellt och genom
            lagreglering haft olika ”säker- hetsnivåer” i sin utlåning. Vad
            som utmärker dagsläget är dock affärsban- kernas ovilja att satsa
            på projekt utan fullkomlig garanti. En ändring av banklagstiftningen
            kunde underlätta investeringar att komma till stånd. Säkert har
            nuvarande regeltolkning en återhållande effekt. Vissa av de större
            projekt som nu diskuteras på energiområdet är viktiga från underleverantörernas
            synvinkel. En gasledning från Nordnorge genom Sverige skulle betyda
            mycket, en satsning på värmepumpar av olika slag i Stockholmsområdet
            likaså. Bland småföretagen spelar hantverkarna en viktig men mindre
            uppmärk-
          </p>
          <pb facs="riksdagen-motions-pdf/data/198182/mot_198182__1045/mot_198182__1045-007.pdf"/>
          <fw xml:id="i-F86g3fVw1WRi8NV79Mjh5H">
            Mot. 1981/82:1045 18
          </fw>
          <p xml:id="i-4kqQxSZQV98XT1a5DQBkU6">
            sammad roll. Vi måste slå vakt om en levande service- och hantverksnäring.
            Ofta faller beslut av betydelse för hantverkarna på den kommunala
            kompetensens bord, t. ex. lokaler, stadskärnesaneringar m. m.
            Utbild- nings-, skatte- och arbetsrättsliga förutsättningar är
            dock öppna för staten att utnyttja i större utsträckning. Särskilda
            hantverkslinjer inom gymnasiesko- lan är bra exempel på stöd.
          </p>
          <p xml:id="i-LLcuVYMNoPyeenRw4qzuxZ">
            Hemställan
          </p>
          <p xml:id="i-Rg35HVvnXLBE9n49chYgsH">
            Med anledning av det ovan anförda yrkas att riksdagen som sin
            mening ger regeringen till känna vad som i motionen anförts rörande
            inriktningen av näringspolitiken.
          </p>
          <p xml:id="i-Ht9xiSkBNApssLLVDSZC3P" type="date">
            Stockholm den 22 januari 1982
          </p>
          <p xml:id="i-L68o7nTQsXuiw5v1EmnNjm">
            SVEN G. ANDERSSON (fp) CHRISTER EIREFELT (fp) HADAR CARS (fp)
            ÅKE PERSSON (fp)
          </p>
          <pb facs="riksdagen-motions-pdf/data/198182/mot_198182__1045/mot_198182__1045-008-001.pdf"/>
          <pb facs="riksdagen-motions-pdf/data/198182/mot_198182__1045/mot_198182__1045-008-002.pdf"/>
          <pb facs="riksdagen-motions-pdf/data/198182/mot_198182__1045/mot_198182__1045-008.pdf"/>
          <pb facs="riksdagen-motions-pdf/data/198182/mot_198182__1045/mot_198182__1045-009.pdf"/>
          <p xml:id="i-8nYtsVA8mzxsWACfFc1m4j">
            GOTAB 70305 Stockholm 1982
          </p>
        </div>
      </div>
    </body>
  </text>
</TEI>
