<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__360/mot_1962__ak__360-001.pdf"/>
      <fw xml:id="i-8ybMgRyfCz2cQACmQkz8oy">
        14 Motioner i Andra kammaren, nr 360 år 1962
      </fw>
      <div type="motHeader" xml:id="i-HAcK8H1zcYFsEr7dJ4Bpaq">
        <div type="motTitle" xml:id="i-8ubnrFUd3VLHyKFpk4BWyp"/>
        <div type="motSubmissionInfo" xml:id="i-Ppuf18T9R4wAvSYHgksjfc"/>
      </div>
      <div type="motBody" xml:id="i-HWNGnJKm5jvpqYt6zrspTX">
        <div xml:id="i-UjWdvgKzZnHVMRur2ufczy">
          <p xml:id="i-KdTWWSUQGw2YR2wj3zZs9Y">
            Nr 360
          </p>
          <p xml:id="i-ABkPYPWkQmQz5ELTY6St4e">
            Av herr Ohlin m. fl., om rättslig prövning av administrativa
            beslut.
          </p>
          <p xml:id="i-AABWz8n7Pk1Bhzjrz1wsw9">
            (Lika lydande med motion nr 290 i Första kammaren)
          </p>
          <p xml:id="i-2LzvEvLyWzAcoAKAfZ265y">
            Den administrativa rättskipningens utformning i vårt land har
            under det senaste årtiondet varit föremål för en fortgående diskussion.
            I huvudsak har emellertid alla avgöranden ställts på framtiden
            med hänsyn till att ett flertal spörsmål av betydelse i sammanhanget
            befunnit sig under utredning. Sedan nu åtskilliga av dessa undersökningar
            slutförts och fråga uppkom- mit om utredningsresultatens förverkligande,
            finns anledning att taga upp problemet i hela dess vidd. Bl. a.
            följande utredningar åsyftas: 1) Utredningen angående kompetensfördelningen
            mellan Kungl. Maj:t i statsrådet och regeringsrätten (den s. k.
            Ekbergska utredningen, SOU 1954: 4). I sitt betänkande föreslog
            justitierådet S. Ekberg lagändringar som skulle medföra en icke
            obetydlig utvidgning av regeringsrättens kompetens. Remissbehandlingen
            av betänkandet har sedan länge slutförts. Några åt- gärder i enlighet
            med förslaget har icke ansetts möjliga att genomföra med hänsyn
            till den stora arbetsbelastning, som redan åvilar regeringsrätten.
            2) Utredningen om administrativa frihetsberövanden (SOU 1960:19).
            I detta betänkande har ifrågasatts inrättande av särskilda organ
            vid länssty- relserna eller av organ av mera fristående natur
            för behandling i första in- stans av ärenden om administrativa
            frihetsberövanden. Denna utredning går icke mera ingående in på
            förfarandet i högre instans; det förutsättes att hithörande mål
            skall fullföljas hos regeringsrätten. Remissbehandlingen av betänkandet
            har avslutats. 3) Utredningen om det allmännas skadeståndsansvar
            (SOU 1958:43). Denna utredning gäller bl. a. frågan hur en oriktighet
            beträffande ett för- valtningsbeslut skall konstateras och vilka
            ekonomiska konsekvenser en sådan felaktighet skall få för det
            allmänna. Utredningen förutsätter att be- dömningen av dessa frågor
            — såsom fallet är beträffande övriga skade- ståndsfrågor — skall
            ligga hos allmän domstol. även såvitt angår denna ut- redning
            är remissbehandlingen avslutad. Härjämte pågår ännu en rad utredningar,
            som på olika sätt berör frågan om den administrativa rättskipningens
            organisation. Här kan exempelvis nämnas besvärssakkunniga, vilka
            avser att framlägga förslag om förfarandet även hos sådana organ,
            som plägar benämnas för-
          </p>
          <pb facs="riksdagen-motions-pdf/data/1962/mot_1962__ak__360/mot_1962__ak__360-002.pdf"/>
          <fw xml:id="i-SYCAe7Vd8vHwCJRfaLPYu5">
            Motioner i Andra kammaren, nr 360 år 1962 15
          </fw>
          <p xml:id="i-BpvJSA1osR58bi7gRYuQ87">
            valtningsdomstolar. Förfarande och organisation hänger självfallet
            nära samman och påverkar varandra inbördes. Den största arbetsbördan
            för re- geringsrätten utgör för närvarande — näst efter skattemålen
            — körkorts- målen. Frågan om dessas handläggning är för närvarande
            under utredning i 1957 års trafiknykterhetskommitté. De i närvarande
            läge tillgängliga organisatoriska resurserna torde hindra denna
            kommitté att finna en ända- målsenlig lösning på frågan om körkortsärendenas
            handläggning i högre instans. Den nya länsförvaltningsutredningen
            har vidare fått till uppgift att överse länsstyrelsernas organisation,
            därvid även frågan, huruvida icke ett mera domstolsmässigt förfarande
            vid handläggningen av vissa ärenden bör eftersträvas, torde komma
            under bedömande. Det kan här erinras om att man i Finland redan
            för nu snart tio år sedan införde särskilda länsrätter, anknutna
            till länsstyrelserna, med vittgående kompetens. I detta sammanhang
            kan förtjäna erinras om inrättandet år 1961 av en särskild högsta
            socialförsäkringsdomstol. Det har med visst fog ifråga- satts,
            huruvida det är lämpligt att för skilda specialområden tillskapa
            dom- stolar med uppgift att döma i sista instans. Med en sådan
            utveckling före- ligger på längre sikt fara att rättsenheten går
            förlorad, därest ett flertal domstolar av denna typ kommer att
            vara verksamma jämsides och oberoen- de av varandra. Med hänsyn
            till regeringsrättens nuvarande överbelastning var emellertid
            någon annan lösning icke tänkbar för försäkringsmålens del år
            1961. Av det nu anförda torde framgå, att det knappast är möjligt
            att genom- föra ens partiella reformer av någon betydelse, därest
            icke de nuvarande formerna för den administrativa rättskipningen
            i grund reorganiseras. Så- som framhållits i tidigare sammanhang
            är den gällande organisationen helt otillräcklig. Den för hela
            riket gemensamma rTegeringsrätten utgör på många administrativa
            områden den enda domstolsinstansen. Den har i denna egen- skap
            ålagts att behandla alla förekommande mål, små som stora. Eller
            med andra ord den har nödgats att tjänstgöra på en gång som instans
            för över- prövning av hundratals löpande rutinbetonade ärenden
            och som slutlig pre- judikatinstans i principiellt viktiga fall
            med allt vad därmed följer av krav på omsorgsfull och ingående
            prövning. Behovet av en mellaninstans, hos vilken rutinärendena
            kunde stanna, har efter hand kommit att framstå som alltmera trängande.
            I flera år har dessa problem skjutits åt sidan. Numera torde emellertid
            en allmän enighet vara på väg om nödvändigheten av organisatoriska
            rtefor- mer på förevarande område. Innan klarhet nåtts om hur
            organisationen skall vara utformad i sina huvuddrag torde det
            ej vara möjligt att åstad- komma de förstärkningar av det administrativa
            rättsskyddet ens på de punkter, beträffande vilka elt allmänt
            erkänt behov föreligger. En fortsatt utveckling i riktning mot
            förbättrat rättsskydd på nya områden ter sig ogenomförbar.
          </p>
          <pb facs="riksdagen-motions-pdf/data/1962/mot_1962__ak__360/mot_1962__ak__360-003.pdf"/>
          <fw xml:id="i-MfXEqzedFEDAhRZyNkh1UR">
            16 Motioner i Andra kammaren, nr 360 år 1962
          </fw>
          <p xml:id="i-ABiPU7qbi9ej31AdcAoJ6o">
            Många olika lösningar av de här upptagna frågorna har framkommit
            i debatten. Tankar har framförts att knyta an till det allmänna
            domstolsvä- sendet och inrätta administrativa avdelningar vid
            hovrätterna. En utbygg- nad av länsstyrelserna, så att vid dessa
            inrättas administrativa domstolar länsvis, har ifrågasatts. En
            utvidgning av kammarrätten av sådant slag, att denna skulle bli
            en central instans under regeringsrätten för avgörande av rutinbetonade
            besvärsärenden, har också diskuterats. Åtskilliga andra lös- ningar
            kan tänkas. En ingående utredning över hela fältet är uppenbarligen
            angelägen. Då en sådan undersökning av naturliga skäl — med häsyn
            till frågans stora vikt och invecklade beskaffenhet — måste bli
            av ganska tidsödande slag, bör den igångsättas snarast möjligt.
            Saken har redan uppskjutits alltför länge. Gången torde lämpligen
            kunna bli att riksdagen — sedan en utredning verkställts — får
            taga ställning till frågan om vilken principiell lösning som bör
            väljas. Sedan så skett, torde det icke bereda alltför stora svårigheter
            att inordna de olika delreformer, som kan behövas, inom den sålunda
            fast- lagda ramen. Givetvis blir det av stor betydelse med vilka
            direktiv och under vilka för- utsättningar en sådan allmän principiell
            utredning kommer att arbeta. Från den ståndpunkt, vi vid ett flertal
            tillfällen intagit, måste vi påyrka att mål- sättningen för utredningsarbetet
            blir att skapa organisatoriska möjligheter att realisera önskemålet
            om att i princip alla administrativa avgöranden skall kunna underkastas
            rättslig prövning. Vidare måste sådana organisa- tionsformer eftersträvas,
            att denna rättsliga prövning kan åstadkommas på ett praktiskt
            och enkelt sätt, som ej vållar omgång men samtidigt skapar erforderlig
            rättslig trygghet för den enskilde medborgaren. Under åberopande
            av det anförda får vi hemställa, att riksdagen ville i skrivelse
            till Kungl. Maj:t anhålla att Kungl. Maj:t, efter företagen utredning,
            ville förelägga riks- dagen en principplan för den administrativa
            rättskipningens allmänna organisation så utformad att en allmän
            rättslig prövning av administrativa beslut blir möjlig. Stockholm
            i januari 1962
          </p>
          <p xml:id="i-MneVqgMi4D8oNXfGAoRYaz">
            Bertil Ohlin Wald. Svensson 0. Malmborg
          </p>
          <p xml:id="i-72AmSGQzhASNCYzeciS7gW">
            Sven Wedén Henning Gustafsson i Skellefteå
          </p>
          <p xml:id="i-KzsBnuQVbUXi7XZEmUPEDc">
            IDUNS TRYCKERI, ESSELTE, STHLM 62 201039
          </p>
        </div>
      </div>
    </body>
  </text>
</TEI>
