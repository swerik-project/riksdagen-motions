<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00347">
  <teiHeader>
    <fileDesc>
      <titleStmt>
        <title>Stärkt yttrande- och meddelarfrihet</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt yttrande- och meddelarfrihet</title>
          <idno type="rdwebb">GV02K347</idno>
          <rs type="number">K347</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K347/text</ref>
          <ref type="dokument_url_html">http://data.riksdagen.se/dokument/GV02K347</ref>
          <ref type="dokumentstatus_url_xml">http://data.riksdagen.se/dokumentstatus/GV02K347</ref>
          <ref type="doc">http://data.riksdagen.se/fil/E233C004-E398-425D-ABCF-FC2A973B622C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ToJuce1ivt2vE2eVSHdysA" type="signed"/>
        <correspContext corresp="i-ToJuce1ivt2vE2eVSHdysA">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
        </correspContext>
        <correspAction xml:id="i-GktNAHiKUFDZntroApBimR" type="referral">
          <date when="2007-10-16"/>
        </correspAction>
        <correspAction xml:id="i-296BwKiX954RUKh7WJcVqW" type="dismissal">
          <date when="2007-10-16"/>
        </correspAction>
        <correspAction xml:id="i-UN5tQTe3ZGHhp5wX3MTx7v" type="numbering">
          <date when="2007-10-08"/>
        </correspAction>
        <correspAction xml:id="i-Ge9b7VSD7BS7bLzvurbh1" type="submission">
          <date when="2007-10-04"/>
        </correspAction>
        <correspAction xml:id="i-Xz2ui6UfKe3xoLxFibiiiM" type="transfer">
          <date when="2007-10-04"/>
        </correspAction>
        <correspAction xml:id="i-5FQCYa2koAeukVG3qCjEvd" type="assigned"/>
        <correspContext corresp="i-5FQCYa2koAeukVG3qCjEvd">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J3jeUmdjA1fsFqHigFMXMZ" type="motBody">
        <div xml:id="i-UiGsu1X7WWbaP687zqKHjJ" type="motProposal" subtype="förslag">
          <head xml:id="i-KY1At6zM1fnqqABiiZBpP1">
            1 Förslag till riksdagsbeslut
          </head>
          <list xml:id="i-XTHbmzCbbvPASENPRCv5St" style="ol">
            <item xml:id="i-UXMuR1KMSMNe65qZ9gihKh">
              Riksdagen tillkännager för regeringen som sin mening vad som
              anförs i motionen om obligatorisk information om meddelarfriheten
              och efterforskningsförbudet för alla offentligt anställda.
            </item>
            <item xml:id="i-VKvRMsWNBRn7xNeAjuVShK">
              Riksdagen tillkännager för regeringen som sin mening vad som
              anförs i motionen om att stärka meddelarfriheten för anställda
              i offentligt finansierad verksamhet i privat regi.
            </item>
            <item xml:id="i-EfVKpgqh6XFW7Um3vVNmXe">
              Riksdagen tillkännager för regeringen som sin mening vad som
              anförs i motionen om att regeringen snarast ska låta utreda möjligheterna
              till förstärkning av privatanställdas meddelarfrihet.
            </item>
            <item xml:id="i-VeEhcb9ff7PA7uMuUGp7Z1">
              Riksdagen tillkännager för regeringen som sin mening vad som
              anförs i motionen om att bestämmelsen i 39 § lagen om anställningsskydd
              bör kompletteras så att den felaktigt uppsagde eller avskedade
              i stället för skadestånd ska kunna få rätt att få sin anställning
              tillbaka om han eller hon så önskar. 1
            </item>
            <item xml:id="i-X8o8mkJMGRHGj7xBR6nBdJ">
              Riksdagen tillkännager för regeringen som sin mening vad som
              anförs i motionen om att nivån på skadeståndet i 39 § LAS bör
              höjas, så att det för arbetsgivaren blir mer kännbart att säga
              upp någon på osaklig grund i det fall den avskedade eller uppsagde
              inte vill återgå till sin anställning. 1
            </item>
          </list>
          <p xml:id="i-HNiZ8zTJN5djgQa3rRruxM">
            1 Yrkandena 4 och 5 hänvisade till AU.
          </p>
        </div>
        <div xml:id="i-JwufFA3apbJ2TxidScogog" type="motContent">
          <head xml:id="i-Rvrg8j7sw16j6FpFE6NYai" type="h1">
            2 Inledning
          </head>
          <p xml:id="i-3YBVzpeXqPXkUkdqU3nwRG">
            Yttrande- och meddelarfriheten är två av den svenska demokratins
            grund­valar. Dessa friheter ger underlag för nyhetsförmedling,
            opinionsbildning och allmän debatt. De är oundgängliga i en levande
            demokrati.
          </p>
          <p xml:id="i-7NhBr75qxwZFrSRfizdZ2U">
            De flesta människor tillbringar en mycket stor del av sina liv
            på arbetsplatsen. De villkor som råder i arbetslivet kan inte
            särskiljas från samhällslivet i övrigt. Frågan om yttrande- och
            meddelarfrihet på arbetet är därför en central demokratifråga.
            Men den är också i realiteten en fråga om rådande maktförhållanden
            i arbetslivet. Möjligheten att fritt kunna utrycka sig på och
            om arbetsplatsen regleras inte bara av lagstiftningen utan också
            av förhållandena på arbetsmarknaden i stort.
          </p>
          <p xml:id="i-XpuWURGr4d8cuveuYdsukr">
            På senare år har ett antal faktorer samverkat i riktning mot
            en begränsning av anställdas faktiska möjligheter att utnyttja
            sin lagstadgade yttrande- och meddelarfrihet liksom möjligheterna
            att på sin arbetsplats kunna framföra synpunkter och kritik. Medvetna
            försök att kringskära fackligt förtroendevaldas möjligheter att
            utöva sitt förtroendemannaskap genom hot om repressalier och uppsägningar
            har också blivit vanligare. Den långvarigt höga arbetslösheten,
            de alltfler tillfälliga, osäkra anställningsformerna, privatisering
            av offentliga verksamheter och brister i lagen om anställningsskydd
            har bidragit till att skapa ett klimat med allt tystare arbetsplatser.
          </p>
          <p xml:id="i-F7gcKHr6RaWoPF2UWEcH3x">
            Att bedriva en politik för full sysselsättning, begränsa antalet
            tillfälliga och otrygga anställningar, att avskaffa möjligheten
            att undanta personer vid upprättande av turordningsregler på arbetsplatser
            med mindre än tio anställda och stärka de fackliga organisationernas
            möjligheter att verka på arbetsplatserna är grundläggande för
            att komma till rätta med detta hårdnande klimat. Men det krävs
            också förstärkningar och förtydliganden av de anställdas lagliga
            rättigheter i arbetslivet.
          </p>
          <head xml:id="i-D74Tk29wABmyN6T83w71bG" type="h1">
            3 Meddelarfrihet för offentliganställda
          </head>
          <p xml:id="i-cHkWpepKD6XZMcVLd4YbB">
            För anställda inom offentlig verksamhet råder enligt sekretesslagen
            (1980:100) förbud att yppa uppgifter med hänsyn till enskildas
            ekonomiska och personliga förhållanden. Detta förbud är viktigt
            för enskildas tilltro till offentlig verksamhet, inte minst när
            det gäller brottsutredande och liknande verksamhet. Alla anställda
            inom berörda verksamheter informeras om detta förhållande, och
            ofta undertecknas kontrakt om tystnadsplikt.
          </p>
          <p xml:id="i-7bNmWijJhs2QspTGagixs3">
            Samtidigt omfattas alla anställda inom offentlig verksamhet,
            liksom alla andra svenska medborgare, av meddelarfriheten som
            framgår av såväl tryckfrihetsförordningen som yttrandefrihetsgrundlagen.
            Dessa regler ger medborgarna grundlagsskyddad rätt att meddela
            uppgifter med syfte att sprida dessa i tryckt skrift eller i etermedier.
            Det finns också ett förbud för myndigheter och andra offentliga
            organ att efterforska källan till ett sådant meddelande. Vid missförhållanden
            på arbetsplatsen eller liknande har således varje enskild anställd
            rätt att offentliggöra uppgifter om detta.
          </p>
          <p xml:id="i-VFxXbgUTcsuZqkt9p7hYo6">
            Detta till trots kommer rapporter om ansvarigas försök att sätta
            munkavle på anställda genom att hänvisa till såväl sekretesslagen
            som lojalitetskrav. Personal undviker, av rädsla för att förlora
            sin anställning eller möjligheten till karriärutveckling, att
            rapportera om problem inom den verksamhet där de är anställda.
          </p>
          <p xml:id="i-W7dbesmoD5q8xi6ZGztrmT">
            Många arbetstagare känner inte till sina rättigheter när det
            gäller meddelarfrihet, och det finns också offentliga arbetsgivare
            som i sin tur inte är medvetna om förbudet mot att söka källor.
            Det har funnits exempel på offentliga arbetsgivare som förbjudit
            arbetstagare att tala med medierna eller som har som rutin att
            arbetstagare skall rapportera mediekontakter till sin chef. Att
            sådana rutiner minskar viljan hos anställda att offentligt tala
            om missförhållanden är givet.
          </p>
          <p xml:id="i-PC5WxWK2vndCRWrb1ak5Ei">
            För att komma till rätta med okunskap på området, främja ett
            fritt meningsutbyte och tillförsäkra alla sina grundlagsskyddade
            rättigheter bör det därför vara obligatoriskt att personal inom
            offentlig verksamhet ges information om de rättigheter som tillkommer
            dem i enlighet med grundlagarna. Detta bör riksdagen som sin mening
            ge regeringen till känna.
          </p>
          <head xml:id="i-UnyPE5f2cv4s6LcZTtNGqZ" type="h1">
            4 Offentlig verksamhet i privat regi
          </head>
          <p xml:id="i-RnsBX43TxRaKNzXHQNMsEN">
            Ett särskilt problem uppstår när verksamhet som tidigare bedrivits
            i offentlig regi privatiseras. Den generella grundlagsfästa meddelarfriheten
            ersätts då med en långtgående tystnadsplikt. Detta innebär bl.a.
            att privat verksamhet får konkurrensfördelar på bekostnad av arbetstagarens
            möjlighet att meddela sig när det gäller exempelvis missförhållanden
            på arbetsplatsen. Detta är särskilt allvarligt just på grund av
            att verksamheterna finansieras med skattemedel och för att det
            handlar om verksamheter där medborgarna bör kunna ställa höga
            krav på kvalitet, trygghet och säkerhet.
          </p>
          <p xml:id="i-VWHQuf1Sa3E85gHsc3uu7z">
            Dessa frågor berördes i en utredning, Ds 2001:19. De lagförslag
            som presenteras i denna utredning var inte tillräckligt långtgående,
            och framför allt ledde de inte vidare till något steg framåt i
            Justitiedepartementet. Departementet hävdade sin i grunden positiva
            intention, men menade att frågan är svår och komplicerad. Vänsterpartiet
            anser att detta är en oacceptabel hållning.
          </p>
          <p xml:id="i-7fv3FgM6ZKaJeEtA1m8zLe">
            En lag om skydd för meddelarfrihet i offentligfinansierad verksamhet
            i privat regi skall givetvis bygga på principen att denna så långt
            som möjligt skall vara densamma som för offentliganställda. Om
            så krävs kan lagstiftningen om den anställdes meddelarfrihet och
            arbetsgivarens efterforskningsförbud kompletteras med regler som
            skyddar verkliga företagshemligheter. I dag finns två olika nivåer
            av yttrandefrihet för anställda. Avgränsningen av vad som skall
            anses som företagshemlighet överlåts därmed inte till den private
            arbetsgivarens godtycke.
          </p>
          <p xml:id="i-AMKeqo2YTwVm6LWtFY5fEH">
            Mot bakgrund av det som anförs måste skyddet för meddelarfrihet
            i offentligfinansierad verksamhet i privat regi regleras i lag
            och bygga på principen att denna så långt som möjligt skall vara
            densamma som för offentliganställda. Detta bör riksdagen som sin
            mening ge regeringen till känna.
          </p>
          <head xml:id="i-vLNXWc8kfL5a38oUDEry6" type="h1">
            5 Meddelarfrihet även för anställda i privata företag
          </head>
          <p xml:id="i-PaYfx2WgtRASZa7PW2mhVN">
            Syftet med meddelarfriheten är bl.a. att anställda, utan risk
            för repressalier, skall kunna meddela sig om såväl missförhållanden
            på arbetsplatsen som om t.ex. misstankar om oegentligheter och
            brottslig verksamhet. När det gäller privata företag är denna
            möjlighet starkt begränsad eller obefintlig. Arbetsgivaren kan
            hänvisa till lagen om företagshemligheter, och den anställde riskerar
            att mista sitt arbete utan möjligheter till kompensation eller
            ersättning.
          </p>
          <p xml:id="i-5SmatUBSP433DHo3F1sBct">
            Vi behöver därför en förstärkning av det lagliga skyddet för
            yttrandefriheten på privata arbetsplatser i allmänhet, inte bara
            i verksamhet som är offentligt finansierad. En utredning bör ges
            i uppdrag att även utreda förutsättningarna för anställda i helt
            privat regi att få utöva sina grundlagsskyddade rättigheter. Även
            här torde lagstiftningen kunna kompletteras med regler för vad
            som skall anses som företagshemligheter. Detta bör riksdagen som
            sin mening ge regeringen till känna.
          </p>
          <head xml:id="i-THHUQLJi1sAXcbvzzch5S5" type="h1">
            6 Lagen om anställningsskydd
          </head>
          <head xml:id="i-2XyD34WWRCKYFUoqVDKvXv" type="h2">
            6.1 Slopad undantagsrätt i 22 §
          </head>
          <p xml:id="i-KEDqed2C8s9ECXTTzP3GSN">
            Möjligheterna för arbetsgivare att göra sig av med besvärliga
            anställda har ökat genom den ändring i lagen om anställningsskydd
            som genomfördes 2001. Det blev då möjligt för arbetsgivare med
            färre än tio anställda att en­sidigt undanta två anställda från
            lagturordningslistan vid uppsägningar. Arbetsgivaren behöver inte
            visa på saklig grund för dessa undantag. De kan inte heller prövas
            rättsligt.
          </p>
          <p xml:id="i-BTbeVAYP1M4ei8Xyuf74Zn">
            Denna lagändring har kritiserats hårt från fackligt håll eftersom
            den skapar ett klimat av osäkerhet och otrygghet på arbetsplatsen.
            Effekterna drabbar alla anställda, men slår särskilt hårt mot
            redan utsatta grupper på arbetsmarknaden som gravida kvinnor,
            invandrade, långtidssjukskrivna och äldre men också fackligt förtroendevalda
            och anställda som arbetsgivaren betraktar som besvärliga.
          </p>
          <p xml:id="i-K5SxJaD7EAW8WiPXMCxudi">
            Undantagsrättens konstruktion gör det svårt att uppskatta vilka
            som faktiskt sorteras ut och sägs upp och på vilka grunder. De
            utvärderingar som ändå gjorts, bl.a. med utgångspunkt i anmälningar
            om diskriminering i samband med uppsägning, har visat att gravida
            kvinnor drabbats hårt. Utrymmet för godtycke och de drabbades
            rättslöshet ger dock anledning att anta att möjligheten att göra
            undantag från turordningen bidrar till att tysta kritiska röster
            på arbetsplatserna.
          </p>
          <p xml:id="i-Np1VUNGeNj6j83S2MQNWbQ">
            Det är principiellt orimligt att anställda i små företag skall
            ha ett sämre rättsligt skydd än anställda hos större arbetsgivare.
            Antalet småföretag växer snabbt. Det är viktigt att dessa företag
            har goda villkor och möjligheter att växa och anställa fler. Sämre
            anställningstrygghet skall dock inte ses som en legitim konkurrensfördel
            för små företag. I en framtid där brist på arbetskraft riskerar
            att uppstå kan sådan lagstiftning knappast heller antas öka de
            små företagens attraktivitet som arbetsgivare.
          </p>
          <head xml:id="i-8Nk6p4ArNeFWAuJqivjttc" type="h2">
            6.2 Stärkt skydd för arbetstagare i 39 §
          </head>
          <p xml:id="i-BGgZqwvzEMWitQasGHJDzv">
            Det uppmärksammade fallet med fackklubbsordföranden i Seko, Per
            Johans son, som avskedades efter att offentligt ha uttalat kritik
            av arbetsgivaren Connex är ett exempel på en oroande utveckling.
            Uppsägningar och avskedanden med hänvisning till personliga skäl
            eller bristande lojalitet har ökat på ett oroväckande sätt på
            senare år.
          </p>
          <p xml:id="i-HV7NGEeTVTY88BaxU9CTGp">
            En anställd som sägs upp på grund av sådana skäl kan visserligen
            få sitt fall prövat i arbetsdomstolen. Men även om arbetsgivaren
            fälls har den anställde inte rätt att få tillbaka sin anställning.
            Bestämmelsen i 39 § lagen om anställningsskydd ger i stället utrymme
            för arbetsgivaren att betala ett relativt lågt skadestånd till
            den felaktigt avskedade eller uppsagde anställde.
          </p>
          <p xml:id="i-2kSJ5tRDuQkSDaGcKggnvE">
            Denna ordning gör det tämligen riskfritt att göra sig av med
            en obekväm anställd på osakliga grunder. Utköpsrätten fungerar
            i praktiken också som en varningssignal för andra anställda att
            det är riskabelt att uttala kritik eller utöva sitt fackliga förtroendemannaskap
            på arbetsplatsen. För den anställde som sagts upp eller avskedats
            kan det bli svårt att komma tillbaka till arbets­livet efter en
            process där han eller hon utpekats som besvärlig även om det i
            lagens mening är arbetsgivaren som gjort fel.
          </p>
          <p xml:id="i-KfQ1rhe29Bf1pW6GbXaFJo">
            I exempelvis Norge är det i dag möjligt för den avskedade/uppsagde
            att av motsvarigheten till Arbetsdomstolen tilldömas rätten till
            återanställning på sitt gamla jobb som ett alternativ till skadestånd.
            Grundprincipen är att det är den avskedade/uppsagde som själv
            måste avgöra om han eller hon önskar få sin anställning tillbaka.
            Ingen skall alltså kunna tvingas att gå tillbaka till en arbetsplats
            där man inte anser sig vilja eller kunna arbeta vidare. Vänsterpartiet
            anser att en sådan möjlighet också bör finnas i den svenska lagstiftningen.
          </p>
          <p xml:id="i-RMyCvdVBKHnMYU15Vdtcej">
            Bestämmelsen i 39 § lagen om anställningsskydd bör därför kompletteras
            så att den felaktigt uppsagde/avskedade i stället för skadestånd
            skall kunna få rätt att få sin anställning tillbaka om han eller
            hon så önskar. Detta bör riksdagen som sin mening ge regeringen
            till känna.
          </p>
          <p xml:id="i-Fqyyc93w8YrT6Z71UQtdvs">
            Nivån på skadeståndet i 39 § LAS bör också höjas, så att det
            för arbets­givaren blir mer kännbart att säga upp någon på osaklig
            grund i det fall den avskedade/uppsagde inte vill återgå till
            sin anställning. För att skapa rättvisa i sanktionssystemet bör
            dessutom en särskild sanktionsavgift införas där beloppets storlek
            sätts i proportion till företagets omsättning. Detta bör riksdagen
            som sin mening ge regeringen till känna.
          </p>
        </div>
        <div xml:id="i-ULFU9eB5nCigdBkx3Fpj9a" type="signatureBlock">
          <list xml:id="i-CChVN1PJwCFZbL9mBoHZV8">
            <item xml:id="i-HF294WYUzwpkcAxbBSQZT" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-8EnE1iBFdatkfpYnTRnGkv" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-PEkiukhbeZsbdbZbfvkLYe" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
            <item xml:id="i-7LSrcrBGJdungggHXAYG1z" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
          </list>
        </div>
      </div>
    </body>
  </text>
</TEI>
