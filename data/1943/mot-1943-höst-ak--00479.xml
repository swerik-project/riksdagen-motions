<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943_höst_ak__479/mot_1943_höst_ak__479-001.pdf"/>
      <div type="motHeader" xml:id="i-LpDKC9zcHiZsHeDSxx6UQM">
        <div type="motTitle" xml:id="i-TNrD9ijJznvSQuaB6TcrJj"/>
        <div type="motSubmissionInfo" xml:id="i-T6eqMMcqqEVaDtFywudD96"/>
      </div>
      <div type="motBody" xml:id="i-DsGz2ykB2ePckkCLoj8G27">
        <div xml:id="i-R1UgBC9Upg6FovbXQmPB2K">
          <p xml:id="i-FQ8nCdE11n2fXdjRP25To7">
            14 Motioner i Andra kammaren, nr 479.
          </p>
          <p xml:id="i-QexXvtfhuhw5jMDUrvkCZ2">
            Nr 479.
          </p>
          <p xml:id="i-R2hegXRRTkP4z5Y9cfXNX4">
            Av herrar Norup och Persson i Norrby, i anledning av Kungl. Maj:ts
            proposition, nr 346, med förslag till lag angå- ende ändring i
            vissa delar av lagen den 14 juni 1907 (nr 36 s. 1) om nyttjanderätt
            till fast egendom m. m.
          </p>
          <p xml:id="i-M5CsnZBbsKL1VjFdx5VJCx">
            Enligt den nu gällande allmänna arrendelagen har arrendator icke
            rätt till ersättning av jordägaren för andra slag av grundförbättringar
            än nyodling, betesförbättring och täckdikning. Någon vidsträcktare
            rätt till ersättning i nämnda avseende gäller för övrigt ej heller
            för de fastigheter, som falla under nyttjanderättslagens sociala
            arrendebestämmelser. I det förslag till ny arrendelag, som framlagts
            i Kungl. Maj:ts proposition nr 346, utvidgas rätten till ersättning
            för grundförbättringar endast i relativt ringa omfattning. Ar-
            rendatorn tillerkännes viss gottgörelse för av honom utförd gödselstadsan-
            läggning, varjämte amorteringstiden beträffade ersättningen för
            kostnaderna för täckdikning utsträckes från femton till tjugofem
            år. Under sådana förhållanden anse vi, att arrendatorns rätt till
            ersättning för grundförbättringar blivit för snävt begränsad.
            För jordbrukets utveck- ling å arrendefastigheterna är det av
            största vikt, att arrendatorns intresse för dylika företag i möjligaste
            mån främjas. Har arrendatorn icke utsikt att erhålla ersättning
            för de kostnader han nedlägger på grundförbättringar, torde några
            sådana i de flesta fall knappast komma till stånd. Med hänsyn
            härtill kan man befara, att jordbruket å arrendefastigheterna,
            såvida ej ar- rendatorns rätt till ersättning för grundförbättringar
            utvidgas, kommer att stå tillbaka i utvecklingen. Detta måste
            anses vara särskilt betänkligt, om man tar hänsyn till den modernisering
            av fastigheterna och rationalisering av jordbruksdriften, som
            i allt större omfattning måste komma till stånd, om jordbruksdriften
            skall bli ekonomiskt lönande. Behovet av förbättringar å arrendefastigheterna
            är i vissa avseenden sär- skilt trängande. Vi vilja erinra om
            att ett stort antal arrendefastigheter allt- jämt sakna vattenintag.
            Vidare äro markvägarna å dessa fastigheter ofta av dålig beskaffenhet.
            Dessa förhållanden medföra fördyrade driftskostnader för arrendatorerna
            och förorsaka även i övrigt stora svårigheter vid arrende- gårdarnas
            skötsel, särskilt med hänsyn till den knappa tillgång på arbets-
            kraft, som råder på landsbygden. Att arrendefastigheterna bli
            försedda med vattenintag och att markvägar av lämplig beskaffenhet
            anläggas, måste tyd- ligen ligga ej endast i arrendatorernas utan
            även i jordägarnas intresse. Vi- dare vilja vi framhålla, att
            inrättande av silosanläggningar hör till tidens krav och blir
            allt vanligare vid jordbruksfastigheterna. Om en arrendator in-
            rättar en dylik anläggning, är det en åtgärd, som avsevärt förbättrar
            fastig- hetens värde och således kommer även jordägaren till godo.
          </p>
          <pb facs="riksdagen-motions-pdf/data/1943/mot_1943_höst_ak__479/mot_1943_höst_ak__479-002.pdf"/>
          <p xml:id="i-MKzyXSvDWh6B61gNzXDsZ2">
            Motioner i Andra kammaren, nr 479. 15
          </p>
          <p xml:id="i-JQTtAcyeYyXdGyHthSEb2M">
            Emellertid kan man knappast förutsätta, att en arrendator skall
            utföra dylika företag på egen bekostnad. Ofta torde han sakna
            erforderligt kapital härför. Även om han kan skaffa kapital för
            utförande av anläggningarna, kan han knappast utsätta sig för
            risken att vid avträdet från arrendet förlora de belopp han sålunda
            nedlagt på fastighetens förbättring. Enligt vår mening borde den
            mest rationella lösningen av denna fråga vara den, att arrendatorn
            tillerkännes en allmän rätt till ersättning för grund- förbättringar
            han låtit utföra. En förutsättning för att gottgörelse skall läm-
            nas bör vara att arbetet utförts efter en plan, som uppgjorts
            eller godkänts av erkänd fackman på området, såsom lantbruksingenjör
            eller hos hushåll- ningssällskap anställd jordbrukskonsulent.
            Mot en dylik bestämmelse om allmän rätt till ersättning för grundför-
            bättringar har invänts, att det skulle vara svårt att avgöra,
            vad som är att betrakta som grundförbättring eller som en särskilt
            god skötsel av fastig- heten, för vilken ingen särskild ersättning
            bör utgå. I praktiken torde det inte vara någon större svårighet
            att avgöra vilket som är det ena eller det andra. Några olägenheter
            synas ej ha uppstått med anledning av stadgandet i den norrländska
            arrendelagen, enligt vilket arrendatorn tillerkänts rätt till
            allmän ersättning för jordförbättringar. Slutligen må framhållas,
            att en dy- lik regel ej torde bli betungande för jordägarens ekonomi.
            Det bör nämligen vara en förutsättning för att gottgörelse skall
            lämnas, att fastigheten ökat i värde. Denna värdeökning bör i
            sin tur föranleda en ökning av legan. Enligt nu gällande lag råder
            full avtalsfrihet i fråga om bestämmandet av legan. Denna kan
            således i arrendeavtalet fastställas i penningar, naturalster
            eller arbete. Enligt det nya förslaget till allmän arrendelag
            skall legan icke få utsättas i arbete. Om det ändock sker, skall
            legan utan hänsyn till vad som föreskrives i avtalet beräknas
            i penningar till belopp, som med hänsyn till förhållandena vid
            tiden för avtalets slutande får anses utgöra skäligt arrende.
            Enligt vår mening bör legan inte heller få utsättas i naturalster.
            Många skäl tala härför. Sålunda är det av stor betydelse för arrendatorn,
            att han vid avtalets ingående kan överblicka de ekonomiska konsekvenserna
            av de förpliktelser han åtagit sig gent emot jordägaren. Om legan
            helt eller delvis fastställes i naturalster, försvåras ett dylikt
            bedömande i hög grad. Sålunda kunna priserna på de naturalster,
            som avses med avtalet, komma att variera avsevärt under arrendetiden.
            Vidare kan det efter avtalets ingående bli nöd- vändigt eller
            i varje fall fördelaktigt att vidtaga sådana omläggningar av Jordbruksdriften,
            att frambringande å fastigheten av de naturalster, vari le- gan
            blivit bestämd, omöjliggöres eller försvåras. Slutligen kunna
            dylika kontraktsbestämmelser lätt ge anledning till tvistigheter
            mellan parterna, t. ex. angående frågan om levererade naturalster
            äro av den beskaffenhet, som förutsättes i avtalet. Olägenheterna
            av systemet med legans bestämmande i naturalster ha gjort, att
            dylika avtal under senare tid alltmera kommit ur bruk.
          </p>
          <p xml:id="i-PSr7KhY5FVUy2V3BtZW598">
            Om legan alltid skall fastställas i penningar, hindrar detta
            givetvis inte,
          </p>
          <pb facs="riksdagen-motions-pdf/data/1943/mot_1943_höst_ak__479/mot_1943_höst_ak__479-003.pdf"/>
          <p xml:id="i-RbboT1ZNN3vSmFVUZbcFPx">
            16 Motioner i Andra kammaren, nr 479.
          </p>
          <p xml:id="i-RXCpjXbTfQo4yPtbS2qavP">
            att naturalster kunna levereras till ortens pris i stället för
            penningar, i fall parterna träffa avtal härom. Det kommer sålunda
            att fortfaran- de stå öppet för jordägaren att, om han anser detta
            önskvärt, tillförsäkra sig rätten att erhålla vissa naturalster
            från fastigheten. Den föreslagna in- skränkningen i avtalsfriheten
            synes därför icke komma att bereda jordäga- ren någon olägenhet,
            medan den för arrendatorn medför fördelar. Med anledning av vad
            som ovan anförts få vi därför hemställa,
          </p>
          <p xml:id="i-T9HGqNupACkH6qPiJz5CsP">
            att riksdagen måtte, under förklaring att det av Kungl. Maj:t
            i propositionen nr 346 framlagda förslaget till lag an- gående
            ändring i vissa delar av lagen den 14 juni 1907 om nyttjanderätt
            till fast egendom icke kunnat i oförändrat skick antagas, besluta,
            dels att 8 17 i kap. 2 av nämnda förslag måtte erhålla följande
            lydelse:
          </p>
          <p xml:id="i-FTbsGEcKLiA139GS6rio9w">
            17 8. Arrendatorn vare — — — varaktigt betesbruk. Finnes när
            — — — större omfattning.
          </p>
          <p xml:id="i-VPdiKdVuXa3ETLin5tYyFp">
            Låter arrendatorn efter plan, vilken antingen blivit av jordägaren
            godkänd eller ock uppgjorts av statens lantbruksingenjör eller
            hos hushållningssäll- skap anställd jordbrukskonsulent, å fastigheten
            verkställa täckdikning med användande av tegelrör eller anlägga
            cementerad gödselstad, vare jordägaren pliktig att till arrendatorn
            utgiva ersättning, beträffande täckdikning, så snart arbetet blivit
            behörigen utfört, för så stor del av kostnaden, som motsvarar
            värdet av rören, ävensom när fastigheten avträdes, för vad arrendatorn
            i öv- rigt kostat å täckdikningen i den mån det varit nödigt,
            samt beträffande göd- selstad, så snart arbetet blivit behörigen
            utfört, för så stor del av kostnaden för gödselstadens anläggande,
            som motsvarar värdet av därvid använt ma- terial. Från det belopp,
            som beräknats för utförande av täckdikning utöver kostnaden för
            rören, skall dock avdrag ske ej mindre med en tjugofemtedel för
            varje helt år, varunder arrendatorn utan förhöjning av arrendet
            dragit nytta av täckdikningen, än även, därest å denna finnes
            brist, med kostnaden för bristens avhjälpande. Har arrendatorn
            genom anläggande av markväg, anordnande av vatten- intag eller
            inrättande av silos eller genom annan grundförbättring på ett
            var- aktigt sätt förökat fastighetens värde, njute han ersättning
            därför av jord- ägaren, när fastigheten avträdes; dock att ersättning
            ej skall utgå, med mind- re förbättringen utförts efter plan,
            vilken antingen blivit av jordägaren god- känd eller ock uppgjorts
            av statens lantbruksingenjör eller hos hushållnings- sällskap
            anställd jordbrukskonsulent. Ersättningen skall beräknas efter
            det ökade värde fastigheten till följd av jordförbättringen kan
            anses äga, då den av arrendatorn avträdes; dock må ersättningen
            ej överstiga den för arbetets utförande nödiga kostnaden;
          </p>
          <pb facs="riksdagen-motions-pdf/data/1943/mot_1943_höst_ak__479/mot_1943_höst_ak__479-004.pdf"/>
          <p xml:id="i-Vb23bkr43nVPeV7cJc3AEp">
            Motioner i Andra kammaren, nr 479. 17
          </p>
          <p xml:id="i-8HQ6DN9EBAKhV5bRp1566g">
            och dels att 8 6 i kap. 2 av det nämnda förslaget måtte erhålla
            följande lydelse:
          </p>
          <p xml:id="i-8SwWQupjcAdfbnzkFBHZiD">
            Legan må ej utsättas annorledes än i penningar. Sker det ändock,
            skall legan, oavsett vad i avtalet föreskrivits, beräknas i penningar
            till belopp, som med hänsyn till förhållandena vid tiden för avtalets
            slutande får anses
          </p>
          <p xml:id="i-MkScCncj9HZh94hk3LWTJ2">
            utgöra skäligt arrende. Om förbehåll att arrendatorn skall utgöra
            arbete stadgas i 45—48 88. Stockholm den 26 oktober 1943.
          </p>
          <p xml:id="i-mWdiHVco1cBX3dmotEwxk">
            Sam. B. Norup. Per Persson, Norrby.
          </p>
          <p xml:id="i-NH4FAjSXjApCre91E2CruU">
            Bihanq till riksdagens protokoll 1943. 4 saml. Nr 472-480. 2
          </p>
        </div>
      </div>
    </body>
  </text>
</TEI>
