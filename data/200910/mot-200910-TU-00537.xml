<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00537">
  <teiHeader>
    <fileDesc>
      <titleStmt>
        <title>Klimat, kollektivtrafik och konjunktur</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimat, kollektivtrafik och konjunktur</title>
          <idno type="rdwebb">GX02T537</idno>
          <rs type="number">T537</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T537/text</ref>
          <ref type="dokument_url_html">http://data.riksdagen.se/dokument/GX02T537</ref>
          <ref type="dokumentstatus_url_xml">http://data.riksdagen.se/dokumentstatus/GX02T537</ref>
          <ref type="doc">http://data.riksdagen.se/fil/17D0288A-8060-42B4-8730-BEDC389A7F73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9MKEvPkJwprRoTAuLAfRMY" type="signed"/>
        <correspContext corresp="i-9MKEvPkJwprRoTAuLAfRMY">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction type="numbering" xml:id="i-HoZg4UqwxhWyxKafckZHwy">
          <date when="2009-10-08"/>
        </correspAction>
        <correspAction type="submission" xml:id="i-NS3b9E9emRQRRvqHrGdDiq">
          <date when="2009-10-06"/>
        </correspAction>
        <correspAction type="transfer" xml:id="i-4pb5hAAUD4X1z5CfZiM8tQ">
          <date when="2009-10-06"/>
        </correspAction>
        <correspAction type="assigned" xml:id="i-XWGTruXpo4gdYd35xZYY6b"/>
        <correspContext corresp="i-XWGTruXpo4gdYd35xZYY6b">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-Qfe5dPHxQDwi19eQByvnZy">
            1 Sammanfattning
          </head>
          <p xml:id="i-J5ASwDLTRiFLEWu7tNsr65">
            I denna motion beskrivs hur strategiska och snabba satsningar
            på den svenska kollektivtrafiken både kan skapa ett klimatsmartare
            Sverige och nya arbetstillfällen på kort sikt, och samtidigt ge
            en redan livskraftig industrisektor möjligheter att nyttja sin
            potential, utveckla nya produkter, öka sin kompetens och därmed
            också öka den svenska konkurrenskraften internationellt. I Sverige
            verkar fyra av världens största företag inom kollektivtrafikbranschen,
            tre av dessa har tillverkning i landet. Sverige är ett av de största
            länderna i EU i fråga om andel anställda i fordonsindustrin och
            dess underleverantörer. Det finns ett stort behov av att koppla
            ihop politiken som berör klimat, näringsliv och trafik. Alltför
            ofta görs åtgärder inom dessa områden som leder åt olika håll,
            vilket blir ineffektivt. Vi vill sammanföra dessa politikområden
            för att hitta lösningar som gör att de hänger ihop.
          </p>
          <p xml:id="i-TSrY5NogcNmpCLhBbTTmkR">
            På tekniksidan ligger det stora möjligheter i att satsa på kollektiva
            och energisnåla transporter. Det är inte så många år sedan Sverige
            hade en omfattande tillverkning av tåg. Vi har fortfarande industri
            som är inblandad i tåg- och spårvagnssystem, mycket tack vare
            den offensiva satsning som SJ gjorde på X 2000 för ett antal decennier
            sedan. För att utveckla och driva denna industri vidare bör staten
            ta sig an rollen som motor och pådrivare, genom investeringar,
            forskning och tydliga styrmedel.
          </p>
          <p xml:id="i-94eofCzJbP951mHnDNEcX">
            En avgörande del för att stärka kollektivtrafiken är forskning.
            Miljöpartiet de gröna föreslår därför ett nytt anslag i transportforskningen
            Hållbara transporter på 600 miljoner kronor 20102012. När forskningsprogrammet
            är fullt utbyggt ligger det på 450 miljoner kronor per år, det
            vill säga i samma storleksordning som dagens anslag till fordonsforskning
            för vägtrafik. Det är inte rimligt att enbart de branscher som
            utvecklar vägtrafiken ska få stöd. Framtidsbranscher som spårvagnsproduktion,
            utveckling av smarta omlastningscentraler och energieffektiva
            sjötransporter måste få möjlighet att utvecklas. Satsningen delas
            upp i tre separata forskningsprogram, ett med fokus på fordonsutveckling
            i kollektivtrafiken, ett om infrastruktur med fokus på spår och
            intermodala transportlösningar och ett tredje om miljösmarta sjötransporter.
            Ett exempel på utvecklingsområde är Gröna Tåget, med syfte att
            finna ett tåg som kan användas både på höghastighetsbanor och
            befintliga banor, och på så sätt bli mycket användbart i mindre
            länder som inte har möjlighet att bygga höghastighetsbanor i alla
            delar av landet.
          </p>
          <p xml:id="i-N7NBbHaPwVJMha8ssCRWVm">
            Utöver detta presenteras ytterligare ett forskningsprogram Helhetslösning
            för biogas som drivmedel på 300 miljoner kronor under budgetperioden
            med syfte att finna helhetslösningar för biogas. Det finns en
            stor enighet om biogasens förträfflighet som drivmedel, men fortfarande
            finns felande länkar, t.ex. i form av brister i distribution och
            produktion. Hela kedjan måste hänga ihop för att biogasen ska
            kunna fungera som drivmedel. Att hitta nycklarna till det är den
            övergripande uppgiften i detta forskningsprogram för helhetslösning
            för biogas.
          </p>
          <p xml:id="i-6rmxE2RcspnVZWS1K9DXzC">
            De förslag som Miljöpartiet tidigare lagt fram, exempelvis 24
            miljarder kronor till spårvägssatsningar i de större städerna
            och uppgradering av stambanorna för högre hastigheter, borde genomföras
            omgående och kopplas till satsningar på forskning för att utveckla
            svenskt know-how och svensk tillverkning. Om detta inte görs finns
            en risk att upparbetad kunskap i svensk industri går förlorad.
            Det gäller att tillvarata svensk tradition av teknisk forskning
            och utbildning inom fordonsindustrin och låta det bli en positiv
            kraft i omställningen till ett klimatsmart transportsystem.
          </p>
          <p xml:id="i-M7kahfsNk6QNxyZauhiX1J">
            Dessa investeringar är oundvikliga i arbetet med att skapa ett
            modernt och miljövänligt trafiksystem och borde skyndas på av
            strategiska skäl. Vi behöver projekt som skapar spin-off-effekter
            som hjälper den framtida svenska industriutvecklingen, som höjer
            vår kompetens inom nyckelområden och som skapar rörelseenergi
            i en avsaktande ekonomi. Med tanke på konjunkturläget är det rätt
            tid att göra dessa beställningar nu.
          </p>
          <p xml:id="i-X5X8niERpWAb1whdCHSEfN">
            Miljöpartiet anser att staten bör vara motor i att driva på en
            fordonsutveckling som leder till klimatsmarta transporter. Att
            resa tillsammans istället för en och en i bil är oslagbart för
            att nå det målet. Den här typen av satsningar och prioriteringar
            fyller givetvis främst de ambitioner som Miljöpartiet företräder
            på klimatområdet, men en viktig samlad effekt av dem blir också
            att de ger en stark ekonomisk stimulans till en bransch som är
            strategiskt viktig för Sverige i framtiden. De har alltså även
            en viktig strukturellt styrande effekt på industriområdet.
          </p>
          <p xml:id="i-4UXr3zTR1imWPaLknvL87i">
            Sammantaget syftar de föreslagna åtgärderna i denna motion till
            att fördubbla andelen resande med kollektivtrafik. Just nu finns
            ett öppet fönster att kombinera detta med positiva konjunktureffekter
            genom att satsa på tillverkning och utveckling av kollektivtrafikfordon.
            Miljöpartiet anser att denna möjlighet bör tas tillvara i regeringens
            fastställelse av långtidsplanerna för infrastruktur där inköp
            av kollektivtrafikfordon kan delfinansieras samt i kommande uppdrag
            till Verket för innovationssystem (Vinnova). Anslagen för fordons-
            och transportforskning behöver styras upp för att gynna det klimatsmarta
            som har växtpotential. Inriktningen på dessa beslut kommer att
            visa om det finns en politisk vilja eller inte att se möjligheterna
            till utveckling och framsteg i den ekonomiska krisen.
          </p>
          <p xml:id="i-KswBxCwLsAY2knJzf93WhQ">
            Branschorganisationen Svensk Kollektivtrafik efterlyser att regeringen
            ska skapa förutsättningar för en fördubblad kollektivtrafik och
            fler jobb, bland annat genom att tidigarelägga investeringar som
            gagnar kollektivtrafiken 1 . En enig klimatberedning föreslog
            för ett drygt år sedan att järnvägens kapacitet bör öka med 50
            procent till 2020. Detta är en inriktning som regeringen hittills
            inte agerat för att uppfylla, till exempel genom satsningar på
            motorvägsbyggen istället för järnvägar.
          </p>
        </div>
        <div type="TOC" xml:id="i-E1ByWG3D5zXPFQtwJ277vR">
          <head xml:id="i-L48Gv26mSXfEarvVv6tJtZ">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              4 Motivering 7
            </item>
            <item>
              5 Fordonsbranschen idag och framöver 8
            </item>
            <item>
              6 Kollektivtrafikens villkor idag 9
            </item>
            <item>
              7 Bussar 10
            </item>
            <item>
              7.1 Bus Rapid Transit 10
            </item>
            <item>
              7.2 Många modeller leder till större kostnader 11
            </item>
            <item>
              8 Spårvagnar och tåg 12
            </item>
            <item>
              8.1.1 Spårvägar på framfart 13
            </item>
            <item>
              9 Fordonsforskning 14
            </item>
            <item>
              9.1 Åtgärder med snabba resultat 14
            </item>
            <item>
              9.1.1 Gröna Tåget snabbt sätt att korta restiderna 15
            </item>
            <item>
              9.1.2 Högre hastigheter på Södra stambanan 16
            </item>
            <item>
              10 Miljöpartiets förslag 17
            </item>
            <item>
              10.1 Nytt forskningsprogram: Hållbara transporter 17
            </item>
            <item>
              10.1.1 Utveckling av kollektivtrafikfordon 17
            </item>
            <item>
              10.1.2 Utveckling av spårinfrastruktur och teknik för omlastning
              18
            </item>
            <item>
              10.1.3 Utveckling av miljösmart sjöfart 18
            </item>
            <item>
              10.2 Nytt forskningsprogram: Helhetslösning för biogas 18
            </item>
            <item>
              10.3 Klimatkrav i befintliga forskningsprogram 19
            </item>
            <item>
              10.4 Beskattning av fossilgas riskerar att drabba investeringar
              i biogas 20
            </item>
            <item>
              10.5 Klimat- och konjunktursatsning 20102012 21
            </item>
            <item>
              10.6 Främja byggandet av Bus Rapid Transit (BRT) 21
            </item>
            <item>
              10.7 Statlig satsning på spårvägar 21
            </item>
            <item>
              10.8 Ge förutsättningar för långsiktig planering och utveckling
              22
            </item>
            <item>
              10.8.1 SJ ska verka för de transportpolitiska målen och klimatmålen
              22
            </item>
            <item>
              10.8.2 SJ bör få fortsatt ensamrätt till interregional trafik
              22
            </item>
            <item>
              10.8.3 Banverket bör ta över Jernhusen 23
            </item>
            <item>
              10.8.4 Tillgången till snabba tåg behöver säkras 23
            </item>
            <item>
              10.8.5 Statligt stöd för utbyggnad av biogas 23
            </item>
          </list>
        </div>
        <div type="motProposal" subtype="förslag">
          <head xml:id="i-GCM2h9fkdqcE1NsGA9BScF">
            3 Förslag till riksdagsbeslut
          </head>
          <list style="ol">
            <item xml:id="i-YPtwfyN72YAsZwKVYBt3c">
              Riksdagen beslutar om ett nytt program för fordonsforskning Hållbara
              transporter med en budget om sammanlagt 600 miljoner kronor under
              perioden 20102012. 1
            </item>
            <item xml:id="i-PNpHegG6navsF7Eyo1hhzw">
              Riksdagen tillkännager för regeringen som sin mening vad som
              anförs i motionen om ett nytt program för forskning Helhetslösning
              för biogas på 300 miljoner kronor under perioden 20102012. 1
            </item>
            <item xml:id="i-RrJQFHb9zimTKgPikE3e1w">
              Riksdagen tillkännager för regeringen som sin mening vad som
              anförs i motionen om att de forskningsmedel som regeringen anslagit
              via Vinnova till fordonsforskning bör fördelas till projekt som
              leder till långtgående reduktioner av klimatpåverkan utifrån EU:s
              och Sveriges klimatmål, utan att äventyra andra hälso- eller miljökrav.
              1
            </item>
            <item xml:id="i-GwTt6DKLVGKGhuwzg9PrVE">
              Riksdagen tillkännager för regeringen som sin mening vad som
              anförs i motionen om att även spårbunden fordonsindustri bör få
              ta del av de 3 miljarder kronor som regeringen anslagit till bolaget
              för fordonsforskning. 1
            </item>
            <item xml:id="i-SsR65HZAFTeZ6sT7TJUmb7">
              Riksdagen avslår regeringens förslag om beskattning av fossilgas.
              2
            </item>
            <item xml:id="i-5mcJy9ZfGAukEM5H7vQBdG">
              Riksdagen tillkännager för regeringen som sin mening vad som
              anförs i motionen om en statlig delfinansiering på 12 miljarder
              kronor under 20102021 till åtgärder som ökar kollektivtrafikens
              andel av persontransporterna.
            </item>
            <item xml:id="i-3qfP3KQVGPjFKdmHmUEZFy">
              Riksdagen tillkännager för regeringen som sin mening vad som
              anförs i motionen om att Sverige bör ansluta sig till EU:s nya
              bussdirektiv, som innebär gemensamma krav vid upphandling.
            </item>
            <item xml:id="i-MBCMRR4sqyPP5D9h9KrWqo">
              Riksdagen tillkännager för regeringen som sin mening vad som
              anförs i motionen om en statlig delfinansiering på 24 miljarder
              kronor de närmaste 15 åren för spårvägsutbyggnad i större städer.
            </item>
            <item xml:id="i-7ffBBCZSZdXSqa8q7YESV4">
              Riksdagen tillkännager för regeringen som sin mening vad som
              anförs i motionen om att Banverket bör få till uppgift att bygga
              upp ett nationellt kompetenscentrum som kan fungera som en motor
              vid spårvägsutbyggnaden runt om i landet.
            </item>
            <item xml:id="i-8DhCxn19AmzA1uVLU3piTa">
              Riksdagen tillkännager för regeringen som sin mening vad som
              anförs i motionen om att SJ bör ges ett tydligare uppdrag i fråga
              om att verka för att de transport- och klimatpolitiska målen uppnås
              och att tågtrafiken upprätthålls och utvecklas.
            </item>
            <item xml:id="i-CcsK6o4YwoBiAzDesvCEyn">
              Riksdagen tillkännager för regeringen som sin mening vad som
              anförs i motionen om att SJ bör få en fortsatt ensamrätt till
              trafikering i interregional trafik.
            </item>
            <item xml:id="i-Ltcs9BEsLLRtxm4LTFFLL9">
              Riksdagen tillkännager för regeringen som sin mening vad som
              anförs i motionen om att Banverket bör få i uppdrag att överta
              de ansvarsområden som Jernhusen har i dag.
            </item>
            <item xml:id="i-JW4LmvwCYsdTfLcvSBSa25">
              Riksdagen tillkännager för regeringen som sin mening vad som
              anförs i motionen om att det bör skrivas in i SJ:s bolagsordning
              att de bör säkra tillgången på fordon för högre hastigheter.
            </item>
            <item xml:id="i-2BxsZGWUWgmURbjSHCuK7i">
              Riksdagen tillkännager för regeringen som sin mening vad som
              anförs i motionen om att kommuner ska kunna ansöka om statligt
              stöd för investeringar i biogas via Klimp. 3
            </item>
          </list>
          <p xml:id="i-VRdM1C1SEW6V1HVz6XhNGZ">
            1 Yrkandena 14 hänvisade till NU.
          </p>
          <p xml:id="i-MHgfvLHBDnBszdVaUAXcDE">
            2 Yrkande 5 hänvisat till SkU.
          </p>
          <p xml:id="i-B26Fn4ZULeGr36cDG22Saf">
            3 Yrkande 14 hänvisat till MJU.
          </p>
        </div>
        <div type="motContent">
          <head type="h1" xml:id="i-CghE9SUyNDXx1ihtEJ6pua">
            4 Motivering
          </head>
          <p xml:id="i-WcaofG5aeX2i6cYPfiWBDV">
            Vi är inne i en djup konjunktur- och finanskris. Många företag
            varslar och säger upp anställda. Investerare är villrådiga om
            vilka satsningar som ger utdelning och var det finns potential
            att växa. Fordonsindustrin är en av de branscher som har störst
            problem. Det är en strukturell kris som kräver genomgripande förändringar
            för att möta såväl nuvarande marknad som framtidens krav.
          </p>
          <p xml:id="i-7bynyrEjaJZ7cVc3mUJQZo">
            Hur vi hanterar den ekonomiska krisen och klimatkrisen nu kommer
            att påverka hur Sverige ser ut som industriland i framtiden. Den
            framtida teknikmarknaden kommer till stora delar att styras av
            en övergång från fossila bränslen och energislöseri till förnybara
            energikällor och energisparande. Hittills har fokus i debatten
            om energieffektivisering gällt bränsleåtgång per personbil. Det
            är centralt, men det räcker inte. Ett av de effektivaste sätten
            att minska energianvändningen är en övergång från transporter
            med i snitt drygt en person i varje bil till att färdas gemensamt.
            Vi vill med denna motion belysa kollektivtrafikens möjligheter
            att möta lågkonjunkturen och samtidigt uppnå klimatmålen.
          </p>
          <p xml:id="i-AqfhHTyreBMHZkLwTojYnZ">
            Kollektivtrafikdelen av fordonsindustrin verkar på en globalt
            växande marknad och de flesta industriländer gör stora satsningar
            inom detta område. Beställningar av snabbussar ökar i Latinamerika.
            Indien och Kina satsar på snabbtåg, spårvagnar och bussar med
            stor kapacitet. USA, Frankrike och Tyskland har nyligen beslutat
            om investeringar i järnväg och kollektivtrafik. Investeringarna
            är både en del av regeringarnas konjunkturpaket för att få hjulen
            att snurra igen och en klimatpolitisk åtgärd.
          </p>
          <p xml:id="i-SLAcrU7dNRi5hgUVwMwun6">
            Med stor verkstadsindustriell och teknisk kompetens är det naturligt
            att Sverige ligger i fronten av denna utveckling. Risken är annars
            att svensk spetskompetens på järnvägs- och kollektivtrafikområdet
            går förlorad när andra länder satsar mer offensivt.
          </p>
          <p xml:id="i-BdLUHfpEyMomybQYberZkz">
            Kollektivtrafikbranschen behöver inga kreditgarantier, men det
            behövs större kapacitet och tydliga ansvarsförhållanden som gör
            att dess potential kan tas tillvara. Om kollektivtrafiken ges
            en klar prioritet, budgetmässigt såväl som i gatuutrymmet så att
            den blir snabb och attraktiv, kommer beställningar av fordon att
            komma av sig självt. Det som behövs från statens sida är en tydlig
            avsiktsförklaring om att öka kollektivtrafikandelen av transporterna
            och att göra de investeringar som behövs för att så ska bli fallet.
            Kollektivtrafikfordonen behöver också få en egen plattform för
            att vara med i den statliga satsningen på fordonsindustrins forskning
            och utveckling.
          </p>
          <p xml:id="i-28zB88c9on2BExg1DKzfdb">
            Att göra rätt satsningar för framtiden är viktigt, men lika viktigt
            är att skapa hopp och framtidstro bland svenska företagare och
            ingenjörer. Det behövs en forskningspolitik som underlättar för
            innovation som blir bas för industriell utveckling för att kunna
            bidra till en hållbar utveckling. Historiskt sett har Sverige
            legat i frontlinjen vid flera teknikskiften. Det bör vi fortsätta
            med.
          </p>
          <p xml:id="i-ToVnZ2U7MKWT6CPeWAYLE6">
            Bilden nedan illustrerar oljeberoendet i olika sektorer i Sverige.
            Med tydlighet framgår att den största utmaningen ligger på transportsidan.
            Att ge sig i kast med denna är en av de största uppgifterna för
            att finna lösningar i klimatfrågan.
          </p>
          <p xml:id="i-Wd5TbVVMc1MGNQEfenP2cM">
            Källa: Svenska Biogasföreningen.
          </p>
          <head type="h1" xml:id="i-FVpcPjZbqDgSxNjv9BeY9a">
            5 Fordonsbranschen idag och framöver
          </head>
          <p xml:id="i-Ta7KkpWbbXAMiX6FNyYP2">
            Den nuvarande krisen berör den svenska industrin genom att den
            ställer de problem som bilindustrins strukturkris skapar för Sverige
            på sin spets. Vi riskerar att förlora kompetens, marknadsandelar
            och tillväxtmöjligheter om vår industri inte tillverkar produkter
            som är attraktiva på en global marknad.
          </p>
          <p xml:id="i-K8tBa945NX32FdfBBnU3yG">
            Personbilsmarknaden vilar tungt på hushållens konsumtionsbeslut
            och förtroende för sina egna ekonomiska utsikter och för den ekonomiska
            utvecklingen i stort. Det problem som alltid uppkommer i kriser
            är att hushållen ökar sitt sparande, vilket minskar efterfrågan
            i ekonomin i stort och särskilt gällande dyra produkter som bilar.
            Detta beteende kan illustreras med att nyregistreringen av personbilar
            i Sverige var 36 procent lägre i januari 2009 jämfört med samma
            månad året innan.
          </p>
          <p xml:id="i-CWFhojTyKxhrysCHLFHxw9">
            När det gäller tillverkningen av personbilar står branschen globalt
            inför en stor strukturomvandling till följd av överetablering.
            Tillverkningspotentialen var redan innan krisen högre än efterfrågan.
            Ett problem för branschen i sin helhet är att en massiv satsning
            på tillverkningen av stora bilar med hög bränsleförbrukning skedde
            precis innan klimatförändringar och stigande oljepriser började
            göra sig gällande som faktorer att räkna med.
          </p>
          <p xml:id="i-BJwKbk3AUWSFeYRNfedwVe">
            Med andra ord: Osäkerheten i konjunkturen gör att efterfrågan
            på bränsleslukande bilar inte ökar trots att bensinen för tillfället
            är billigare. Det är dessutom högst osäkert om efterfrågan kommer
            att öka då konjunkturen blir bättre eftersom bensinen då med all
            sannolikhet blir dyrare igen.
          </p>
          <p xml:id="i-S4nMAzkce3N8D45M1P45fV">
            Vad gäller fordon för kollektivtrafik är marknaden annorlunda.
            Den bygger till stora delar på direkt eller indirekt offentligt
            finansierade satsningar och är därför beroende av de klimat- och
            trafikpolitiska ambitioner olika länder har kopplat till den finanspolitik
            som förs under nuvarande konjunkturnedgång.
          </p>
          <p xml:id="i-XZd1iWrosfaUAcXbVdXpWU">
            De flesta länder tycks ha förstått att det offentliga måste beställa
            mer för att få hjulen att snurra. Eftersom både hushåll och företag
            ökar sitt sparande under ekonomiska kriser så faller ett tyngre
            ansvar på de offentliga ekonomierna för att hålla efterfrågan
            uppe. Detta är en grund till de stimulanspaket som förbereds eller
            genomförs i många länder och som oftast har tyngdpunkten på offentliga
            investeringar snarare än skattesänkningar för att stimulera hushållens
            konsumtion. Detta kanske inte får någon direkt effekt på de trafiksatsningar
            som görs, men kan indirekt hindra att satsningar skärs ner, skjuts
            upp eller ges upp.
          </p>
          <p xml:id="i-3SJtg1ahLQv1dXUDdogeJz">
            Företag inom kollektivtrafikbranschen bedömer själva att deras
            utsikter de närmsta åren är goda. Kunnandet och även utvecklingspotentialen
            är hög. Branschen gynnas också av möjligheterna att ta över högt
            kvalificerad övertalig arbetskraft från personbilsindustrin. Särskilt
            positiva inför framtiden är producenterna av tåg och spårvägar,
            Alstom och Bombardier. Bombardier rapporterar att tillverkningen
            ligger på all-time-high. Volvo Bus bedömer att kollektivtrafiken
            med bussar kommer att växa globalt trots nuvarande lågkonjunktur,
            om än på en lägre nivå än tidigare. När det gäller bussar som
            inte opererar i linjebunden kollektivtrafik, som turisttrafik,
            har en avmattning skett som kommer att bestå något år framåt.
            Sammantaget förutser Volvo Bus en stagnerande global bussmarknad
            i närtid med en ökande volym när finanskrisens återverkningar
            avmattas. Scania kan se en lägre volym än normalt de närmaste
            åren, men på medellång och lång sikt en växande marknad, mycket
            tack vare nödvändiga satsningar på miljö och energibesparing i
            samhället.
          </p>
          <head type="h1" xml:id="i-DrfPA5ArB8KCquXm1axioA">
            6 Kollektivtrafikens villkor idag
          </head>
          <p xml:id="i-81J5THUfcXRQH5MtJ4BRas">
            Kollektivtrafikens andel av trafiken står still i ett nationellt
            perspektiv. Den lokala och regionala kollektivtrafiken har ökat
            med 61 procent de senaste tio åren 2 . Trots detta ökar inte andelen
            resor med kollektivtrafik, vilket innebär att kollektivtrafiken
            inte lyckas med utmaningen att locka över bilister. Andelen resta
            personkilometer med bil är drygt 76 procent och med kollektiva
            transportmedel knappt 20 procent. I första hand beror alltså ökningen
            av kollektivtrafikresande på att resandet totalt sett har ökat.
            För att nå klimatmålen krävs en övergång från bil till kollektivtrafik.
            Därför behövs både åtgärder som gör det möjligt att åka kollektivt
            snabbt och bekvämt i kombination med åtgärder som gör det mindre
            fördelaktigt att åka bil. Det handlar om åtgärder på lokal, regional
            och nationell nivå. Dessutom krävs större kapacitet för att ta
            hand om resenärer som bestämt sig för att ställa bilen eller skippa
            flyget. I Klimatberedningen fanns en blocköverskridande enighet
            om att kapaciteten i järnvägsnätet behöver öka med minst 50 procent
            till 2020.
          </p>
          <head type="h1" xml:id="i-5CdUck1vFJvCpCjLuxyVq2">
            7 Bussar
          </head>
          <p xml:id="i-MoEGd7DWfVtVkpNNvxdxXj">
            Den tillverkning av fordon och bilsystem som finns i Sverige
            inskränker sig inte till personbilar. I landet finns världens
            näst största busstillverkare Volvo Bussar, liksom Scanias busstillverkning.
            Dessa två har dessutom stor kompetens inom forskning och utveckling
            som har som syfte att öka kapaciteten för busslösningar samtidigt
            som man minskar klimatpåverkan, exempelvis Bus Rapid Transit (BRT)
            och elbussar. BRT innebär en prioriterad och strukturerad busslinjetrafik,
            där bussen ges företräde framför bilen och på så sätt leder till
            kortare restider och därmed ökad attraktionskraft.
          </p>
          <p xml:id="i-BVyz8D5NVn1hpst4YyY77C">
            Bussar är det enda vägtransportslag där nyregistreringen av fordon
            i Sverige ökningen var 58 procent i januari 2009 jämfört med samma
            månad förra året. Detta till skillnad mot andra transportslag
            på vägsidan, såsom personbilar och lastbilar, som minskar. Under
            hela 2008 registrerades 1 210 bussar, vilket var 22 procent fler
            än 2007, då 991 stycken registrerades. Bussen har framtiden för
            sig som klimatverktyg. Dessutom finns en stor del av produktionen
            förlagd till Sverige. En nationell satsning på busstrafik leder
            alltså inte bara till klimatvinster, utan även till fler jobb
            inom landet.
          </p>
          <head type="h2" xml:id="i-J49ZuJTjapxdCi4ePa4Hgr">
            7.1 Bus Rapid Transit
          </head>
          <p xml:id="i-9ctPVJkjvZdhfc4EeY5KDF">
            Bus Rapid Transit (BRT) är en form av snabbuss som ges en tydlig
            prioritering i gaturummet och i tät trafik. Prioriteringen görs
            med hjälp av bussbanor som gör att BRT strukturerar staden och
            får spårvägsliknande egenskaper. Systemet är också förhållandevis
            billigt och går snabbt att genomföra. Ett exempel är Lundalänken
            som invigdes 2003 i Lund, anpassad för att möjliggöra framtida
            spårtrafik. De internationella exemplen är många, men Sydamerika
            brukar framhållas mest i sammanhanget. Mest känd är Curitiba,
            eftersom Volvos bussar dominerar där 3 . Volvo Bussar har 80 procents
            marknadsandel för bussar till BRT-system i Latinamerika.
          </p>
          <p xml:id="i-VC4ukfF1MyMbTjt95HK8Yr">
            Det finns ofta en föreställning om att det finns ett motsatsförhållande
            mellan utbyggnad av buss eller spårväg. Så är det inte. Snarare
            är det så att dessa två går hand i hand. Ett smart och effektivt
            bussystem kan i ett senare skede byggas om till spårväg eller
            slussa resenärer till spårvägen på anslutande sträckor. I mindre
            städer är spårväg inget alternativ, eftersom det blir för dyrt,
            och då passar en utbyggnad av Bus Rapid Transit eller trådbuss
            väldigt bra. På så sätt prioriteras busstrafiken i gaturummet
            och restiden minskar, samtidigt som tillförlitligheten och attraktionskraften
            ökar.
          </p>
          <p xml:id="i-7vtwTW9XEb6SW9Fv3MXzWW">
            Både Volvo Bussar och Scania arbetar aktivt med olika koncept
            av BRT som är speciellt anpassade för svenska förhållanden. Volvo
            har utarbetat ett konceptfordon för det nyutbyggda hamnområdet
            Eriksberg i Göteborg. Ett liknande system kan passa bra för svenska
            städer med mer än 50 000 invånare, ett tjugotal svenska städer
            skulle på detta sätt kunna modernisera och förbättra sin kollektivtrafik.
          </p>
          <p xml:id="i-Hzpk1FoT9GSScGSjj6k8eX">
            I januari 2009 presenterade KTH en förstudie: Bus Rapid Transit
            i Sverige? Kunskapssammanställning med identifiering av forskningsfrågor
            . Där konstateras att BRT är ett av de intressantaste utvecklingsområdena
            inom kollektivtrafiken internationellt sett och att Volvo Bussar
            och Scania är ledande inom utveckling av högkapacitetsbussar.
            Studien tydliggör de brister som präglar svensk stadsbusstrafik
            med låg medelhastighet, prioritering och turtäthet. BRT lämpar
            sig väl för medelstora och större tätorter, men förutsätter en
            aktiv samhällsplanering. Idag när spårvagnar är det stora modeordet
            bland politiker kan det noteras att kostnaden för ett BRT-system
            endast är en tiondel av motsvarande spårburna system. Ska kollektivtrafikens
            marknadsandel fördubblas till år 2020 är BRT en självklar framtidssatsning
            och också en av de mest kostnadseffektiva. Förstudien identifierar
            bland annat följande BRT-satsningar i Sverige: Karlstad, Kristianstad,
            Helsingborg, Jönköping, Södertälje och Stockholm.
          </p>
          <head type="h2" xml:id="i-6CPMo8mvejH9ketgFv8JfU">
            7.2 Många modeller leder till större kostnader
          </head>
          <p xml:id="i-Pk5PV26P5KWRfUBBgmueqw">
            Även inom produktion av bussar, liksom för spårvägar, krävs en
            bättre samordning av upphandling för att sänka kostnaderna för
            inköp av fordon. Av Bussbranschens Riksförbunds medlemsföretags
            drygt 10 871 bussar finns det sammanlagt 4 084 olika bussmodeller
            4 . Detta är resultatet av de små serier som bussarna tillverkas
            i, vilket delvis är en följd av de vitt skilda krav på fordon
            som ställs av landets olika trafikhuvudmän i upphandlingar. Ju
            mindre serier en buss tillverkas i desto högre blir produktionskostnaden,
            som ytterst resenären och skattebetalarna får betala. Ett annat
            exempel är att antalet varianter på olika bussdörrar är omkring
            600700 stycken. Detta leder inte bara till förhöjda kostnader
            för tillverkning, utan också till att optimal teknik inte kan
            tas tillvara, vilket drabbar resenärerna. Ersättningsbussar behöver
            allt för ofta sättas in, även om det är ganska enkla problem,
            som fel på bussdörrarna.
          </p>
          <head type="h1" xml:id="i-KMzXkrErZ2CV72ZmY4uypx">
            8 Spårvagnar och tåg
          </head>
          <p xml:id="i-FVVrjQekJAo9RYenNSPgqy">
            Sverige har sedan länge även haft en stor kompetens när det gäller
            tåg, tunnelbanetåg och spårvagnar. Stora delar av detta finns
            idag kvar i Bombardier som köpt upp svenska verksamheter inom
            området. I Sverige finns även Alstom som är ett av världens ledande
            företag inom spårtrafiksområdet, men de har för närvarande ingen
            tillverkning i landet. Det finns även några mindre företag i branschen.
            I Malmö tillverkar exempelvis Kockums specialdesignade vagnar
            för järnvägstransporter, vilket sysselsätter cirka hundra personer.
          </p>
          <p xml:id="i-EvnxUmJeXa15vbU5x6udRs">
            Bombardier har byggt vidare på Asea:s långa tradition av att
            bygga tåg. En sammanslagning gjordes av Asea och Brown Boveri
            1988. ABB tillverkade bland annat X 2000-tågen, men även många
            andra järnvägsfordon över en stor del av Europa. ABBs tågtillverkning
            sammanslogs 1996 med Daimler-Benz järnvägssektor och det nya bolaget
            Adtranz bildades. Adtranz köptes i sin tur upp av Bombardier 2001.
          </p>
          <p xml:id="i-McaqoxyhAU9pA82juqmWsY">
            Medan många andra branscher varslar folk i dessa kristider så
            nyanställer Bombardier. I slutet av 2008 sökte företaget omkring
            100 personer i Sverige, främst tekniker och ingenjörer, men också
            annan personal. En ökad efterfrågan på spårteknik och moderna
            spårvagnar gör att behovet av arbetskraft ökar.
          </p>
          <p xml:id="i-8LnqSNVUHaeb15LyutV8Ju">
            Från Alstom rapporteras att orderböckerna är fyllda och att de
            har produktion i samtliga produktionsanläggningar. Alstom Transport
            rekryterade 3 000 ingenjörer och chefer över hela världen under
            2007 och är på väg att upprepa det under 2008. Under det brutna
            räkenskapsåret 2007/2008 redovisade Alstom Transport en försäljningsökning
            på 39 procent i jämförelse med föregående år.
          </p>
          <p xml:id="i-UJg949KxVCtMQR9Q68Av8L">
            Swedtrain är en branschförening inom spårburen trafik, rälsfordon
            och tillhörande infrastruktur. De ser rekryteringsbehov framförallt
            bland yrkesarbetare och ingenjörer. Miljöpartiet instämmer i deras
            huvudbudskap att en stark järnväg i Sverige är en förutsättning
            för en livskraftig tillverkande järnvägsindustri. De hinder som
            finns idag är bland annat brist på yrkesfolk och kompetent arbetskraft.
            För liten spårkapacitet och brist på effektiva järnvägsterminaler
            försvårar konkurrensen att köra gods på järnväg istället för på
            väg. Swedtrain lyfter fram järnvägsforskning som en nyckelfaktor
            för sektorns och industrins framgång. De länder som inte beställer
            nya fordon riskerar att framöver förlora sin verksamhet till andra
            länder som är mer offensiva med satsningar på kollektivtrafik.
          </p>
          <p xml:id="i-Legxs6ZkTfNCvwLW6NF5go">
            Swerig är en paraplyorganisation för svenska företag som tillverkar
            järnvägsprodukter för export. Organisationen har knappt 40 medlemmar,
            bland andra ABB, Bombardier, SKF, Euromaint, Banverket Produktion
            och SSAB. Enligt Swerigs bedömning berörs deras marknad inte av
            den ekonomiska krisen i någon större utsträckning. Många länder
            satsar på infrastruktur, både från klimat- och miljösynpunkt och
            för att dämpa arbetslösheten och skapa förutsättningar för tillväxt.
            Stora investeringar planeras på många håll, EU satsar till exempel
            stort i Centraleuropa. Branschen har brist på kompetent arbetskraft,
            framförallt ingenjörer med järnvägtekniskt kunnande. Vissa större
            bolag skolar om anställda för att kunna arbeta med järnvägen.
            I branschen inkluderas de stora järnvägslinjerna såväl som tunnelbana,
            spårvägar och pendeltåg. Sverige ligger långt framme på järnvägssidan
            och många företag har särskilda spetskompetenser.
          </p>
          <head type="h3" xml:id="i-LvBee5kQNHShXyaKfh7E41">
            8.1.1 Spårvägar på framfart
          </head>
          <p xml:id="i-6fC2HsKPpZ5ABPD9BNV6fJ">
            Internationellt ser framtiden för branschen för light rail (en
            typ av modern spårvagnsteknik) mycket ljus ut 5 . I dagsläget
            finns 29 500 km light rail i drift och 44 000 tillhörande fordon
            i världen. Den största potentialen för tillväxt finns i länder
            som inte har spårvägssystem, såsom USA och Kina. Light rail-fordon
            utgör 15 procent av den globala spårvagnsflottan och den övervägande
            majoriteten finns i Västeuropa där de utgör 40 procent av flottan.
            Beräkningar baserade på ett spårvagnsfordons livslängd, som är
            ca 30 till 40 år, leder till slutsatsen att det behövs ungefär
            1 500 fordon årligen enbart för att ersätta den befintliga flottan.
            I dagsläget görs inte detta. Anledningen är att många kortare
            fordon ersätts med längre som har större kapacitet och att det
            finns begränsade ekonomiska resurser i många av de länder som
            har stora spårvagnsflottor, exempelvis Östeuropa. Det nuvarande
            årliga marknadsvärdet i världen är ungefär 1,6 miljarder euro
            för nya fordon och 1,9 miljarder euro för service av fordon som
            är i drift. Framtida upphandlingar av fordon kan delas in i två
            områden. Ett område rör investeringar i nya light rail-system
            och ett rör ersättning av fordon i befintliga system. Inom båda
            dessa områden kommer det sannolikt att finnas stora behov framöver.
            Under åren 19852008 har 17 nya spårvägssystem öppnats i Frankrike
            6 . Ytterligare tre tillkommer fram till 2011, och många utbyggnader
            planeras i befintliga system. Spårvägsprojekten kombinerar stadsförnyelse
            med miljöfrågor, vilket innebär minskad biltrafik och ökad användning
            av kollektivtrafik.
          </p>
          <p xml:id="i-N8EUfeGpys5ufCPRBrL315">
            Redan nu arbetar flera svenska städer aktivt med att planera
            för spårvägssystem. Den 18 september 2009 bildades föreningen
            Spårvagnsstäderna av Sveriges största kommuner och trafikhuvudmän.
            Föreningen ska underlätta utbygganden av spårvägar för spårvagnstrafik
            7 . Syftet är att underlätta samarbete, finansiering och att arbeta
            för en förenkling av tillståndsprocesserna för att bygga spårväg.
            Föreningen har sex medlemmar: Stockholm, Göteborg, Malmö, Norrköping,
            Helsingborg och Lund. Ytterligare tre medlemmar bedöms vara aktuella.
          </p>
          <head type="h1" xml:id="i-WSeF8qzJTiXZi4dvw9rz76">
            9 Fordonsforskning
          </head>
          <p xml:id="i-SaekCW2SK9uWNY3PVMEegD">
            Enligt trafikutskottets inventering av pågående forskning inom
            transportområdet går huvudparten av pengarna till utveckling och
            forskning till vägtrafik och ungefär en tiondel till spårtrafik.
            Under 2007 gick 78 procent av de statliga medlen inom forskning,
            utveckling och demonstration (FUD) till vägtrafik, 12 procent
            gick till spår, 6 procent till luftfart och 4 procent till sjöfart
            8 . Med regeringens politik har en ännu större andel av forskningspengarna
            förts över till vägtrafiken, i första hand på personbilssidan.
          </p>
          <p xml:id="i-F4hwomR9mYrnZFQBkd8Zr1">
            Regeringen har anslagit medel till fordonsforskning genom Vinnova
            i proposition 2008/09:50 Ett lyft för forskning och innovation.
            Pengarna ska fördelas utifrån ett avtal mellan staten och fordonsindustrin.
            Under 2009 uppgår summan till 330 miljoner kronor, under 2010
            till 390 miljoner kronor och 2011 till 450 miljoner kronor 9 .
            Dessa forskningspengar går enbart till vägtrafikfordon, och de
            fordonstillverkare som ingår i samarbetet är Saab, Volvo, Volvo
            Cars, Fordonskomponentgruppen och Scania. Programmet är koncen-trerat
            till personbilar, inga pengar har hittills fördelats till bussar.
            Tanken är att angelägna forskningsprojekt ska finansieras till
            hälften med statligt stöd och med andra hälften av branschen.
            Enligt programavtalet ska projekt inom klimat och miljö utgöra
            67 procent och projekt inom säkerhet 33 procent.
          </p>
          <p xml:id="i-FzQ7DRUebrq7nLNnz7yibo">
            I december 2008 beslutade regeringen att lägga 3 miljarder kronor
            till forsknings- och utvecklingsverksamhet till fordonsbranschen
            via aktiebolagsform (regeringens proposition 2008/09:95). Bolagets
            namn är Fouriertransform, och arbetet pågår nu med att fördela
            pengar. Bolaget ska, enligt Näringsdepartementet, kunna engagera
            sig i åtgärder i brett spektrum där behoven uppstår 10 . Syftet
            är inte att konkurrera med Vinnovas forskningsinsatser utan att
            huvudsakligen ägna sig åt kommersiella projekt som ett instrument
            i fordonskrisens spår. Med fordonsklustret avses i första hand
            företag som tillverkar vägfordon. Regeringens prioritering ligger
            i första hand på att stötta den delen av fordonsbranschen som
            har sämst framtidsutsikter.
          </p>
          <head type="h2" xml:id="i-YKkN93YTY2r8Rq5SxExWpi">
            9.1 Åtgärder med snabba resultat
          </head>
          <p xml:id="i-Gk7hnCZ5aQTE631nmNtZxM">
            Utbyggnaden av höghastighetsbanor ligger långt fram i tiden.
            I väntan på det krävs andra åtgärder som kan höja hastigheterna
            på befintliga spår. Ett par exempel är Gröna Tåget och hastighetshöjande
            åtgärder på Södra stambanan.
          </p>
          <head type="h3" xml:id="i-RihaL3Jcp4SmS9p8WSK8JV">
            9.1.1 Gröna Tåget snabbt sätt att korta restiderna 11
          </head>
          <p xml:id="i-TNzuJK7rWgDujfei1DVb4M">
            Tanken med Gröna Tåget är att uppgradera hastigheterna på framför
            allt befintliga spår, med målsättningen att skapa en uppföljare
            till X 2000. Gröna Tåget är ett fordonsforskningsprogram som initierats
            av Banverket i avsikt att bygga upp kompetens och förmåga att
            både utveckla och upphandla nästa generations snabbtåg med anpassning
            till svenska och nordiska förhållanden. I detta ingår att tåget
            ska vara flexibelt och kunna användas i olika slags trafik långväga
            och mer kortväga, i långa tåg och kortare. Det ingår också att
            tåget ska vara skonsamt mot spåret och att tåget ska kunna köra
            utan att skaka alltför mycket på icke-perfekt spår. Gröna Tåget
            är ett motorvagnståg och har all drivkraft under golvet, det vill
            säga inte ett enda lok som driver hela tåget. Denna teknik sänker
            kostnaden och energiförbrukningen med cirka 30 procent i relation
            till X 2000 vid högre hastighet. Bombardier är en viktig aktör
            i projektet. Därför är framtida allianser med dem intressanta
            även ur denna aspekt.
          </p>
          <p xml:id="i-HhBUhvwfCnaqTBP5bCAsb9">
            De tre främsta investeringarna som krävs för att möjliggöra Gröna
            Tåget är 1) en uppgradering av signalsystemet, 2) en uppgradering
            av kontaktledningen och 3) en vidareutveckling av Gröna Tåget
            (det vill säga själva tåget). Från beslut till genomförande skulle
            ett helhetskoncept med Gröna Tåget, inklusive uppgradering av
            signalsystem och kontaktledningar, ta i storleksordningen fem
            år, kanske till och med fyra år om processen påskyndas. Om ett
            beslut skulle tas 2010 innebär det att konceptet skulle stå klart
            2015. Vid den tidpunkten är X 2000 25 år gammalt.
          </p>
          <p xml:id="i-LD18HCCT16BQYRvLsMzJiq">
            Vad gäller en uppgradering av signalsystemet ligger det i dagsläget
            ganska långt ner på Banverkets prioriteringslista. Istället avvaktar
            Banverket det nya europeiska signalsystemet där huvudlinjerna
            ska vara klara 20252030. Miljöpartiet föreslår att det nuvarande
            systemet uppgraderas under tiden för att på så sätt möjliggöra
            högre hastigheter. För att möjliggöra högre hastigheter krävs
            en uppgradering av kontaktledningen, en oundviklig åtgärd som
            i så fall skulle påskyndas. Om hastigheten stiger krävs också
            mer tätt liggande förbigångsstationer.
          </p>
          <p xml:id="i-NuXrEECx7EUqbKMf8Z4H6a">
            Gröna Tåget beräknas kunna gå upp till 250 km/h på stambanorna.
            Maxgränsen för X 2000 ligger idag på ungefär 200 km/h. Gröna Tåget
            kan sannolikt utvecklas till att gå ungefär 300 km/h på nya höghastighetsbanor.
            Tågen beräknas bli något dyrare än ett tåg med dagens teknik,
            men skillnaden är inte särskilt stor. Det stora problemet handlar
            inte om kostnaden för själva tåget, utan vem som ska bekosta utvecklingen
            av tåget. Kanske skulle en samfinansiering mellan industrin och
            staten kunna vara en lösning.
          </p>
          <p xml:id="i-YFPQTJDgTfy4uViGsNdkRq">
            Likaväl som regeringen nu satsar utvecklingspengar till bilindustrin,
            skulle pengar kunna avsättas för utveckling av Gröna Tåget. Arbetstillfällen
            i Sverige handlar framförallt om ingenjörsarbete vid utvecklingen.
            Tillverkningen görs i ett flertal länder, framförallt i Europa.
            Slutmontaget utgör 510 procent av förädlingsvärdet och är en mindre
            del än ingenjörsarbetet. Den svenska tågindustrin hade kanske
            varit nedlagd idag om det inte hade varit för X 2000. SJ drev
            frågan om ett nytt tågtrafiksystem. Det säger något om vikten
            av att ligga först och vara pådrivande i utvecklingen av ny tågteknologi.
          </p>
          <p xml:id="i-8uWTCq24PYajDc5gkNQLXQ">
            Om SJ, som är den dominerande operatören idag, skulle beställa
            200 vagnar inom fem år, skulle säkert finansiering ordnas via
            industrin med cirka 500600 miljoner kronor i utvecklingskostnader.
            Om beställaren är försiktig och bara beställer 50 vagnar kommer
            de att bli väldigt dyra. Säkert kan en del av finansieringen ske
            via spin-off-affärer, men det är osäkert om industrin vill räkna
            hem det i förhand.
          </p>
          <head type="h3" xml:id="i-78JSXg9e9LMFvJsoud7r6M">
            9.1.2 Högre hastigheter på Södra stambanan
          </head>
          <p xml:id="i-L9f1AuB7Gp2FshdYbSFQXF">
            Genom att rusta upp Södra stambanan kan både kapaciteten öka
            och restiderna minska. Det är åtgärder som både ger stor effekt
            och som går snabbt att genomföra. Det är i stort sett bara att
            stoppa spaden i jorden. Stambanan, som är ett nätverk med 24 kommuner
            samt Region Skåne och Regionförbunden i Jönköpings, Kalmar och
            Kronobergs län som medlemmar, arbetar redan med järnvägs- och
            utvecklingsfrågor med fokus på Södra stambanan.
          </p>
          <p xml:id="i-N4q6wmsJ5tfnLSC6AmyxnJ">
            De åtgärder som krävs för att höja hastigheterna på Södra stambanan
            är bland annat bättre underhåll, byte av luftledningar och räls
            samt kapacitetsförbättrande åtgärder som förbigångsspår vid de
            värsta flaskhalsarna. För att sänka restiden för banan behövs
            bland annat kurvuträtningar och ny sträckning mellan Gripenberg
            och Nässjö. Om allt detta genomförs kan restiden mellan Stockholm
            och Malmö sänkas med nästan 19 minuter. En viktig effekt av den
            ökade hastigheten på banan blir att restiden för tågen mellan
            Nässjö och Alvesta respektive mellan Alvesta och Hässleholm då
            kan pressas till strax under 30 minuter. Det förbättrar förutsättningarna
            för resenärer som kommer med, eller ska resa vidare med, anslutande
            tåg i dessa tre orter.
          </p>
          <p xml:id="i-QmFi5UucoxfY7mhC6odCUv">
            Att satsa på kapacitetshöjande åtgärder inom järnvägen är arbetsintensivt
            och leder till arbetstillfällen. Kostnaden för åtgärder som höjer
            kapaciteten och hastigheterna på Södra stambanan ligger på 4 miljarder
            kronor. Dessa åtgärder är bland annat underhåll, nya spår och
            upprustningar av befintliga spår och kräver arbetskraft från byggsektorn.
          </p>
          <p xml:id="i-JSjioDzVk26XMNAsK3hYnw">
            Miljöpartiet anser att åtgärder för att uppgradera hastigheterna
            på Södra stambanan bör prioriteras. Miljöpartiet anslår 33 miljarder
            kronor mer till drift och underhåll av järnvägen som delvis kan
            användas i detta syfte under 20102021. Miljöpartiet anslår 188
            miljarder kronor till investeringar i järnväg 20102021. Regeringen
            har angett att minst hälften av de 217 miljarder som anslagits
            till nya investeringar i infrastruktur 20102021 ska gå till investeringar
            i nya vägar, vilket gör att deras anslag till järnvägen i bästa
            fall bara blir 108,5 miljarder kronor. Miljöpartiets förslag innebär
            alltså att det blir minst 80 miljarder kronor extra till järnvägsinvesteringar.
          </p>
          <head type="h1" xml:id="i-aZGYU3wjAZRd6b4a96XiA">
            10 Miljöpartiets förslag
          </head>
          <p xml:id="i-6evPCHbxb7vtsZTF6br1cS">
            Miljöpartiet anser att staten bör vara motor i att driva på en
            fordonsutveckling som leder till en utveckling av klimatsmarta
            transporter. Att resa tillsammans istället för en och en i en
            bil är oslagbart för att nå det målet. Den här typen av satsningar
            och prioriteringar fyller givetvis främst de ambitioner som Miljöpartiet
            företräder på klimatområdet. Men en viktig samlad effekt av dem
            blir också att de ger en stark ekonomisk stimulans till en bransch
            som är strategiskt viktig för Sverige i framtiden. De har alltså
            även en viktig strukturellt styrande effekt på industriområdet.
          </p>
          <head type="h2" xml:id="i-T6Ev9q63UDYDj9vtBqo5Vs">
            10.1 Nytt forskningsprogram: Hållbara transporter
          </head>
          <p xml:id="i-LZVP9kwMgFqbrn9jCdQhnD">
            Miljöpartiet föreslår ett nytt anslag i transportforskningen
            på 300 miljoner kronor per år. Vi menar att framtidsbranscher
            som spårvagnsproduktion, utveckling av smarta omlastningscentraler
            och energieffektiva sjötransporter måste få möjlighet att utvecklas.
            Genom att satsa på framtidens logistik och infrastrukturlösningar
            skapar vi utrymme för nya växande näringar som både skapar jobb
            och bidrar till en hållbar utveckling.
          </p>
          <p xml:id="i-5tBa5Gy5pUAWrxXGsgpc8b">
            I Sverige verkar fyra av världens största företag inom kollektivtrafikbranschen,
            tre av dessa har tillverkning i landet. Strategiska och snabba
            satsningar på den svenska kollektivtrafiken kan skapa ett klimatsmartare
            Sverige och nya arbetstillfällen på kort sikt. Samtidigt ges en
            redan livskraftig industrisektor möjlighet att utveckla nya produkter,
            öka sin kompetens och därmed också öka den svenska konkurrenskraften
            internationellt. Runt om i världen görs nu miljardinvesteringar
            i utbyggd kollektivtrafik, genom att satsa på forskning och utveckling
            i Sverige kan vi ta marknadsandelar på en snabbt växande världsmarknad.
          </p>
          <p xml:id="i-LCkuCs2nwqmf74eW63XWMB">
            Satsningen, som fyllt utbyggd omfattar 450 miljoner kronor årligen,
            delas upp i tre separata forskningsprogram: ett med fokus på fordonsutveckling
            i kollektivtrafiken, ett på infrastruktur med fokus på spår och
            teknik för omlastning och ett tredje på miljösmarta sjötransporter.
          </p>
          <head type="h3" xml:id="i-RpzeAceYC39SraFffu6q4z">
            10.1.1 Utveckling av kollektivtrafikfordon
          </head>
          <p xml:id="i-hzQsQzC9a7xv2s5XMEnXm">
            Cirka 125 miljoner kronor som används som statlig delfinansiering
            till 50 procent när branschen kan finansiera den andra hälften.
            Fokus är utveckling och implementering av ny teknik av främst
            spårfordon, men även bussar. Ett viktigt projekt är bland annat
            Gröna Tåget som syftar till att utveckla ett höghastighetståg
            som kan fungera både på befintliga banor och på höghastighetsbanor.
            Några av de viktigaste aktörerna i branschen är Volvo Bus, Scania
            och Bombardier.
          </p>
          <head type="h3" xml:id="i-R95dVFWKnoPYQyveu42aZS">
            10.1.2 Utveckling av spårinfrastruktur och teknik för omlastning
          </head>
          <p xml:id="i-NdmtVxi62gpQ2L2tkh7wVf">
            Cirka 125 miljoner kronor som används som statlig delfinansiering
            till 75 procent när branschen kan finansiera en fjärdedel. Fokus
            är att finna smarta lösningar för omlastning mellan energieffektiva
            transportslag såsom sjöfart och järnväg. Avgörande är att finna
            demonstrationsprojekt som blir en katalysator för en reell användning.
          </p>
          <head type="h3" xml:id="i-8fjGHDExttu19Cy3YRVi3k">
            10.1.3 Utveckling av miljösmart sjöfart
          </head>
          <p xml:id="i-CgA2mZF9s6VXiQ3yfzH6Uj">
            Cirka 50 miljoner kronor. Staten bidrar med en tredjedel och
            branschen resten. En god utgångspunkt är att bygga vidare på den
            plattform som finns vid Sjöfartens Utredningsinstitut. Viktiga
            ingredienser är biogasdrift, energieffektivisering och luftkvalitet.
            Även här är demonstrationsprojekt avgörande.
          </p>
          <p xml:id="i-6JohBmW3sX16LQWpnjT4MC">
            En viktig del i programmen blir även att genomföra demonstrationsprojekt,
            för att underlätta smarta idéer att bli verklighet mer än på ritbordet.
            Idag stannar många projekt på idéstadiet då medel för demonstrationsprojekt
            ofta saknas. Staten kan bli den länk som får utvecklade idéer
            att bli kommersiellt gångbara. Samtliga program handhas av Vinnova
            som huvudpart, med uppgift att knyta andra berörda aktörer till
            sig: branscher, organisationer och myndigheter.
          </p>
          <p xml:id="i-QXXZcZkSY8F7QP3zT8Lf6C">
            Det nya anslaget trappas upp under tre år för att nå 300 miljoner
            2012 (tabell nedan).
          </p>
          <table>
            <row xml:id="i-ER87dLYovFrZsChiubwniM">
              <cell>
                Anslag
              </cell>
              <cell>
                Specifikation
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-S3mE9vYrf7eXyRf6w6Qpvn">
              <cell>
                1:2
              </cell>
              <cell>
                Forskningsprogram: Hållbara transporter
              </cell>
              <cell>
                100
              </cell>
              <cell>
                200
              </cell>
              <cell>
                300
              </cell>
            </row>
          </table>
          <head type="h2" xml:id="i-BzWRapJutQfWQXWvYqcArB">
            10.2 Nytt forskningsprogram: Helhetslösning för biogas
          </head>
          <p xml:id="i-Q8vhZANrjRunHu743DPPi4">
            Den största klimatpolitiska utmaningen i Sverige finns i transportsektorn.
            Inom el- och värmesektorn har vi goda möjligheter att ersätta
            fossila bränslen med biobränslen, och det har vi redan gjort till
            stor del. Bilar, lastbilar, bussar, flygplan och fartyg drivs
            nästan uteslutande med oljebaserade drivmedel. För att bryta oljeberoendet
            och koldioxidutsläppen behövs både snålare fordon och ändrade
            trafikmönster. Men vi behöver också använda så mycket förnybara
            bränslen vi kan få fram på rimliga ekonomiska, ekologiska och
            sociala villkor. Biogas har alla förutsättningar att bli ett av
            de drivmedel på vilket vi driver framtidens fordon. Det finns
            en bred enighet om att biogas är det mest miljövänliga fordonsbränslet
            som finns kommersiellt tillgängligt i dagsläget. Det är därför
            strategiskt viktigt att framför allt öka biogasanvändningen vad
            gäller drivmedel.
          </p>
          <p xml:id="i-TMrVrkNqA6yHKfncZqv9Zr">
            Vi vill därför föreslå ett särskilt forskningsprogram med fokus
            på en helhetslösning för biogas på 100 miljoner kronor per år.
            Detta bör riksdagen ge regeringen tillkänna som sin mening. Syftet
            är att belysa och utveckla behovet av teknikutveckling och implementering
            av produktion, distribution och fordon för biogas. Vinnova är
            huvudpart i forskningsprogrammet, som genomförs i samarbete med
            Energimyndigheten och Vägverket.
          </p>
          <p xml:id="i-UPEuv9wmgiqCAx4EZM9Ayq">
            Den största flaskhalsen är idag produktionen av biogas. Många
            insatser krävs för att öka produktionen inom lantbruket och med
            annan råvara. Investeringsstöd för biogassektorn bör utvecklas
            så att det inte som hittills endast omfattar produktionsanläggningar
            utan även de distributionsanläggningar som har minst lika stor
            betydelse. Utbyggnad av rörnät innebär stora ekonomiska påfrestningar,
            eftersom näten byggs med överkapacitet i ett inledningsskede innan
            marknaden hunnit utvecklas så att kapaciteten utnyttjas fullt
            ut. Investeringskostnaden för en fullskaligt utbyggd infrastruktur
            för biogas beräknas till miljardbelopp. Avgörande för en snabbt
            ökande användning av biogas som drivmedel är naturligtvis även
            tillgången till tankställen. Arbetet med att producera flytande
            biogas pågår och behöver också underlättas i form av teknikutveckling
            och pilotanläggningar.
          </p>
          <p xml:id="i-PdwTqZkpzn7z5MCDmUzeq8">
            Sammanfattningsvis behöver det utvecklas lösningar för hur biogasen
            som drivmedel ska kunna fungera i hela kedjan. Det är alltid den
            svagaste länken som avgör den totala effekten. Om verktyg för
            distribution saknas kan inte biogasproduktion eller försäljning
            av biogasfordon optimeras.
          </p>
          <head type="h2" xml:id="i-H7KTPuLjiwY6RMGx3KL2EH">
            10.3 Klimatkrav i befintliga forskningsprogram
          </head>
          <p xml:id="i-FRNHQAbtY8TQtxWg4zFV9J">
            Miljöpartiet anser att de forskningsmedel som regeringen har
            anslagit via Vinnova till fordonsforskning bör fördelas till projekt
            som leder till långtgående reduktioner av klimatpåverkan utifrån
            EU:s och Sveriges klimatmål, utan att äventyra andra hälso- eller
            miljökrav. Detta bör riksdagen ge regeringen till känna som sin
            mening. Att ställa denna typ av krav på energieffektivisering
            är också ett sätt att skapa ett incitament för personbilsbranschen
            att anpassa sig till de krav som kommer att finnas i framtida
            fordonsflottor. Att fördela forskningsmedel utan specifika krav
            är att göra branschen en björntjänst. För att nå målsättningarna
            om 67 procent projekt inom klimat och miljö och 33 procent inom
            säkerhet krävs en tydlig uppföljning. Annars riskerar detta att
            bli ett industristöd mer än ett forskningsstöd.
          </p>
          <p xml:id="i-XZmgFnNRQNbAD9FWoDdh98">
            Miljöpartiet anser att det är smart att satsa på framtidsbranscher
            inom fordonstillverkning för kollektivtrafiken som både har vind
            i seglen och möjligheter att expandera, istället för att satsa
            alla pengar på en bransch med både finansiella och miljömässiga
            problem. Ur ett ekonomiskt långsiktigt perspektiv bidrar sådana
            investeringar sannolikt både till större samhällsnytta och till
            ekonomisk stabilitet. Miljöpartiet anser därför att även spårburen
            fordonsindustri bör få ta del av de 3 miljarder kronor som regeringen
            har anslagit i bolaget för fordonsforskning. Detta bör riksdagen
            ge regeringen tillkänna som sin mening. Styrelsen för bolaget
            bör därför ha representanter med från bland annat Banverket, Vinnova,
            Bombardier och Alstom.
          </p>
          <p xml:id="i-Mu8v1LkavwFu7FNF6cnRb1">
            Miljöpartiets tidigare krav om att ställa klimatkrav i anslutning
            till fördelning av dessa medel står självklart fast, enligt motion
            2008/09:Fi12. En del av den nuvarande krisen inom fordonsindustrin
            härrör ur dess hittillsvarande oförmåga att se kraften i klimatutmaningen
            och vilka krav den ställer på nya klimatsnåla produkter. En del
            av ansvaret delas också av lagstiftaren som inte i tillräcklig
            utsträckning ställt krav på effektivisering och minskade utsläpp.
          </p>
          <p xml:id="i-DnYFikTeZ6zrxEK3QHxdJB">
            För att det ska vara berättigat med stöd i den omfattning som
            regeringen föreslår menar vi att det också måste bygga på en gemensam
            bild av läget när det gäller framtida behov av energieffektivisering
            och utsläppsminskningar. Till exempel vet vi redan idag att de
            bränsleregleringar som EU beslutat om och som kommer att träda
            i kraft under kommande år är fullständigt otillräckliga för att
            klara den klimatomställning vi står inför. Innan ny forskning
            och produktutveckling sätts i gång krävs ett rejält analysarbete
            kring vilken typ av fordon och vilka utsläpp som kan tillåtas
            från fordonsflottan och att de projekt som sedan startas tar sin
            utgångspunkt i en sådan analys. Miljöpartiet menar därför att
            det måste vara ett uttalat mål för den forskning som bedrivs,
            både när det gäller lätta och tunga fordon, att den utgår ifrån
            den verklighet vi står inför och de krav på utsläppsminskningar
            som krävs för att klara klimatmålen, t.ex. i form av tvågradersmålet.
          </p>
          <head type="h2" xml:id="i-7UH5VbT22gJHseovKAqSFw">
            10.4 Beskattning av fossilgas riskerar att drabba investeringar
            i biogas
          </head>
          <p xml:id="i-L64MBaPV5MkFHhY9YnzZYu">
            Regeringen har föreslagit att fossilgasens undantag från koldioxidbeskattning
            ska slopas. Eftersom en stor del av biogasen blandas med fossilgas
            till s.k. fordonsgas riskerar detta att även minska användningen
            av biogas samt lägga krokben för investeringar i biogas framöver.
          </p>
          <p xml:id="i-YZ5GCoaAxoYvLAzEq9cwxe">
            I början när fordonsgasen introducerades var andelen naturgas
            större totalt sett, men nu är biogasen uppe i 65 procent i genomsnitt
            enligt Biogasföreningen. Svenska Biogasföreningen ser en beskattning
            av fossilgasen som rimlig i ett senare skede, då marknaden för
            biogas stabiliserats och vuxit sig starkare. I dagsläget riskerar
            en skattehöjning på fossilgas att leda till att fler kommer att
            köra på diesel.
          </p>
          <p xml:id="i-3BqNak77RfgdJA3i9udXqg">
            Fossilgasen har hitintills hjälpt till att stötta biogasen på
            så vis att den kan fungera som backup om biogasen tar slut, som
            har varit fallet i exempelvis Stockholm. En höjd skatt på fossilgas
            kan påverka detta förhållande. För att våga satsa på att köra
            en gasbil så måste tillgången på gas vara säkrad. En av de vanligaste
            invändningarna mot gasbilar är att tillgången på gas är så dålig.
            I Syd- och Västsverige är tillgången på gas god, mycket på grund
            av att man distribuerar via naturgasnätet. Det är också i denna
            del av Sverige som marknaden för gasbilar är starkast.
          </p>
          <p xml:id="i-A8nFKmnYbVpDArFoRZmr8i">
            Just nu befinner sig biogasmarknaden i ett känsligt läge, eftersom
            infrastruktur och distribution inte fungerar tillfredsställande.
            Hittills har det tydligaste incitamentet för biogasen varit priset.
            Den har tack vare skattesubventionen kunnat konkurrera med fossilbränslena.
            Om skatten på biogas höjs i detta läge riskerar investeringar
            i infrastruktur, produktion och fordon att utebli, eftersom lönsamheten
            blir osäker.
          </p>
          <p xml:id="i-SMJVs3ZcRXDe3K3RAb1STt">
            Miljöpartiet är i grunden positivt till skattehöjningar av fossila
            bränslen, men nuvarande förslag medför stora risker att en positiv
            utveckling av biogasen förhindra. Därför föreslår vi avslag på
            regeringens förslag om skattehöjning för fossilgas.
          </p>
          <head type="h2" xml:id="i-KkNRFzCeqM3h41du4ha4FA">
            10.5 Klimat- och konjunktursatsning 20102012
          </head>
          <p xml:id="i-MLYs7kN5NVFt1Fp4HRfNzN">
            Miljöpartiet presenterar en samlad klimat- och konjunktursatsning
            20102012 som innehåller ett antal åtgärder både för att förbättra
            järnvägens förutsättningar att ta marknadsandelar från flyg och
            lastbil samt för att bidra till arbetstillfällen under lågkonjunkturen.
            Åtgärderna går att initiera snabbt och är en blandning av reinvesteringar
            och nyinvesteringar. Klimat- och konjunktursatsningen är en vidareutveckling
            av Miljöpartiets närtidssatsning i budgeten för 2009 och det extra
            anslag på 1 miljard kronor under 2009 och 2010 som Miljöpartiet
            föreslog i en följdmotion på regeringens vårproposition 2009.
          </p>
          <head type="h2" xml:id="i-8k1qqog6UjrBrfS5aM11mC">
            10.6 Främja byggandet av Bus Rapid Transit (BRT)
          </head>
          <p xml:id="i-EoMqqRSTEtTCDrWSdpfhAE">
            Av regeringens budgetproposition för 2009 framgår att etappmålet
            för ett ökat resande med kollektivtrafik inte har uppnåtts, men
            trots detta föreslås inga kraftfulla åtgärder. Miljöpartiet anser
            att Vägverket i alltför hög grad har fokus på framkomlighet för
            person- och lastbilar och att den mer energisnåla och klimatvänliga
            kollektivtrafiken ofta får stå tillbaka. Miljöpartiet föreslår
            att Vägverket ges i uppdrag att avsätta 12 miljarder kronor under
            planeringsperioden 20102021 till åtgärder som ökar kollektivtrafikens
            andel av persontransporterna. Detta bör riksdagen ge regeringen
            tillkänna som sin mening. I detta kan BRT ha en betydande roll
            för att öka kollektivtrafikens attraktivitet.
          </p>
          <p xml:id="i-VTA585Dx7CcZaePWhYzVgb">
            För att minska problemen med små serier som leder till dyra produktionskostnader
            krävs bättre samordning av upphandlingen. Den viktigaste åtgärden
            för att få till stånd en bättre samordning av upphandling av bussar
            är att Sverige ansluter sig till EU:s nya bussdirektiv, som innebär
            gemensamma krav vid upphandling. Detta bör riksdagen ge regeringen
            tillkänna som sin mening.
          </p>
          <head type="h2" xml:id="i-WHMK4jPAQvaW21SGYE2xQT">
            10.7 Statlig satsning på spårvägar
          </head>
          <p xml:id="i-XdT8SyHqEzRJS963raHReV">
            Miljöpartiet anser att en av de viktigaste åtgärderna för att
            öka kollektivtrafikens attraktionskraft i de större städerna är
            investeringar i spårvägar. Miljöpartiet föreslår en statlig delfinansiering
            för spårvägsutbyggnad i större städer med 24 miljarder kronor
            de närmaste femton åren. Detta bör riksdagen ge regeringen tillkänna
            som sin mening. De enskilda kommunerna har ofta inte tillräckliga
            medel, och det behövs en motor och statlig finansiär för att få
            kommunerna att gå vidare med att utveckla och genomföra spårvägsutbyggnaden.
          </p>
          <p xml:id="i-MhtvaCaqGFCdXyaCLaYCNS">
            Utöver finansiella medel krävs ett nationellt kompetenscentrum
            för spårvägsutbyggnaden. Många kommuner har inte möjlighet att
            införskaffa den kompetens som krävs på egen hand. Därför föreslår
            vi att Banverket får till uppgift att bygga upp ett nationellt
            kompetenscentrum som kan fungera som en motor i spårvägsutbyggnaden
            runtom i landet. Detta bör riksdagen ge regeringen tillkänna som
            sin mening.
          </p>
          <p xml:id="i-PaQwM9Tbn1LFqMb3PLpVwJ">
            En viktig fråga är att skapa samordning inför upphandlingen av
            spårvägar. På så sätt kan kostnaderna pressas rejält, både genom
            att man satsar på likartade system och genom att det blir en större
            volym på beställningen. Idag kostar kollektivtrafikfordon ofta
            extra på grund av lokala önskemål om utformning etc. Ibland leder
            specifika krav även till försämrad effektivitet i utförandet,
            eftersom den optimala tekniska lösningen inte kan tas till vara.
          </p>
          <p xml:id="i-9iKqD2AYqduCCxKucVcHD9">
            Ett aktuellt exempel är att Skånetrafiken nu föreslagit en samordning
            mellan de städer i Skåne som planerar spårvägar, dvs. Lund, Malmö
            och Helsingborg, för att sänka kostnaderna. Sådana här samordningar
            behöver naturligtvis inte begränsas till Sverige. Även i våra
            grannländer Norge och Danmark finns starkt intresse för utbyggnad
            av kollektivtrafiken. De spårvagnar som Norrköping nu köper in
            görs i samband med en större australiensisk order. Genom samordning
            av upphandlingar av kollektivtrafiksystem ökar volymerna på beställningarna
            och kostnaderna sänks. Större volymer på beställningar leder också
            till bättre möjligheter för leverantören att planera produktionen
            långsiktigt och vid behov lägga delar av tillverkningen i anslutning
            till beställaren.
          </p>
          <head type="h2" xml:id="i-3CdRGFzMeTyY4MDfmWWpZv">
            10.8 Ge förutsättningar för långsiktig planering och utveckling
          </head>
          <head type="h3" xml:id="i-FrUXnXBuPEpmx4pLQMNgEF">
            10.8.1 SJ ska verka för de transportpolitiska målen och klimatmålen
          </head>
          <p xml:id="i-D355ypVppMt1yMxHexjF3L">
            Av flera orsaker har SJ idag begränsade möjligheter att satsa
            på utveckling av fordonsparken. De två främsta handlar om utdelningskravet
            till staten och osäkerheten inför framtiden med anledning av regeringens
            förslag till avreglering av den interregionala tågtrafiken.
          </p>
          <p xml:id="i-KjceTaGHqMVSd4vmCvTvYN">
            SJ har ett utdelningskrav att leverera en del av sin vinst till
            staten. Detta vinstkrav försvårar möjligheterna för SJ att göra
            investeringar som bidrar till att de transportpolitiska och klimatpolitiska
            målen nås. Miljöpartiet anser att kravet på SJ bör omformuleras
            så att det ingår i SJ:s uppdrag att verka för att de transportpolitiska
            målen och klimatmålen nås samt att tågtrafiken upprätthålls och
            utvecklas. Detta bör riksdagen ge regeringen tillkänna som sin
            mening.
          </p>
          <head type="h3" xml:id="i-HkvyBcneLP9PnBgmAv4MhM">
            10.8.2 SJ bör få fortsatt ensamrätt till interregional trafik
          </head>
          <p xml:id="i-QUGrYJuek6v6xSCcKaJWyf">
            Regeringen planerar just nu för en avreglering av den interregionala
            trafiken. Detta bidrar till en osäkerhet för SJ som inte vet om
            de kommer att trafikera de enda lönsamma linjerna mellan Sveriges
            storstäder i framtiden eller inte. SJ var drivande i att ta fram
            X 2000 för ett tjugotal år sedan. Att SJ inte tar en mer drivande
            roll i utvecklingsarbetet av till exempel Gröna Tåget beror delvis
            på detta faktum att osäkerheten om den framtida trafikeringen
            är för stor. Detsamma gäller förstås även för andra kommersiella
            aktörer som kommer att ha svårt att veta om det är värt att investera
            i ny teknikutveckling för en osäker marknad. Miljöpartiet anser
            därför att SJ bör få en fortsatt ensamrätt till trafikering i
            interregional trafik. Detta bör riksdagen ge regeringen tillkänna
            som sin mening.
          </p>
          <head type="h3" xml:id="i-D2dsSS4fD3gzi1AwBcEcGu">
            10.8.3 Banverket bör ta över Jernhusen
          </head>
          <p xml:id="i-VG2ZMtXEJArc32z7vR8vbj">
            Fastighetsbolaget Jernhusen är ett helägt dotterbolag till holdingbolaget
            AB Swedcarrier som i sin tur är helägt av svenska staten. Stationshusen
            är ett viktigt nav för tågtrafiken, inte bara för resenärer utan
            även för godstransporter eftersom vissa terminaler för omlastning
            och uppställning ingår i Jernhusen. Som Miljöpartiet tidigare
            föreslagit i en motion på regeringens infrastrukturproposition
            (2008/09:T10) anser vi att Banverket bör få i uppdrag att överta
            de ansvarsområden som Jernhusen har idag. Detta bör riksdagen
            ge regeringen tillkänna som sin mening. Detta skulle möjliggöra
            ett mer optimerat användningssätt av den mark som finns i anslutning
            till järnvägen, för att främja en utveckling både för gods- och
            persontrafik.
          </p>
          <head type="h3" xml:id="i-Knirci73aqCRJj5pTA4bTe">
            10.8.4 Tillgången till snabba tåg behöver säkras
          </head>
          <p xml:id="i-DH5Unfda1XUZk1LtjyW9E3">
            SJ behöver beställa nya tåg. Delvis har det redan gjorts, men
            inte tillräckligt. X 2000-tågen är gamla och behöver successivt
            bytas ut. Alla prognoser pekar dessutom på att inrikesflyget kommer
            att minska i takt med förväntade ökade kostnader. Det kräver en
            satsning på högre hastigheter och större kapacitet på järnvägen.
          </p>
          <p xml:id="i-WLUji6C8jHMp97HmyGCg2e">
            Det krävs också att SJ vågar ta beslut om att uppgradera och
            förnya vagnparken. Det bör skrivas in i SJ:s bolagsordning att
            de bör säkra tillgången på fordon för högre hastigheter. Detta
            bör riksdagen ge regeringen till känna som sin mening.
          </p>
          <head type="h3" xml:id="i-WPDSTKKjjw9CPebGzP3Jx6">
            10.8.5 Statligt stöd för utbyggnad av biogas
          </head>
          <p xml:id="i-QuKaxmr7UZBgMDefE67iK2">
            Ett nationellt mål bör slås fast för att minst 10 TWh biogas
            ska produceras före 2015 samt att minst en biogasmack ska finnas
            i varje kommun senast 2020. För att målen ska nås behöver ett
            nationellt biogas­program tas fram av regeringen. Som en del av
            programmet bör alla kommuner ta fram en biogasplan för att driva
            på utbyggnaden av biogasproduktion och distribution i den egna
            kommunen. Kommuner bör exempelvis ha krav på sig att utveckla
            sin kollektiv­trafik, färdtjänst och egna fordon mot mer förnybara
            bränslen och då i synnerhet biogas. I den mån kommuner, eller
            av kommunerna anlitade företag, kommer att få ökade kostnader
            för produktion och distribution av biogas ska dessa täckas över
            statsbudgeten. Stöd till biogas bör innefatta investeringsbidrag
            för biogasanläggningar samt att bönder, innehavare av ridstall
            m.m. får betalt för den gödsel som används för rötning till biogas.
            Stöd som ges till biogasfabriker bör vara baserat på produktion
            av biogas, och inte bara som ett rakt investeringsstöd. Stödet
            ska främst vara inriktat på biogas som används för drivmedel.
            För mer information, se Miljöpartiets motion till riksdagen Mera
            biogas 2008/09:N440. Miljöpartiet föreslår ett anslag för Klimp
            under budgetperioden 20102012. Vi anser att kommuner ska kunna
            söka via Klimp för att finansiera investeringar i biogas. Detta
            bör riksdagen ge regeringen tillkänna som sin mening.
          </p>
          <p xml:id="i-3SeZJ4npHTvzeJVdhJFNoF">
            Bilden nedan visar hur många inmatningspunkter för biogas det
            finns på gasnätet i Tyskland, Österrike, Sverige och Schweiz.
            Tydligt är att detta är en typ av infrastruktur där efterfrågan
            ökar markant. Att bygga biogasnät är en kommande industriell utveckling
            med möjligheter till export kommande år. Det är viktigt att Sverige
            är med från början, både i fråga om att bygga ut våra egna system
            för biogas som drivmedel samt för att bidra med teknik i andra
            länder.
          </p>
          <p xml:id="i-RXoUa2zhhMUEgiHw26BgkD">
            Källa: Svenska Biogasföreningen.
          </p>
        </div>
        <div type="motSignatures">
          <list>
            <item xml:id="i-QaL2EFzRbGM9t7wjoms9ZN">
              Karin Svensson Smith (mp)
            </item>
            <item xml:id="i-XBZMtcWPpMegCHrEDTqwcB">
              Per Bolund (mp)
            </item>
            <item xml:id="i-AaGFM65HcVsU9cvBYExCkX">
              Tina Ehn (mp)
            </item>
            <item xml:id="i-STkwWr51F7VzCdTzaqa57r">
              Jan Lindholm (mp)
            </item>
            <item xml:id="i-G5GWJ4DDjx1hTAk4urQVhm">
              Mikaela Valtersson (mp)
            </item>
            <item xml:id="i-5FbWVqCjiMY8kRAEC7otNC">
              Mats Pertoft (mp)
            </item>
            <item xml:id="i-LLe6tx8MJb9SM9nShvXz28">
              Lage Rahm (mp)
            </item>
            <item xml:id="i-U8x1HkqrC2vQVgagLvBngR">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
