<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00004">
  <teiHeader>
    <fileDesc>
      <titleStmt>
        <title>med anledning av skr. 2012/13:52 Riksrevisionens rapport om statens roll på spelmarknaden</title>
        <author corresp="i-TJXJRG7PGZM8NUN9QQ1EdE">av Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:52 Riksrevisionens rapport om statens roll på spelmarknaden</title>
          <idno type="rdwebb">H002Kr4</idno>
          <rs type="number">Kr4</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr4/text</ref>
          <ref type="dokument_url_html">http://data.riksdagen.se/dokument/H002Kr4</ref>
          <ref type="dokumentstatus_url_xml">http://data.riksdagen.se/dokumentstatus/H002Kr4</ref>
          <ref type="doc">http://data.riksdagen.se/fil/879B831F-D220-42C7-B078-E0ECC609B773</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5mVck43Cx5PBuyPzZTu77Z"/>
        <correspContext corresp="i-5mVck43Cx5PBuyPzZTu77Z">
          <ref>Regeringsskrivelse 2012/13:52</ref>
        </correspContext>
        <correspAction xml:id="i-JmrfX3DHz3mCc1hisSjihY" type="signed"/>
        <correspContext corresp="i-JmrfX3DHz3mCc1hisSjihY">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction type="referral" xml:id="i-4gFYWKU5n1T73poXJqwbL9">
          <date when="2013-02-12"/>
        </correspAction>
        <correspAction type="referral" xml:id="i-G4YWPRKSmk3sfYRHDLzjLj">
          <date when="2013-02-12"/>
        </correspAction>
        <correspAction type="dismissal" xml:id="i-MJVNgbyuhiCWSBqrALyPDG">
          <date when="2013-02-01"/>
        </correspAction>
        <correspAction type="dismissal" xml:id="i-PxBUBDobJb7uQn5xgoaaxU">
          <date when="2013-02-01"/>
        </correspAction>
        <correspAction type="submission" xml:id="i-RpX5SzLNNygTDYUvGXTs1v">
          <date when="2013-01-30"/>
        </correspAction>
        <correspAction type="transfer" xml:id="i-54SJcaZuyWYUaHFuyrVarL">
          <date when="2013-01-30"/>
        </correspAction>
        <correspAction type="assigned" xml:id="i-2dUGebdQdZTSxhKJHNQUHa"/>
        <correspContext corresp="i-2dUGebdQdZTSxhKJHNQUHa">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RB4nspKSMnsdLrNJbSUHsp">
            Förslag till riksdagsbeslut
          </head>
          <list style="ol">
            <item xml:id="i-Cr56yRKiAwzLknkiTjTp6P">
              Riksdagen tillkännager för regeringen som sin mening vad som
              anförs i motionen om att utreda landstingens övertagande av huvudansvaret
              för vården av spelberoende.
            </item>
            <item xml:id="i-H2Ud7XACmbRfAs8pE5ieD4">
              Riksdagen tillkännager för regeringen som sin mening vad som
              anförs i motionen om aggressiv och vilseledande marknadsföring
              av spel.
            </item>
            <item xml:id="i-AJGnMPZjT5Ume4JR4MFHKc">
              Riksdagen tillkännager för regeringen som sin mening vad som
              anförs i motionen om bankomater på kasinon.
            </item>
            <item xml:id="i-EUsbN5CPCLM4dRa3hbuJuQ">
              Riksdagen tillkännager för regeringen som sin mening vad som
              anförs i motionen om att utreda möjligheter till begränsningar
              av spelautomater.
            </item>
          </list>
        </div>
        <div type="motContent">
          <head type="h1" xml:id="i-JSfo5MU3zZGRAa8oBUMEmV">
            Motivering
          </head>
          <p xml:id="i-DUP6Ls2UaAmKc9A2y4zx4Q">
            Spelberoende är ett varaktigt samhällsproblem med svåra konsekvenser
            för individ och familj och som orsakas av en mängd olika faktorer.
            Med bas i Riksrevisionens rapport om statens roll på spelmarknaden
            föreslår Sverigedemokraterna ett antal åtgärder för att motverka
            spelberoendets negativa konsekvenser för individ och samhälle.
            Ett större övergripande ansvar för spelansvarsverktyg, forskning
            och vård för individer som skadas av verksamheten är nödvändig
            för att stävja spelmissbruk och spelberoende.
          </p>
          <p xml:id="i-FW9wGi6Dqjoa1Hwxd73LFN">
            Enligt Nätpokerutredningen visar forskning att individvariabler
            som alkoholmissbruk, personlighetsstörningar och psykiatriska
            symtom har samband med spelberoende. Riksrevisionens granskning
            slår även fast att överdrivet spelande förekommer i alla befolkningsgrupper,
            och dessutom ökar i vissa grupper. Regeringens spelstrategi under
            Peter Norman har misslyckats med att begränsa olagligt spel i
            Sverige, hindra marknadsföring för samma spel och minska spelmissbruket.
            Sverige behöver en nationell strategi som kommer till rätta med
            avarterna inom spelbranschen, lyckas hantera dess internationella
            dimensioner och, slutligen, väger in kostnaderna för spelberoende
            och spelmissbruk i vinsterna för aktörerna.
          </p>
          <head type="h2" xml:id="i-AoxE5d146xDRQkENERb6qa">
            Ansvarig huvudman för vård av spelberoende
          </head>
          <p xml:id="i-5PDTdhbgK1YptVFkC1nooS">
            Riksrevisionen lyfter i rapporten den problematik som följt av
            att det saknats ett tydligt nationellt och lokalt ansvar för att
            personer med spelberoende erhåller erforderlig behandling. Regeringen
            påtalar i skrivelsen att Spelutredningen förordat att detta ansvar
            på sikt läggs på kommunen men att det under en övergångsperiod
            om fem år skulle vila på Statens folkhälsoinstitut. I dagsläget
            har Socialstyrelsen fått i uppdrag att ta fram förslag på organisatoriska
            lösningar för behandlingsinsatser samt i samråd med Statens folkhälsoinstitut
            redovisa finansieringsförslag.
          </p>
          <p xml:id="i-41N2BcNdg8soXu2BLKZd9Z">
            Sverigedemokraterna konstaterar att det i skrivelsen också står
            följande:
          </p>
          <p xml:id="i-KEJhCnwJ1rCdREZeeenmSv">
            Inom ramen för utvecklingen av Diagnostic and Statistical Manual
            of Mental Disorders (DSM-IV), som drivs av American Psychiatric
            Association, pågår ett arbete som bl.a. kommer att innebära att
            diagnosen spelmani placeras i samma kategori som missbruk av alkohol
            och narkotika.
          </p>
          <p xml:id="i-4h2VKrdcD9RfhXjinbUYpk">
            Sverigedemokraterna instämmer i analysen att spelberoende borde
            likställas med övriga beroenden då beteendet är snarlikt annan
            beroendeproblematik. Med anledning av detta är det enligt vår
            uppfattning rimligt att landstinget står som huvudman för behandling
            och vård av spelberoende. Denna lösning underlättar dessutom för
            samtliga spelmissbrukare att få likvärdig och evidensbaserad vård
            oavsett var i landet de bor. Vi vill i sammanhanget också lyfta
            att det i dag finns en hel del olika behandlingsformer för spelmissbruk
            som inte med bas i väl genomförda utvärderingar har visat sig
            vara vare sig effektiva eller framgångsrika. Här kan landstingens
            erfarenhet av att utvärdera behandlingsmetoder och ha övergripande
            vårdansvar fylla en viktig funktion.
          </p>
          <head type="h2" xml:id="i-4EbMZKQYEhmKEeGXuC6wUD">
            Marknadsföring av spel
          </head>
          <p xml:id="i-V4s1Rhbic3nx9JpKDDPG6v">
            Den svenska spelmarknaden står inför ett etiskt dilemma till
            följd av uppgiften att dels locka spelare över från den illegala
            verksamheten, dels minimera riskerna för spelmissbruk. Denna dubbelroll
            innebär svårigheter som kompliceras av regeringens otydlighet
            kring reglering och riktlinjer. Den suddiga gränsen kring ansvarsrollen
            riskerar ogenomtänkta beslut gällande konkurrensen. Riksrevisionen
            rekommenderar i sin rapport att Svenska Spel ska s e till att
            bolagets marknadsföring överensstämmer med måttfullhet och restriktivitet.
          </p>
          <p xml:id="i-DgyXZ1vAY46Mhox3wh6Jda">
            Sverigedemokraterna vill starkt poängtera att en offensiv marknadsföring
            för att få över spelare från den illegala marknaden är etiskt
            mycket tveksamt. Denna fråga har bl.a. diskuterats i den akademiska
            litteraturen och kraftigt ifrågasatts. Vi vill här lyfta fram
            Danmark, som förbjudit denna typ av marknadsföring, som förebild.
            Det är vår mening att marknadsföring som ger intrycket av att
            spel hjälper till att lösa finansiella problem, förbättra spelarens
            sociala acceptans eller att spel har medverkat till kända personers
            framgångar inte kan accepteras.
          </p>
          <p xml:id="i-wLXgDRK2ynGWbBQFjeFhj">
            Det är enligt oss uppenbart att regeringen saknar en politik
            och strategi för att ta hand om problematiken kring spelande i
            Sverige i dag. Vi anser det vara angeläget att höja ambitionerna
            för att motverka spelberoende och spelmissbruk och förespråkar
            ett stopp för aggressiv marknadsföring som ett viktigt delmål.
            Detta bör regleras genom tydliga direktiv till de statliga spelaktörerna
            samt i tillståndsutdelningen till övriga aktörer.
          </p>
          <head type="h2" xml:id="i-Pt4uvbHMCqXrNgFNURnvEx">
            Spelautomater
          </head>
          <p xml:id="i-JKyuUyWW3oXWTBoaD88SGp">
            Spelberoende är ett varaktigt samhällsproblem med svåra konsekvenser
            för individ och familj och som orsakas av en mängd olika faktorer.
            Flera studier, såväl svenska som internationella, framhåller spelautomater
            som den mest problematiska spelformen där de svenska studierna
            även visar att spelautomaterna slår hårdast mot de allra svagaste
            grupperna i samhället.
          </p>
          <p xml:id="i-P8Nsaxhk7cCkGNPVAtx7LS">
            Nuvarande lagstiftning kräver utskänkningstillstånd gällande
            den lokal där värdeautomater och spelautomater placeras, vilket
            ger problematiken ytterligare en dimension. När automatspel obönhörligen
            kopplas ihop med alkoholkonsumtion bidrar detta till att individers
            omdöme minskar, vilket i sin tur innebär ökad risk för stora ekonomiska
            förluster.
          </p>
          <p xml:id="i-Cutp9d1teDKafACb929r2C">
            Det är Sverigedemokraternas mening att regeringen snarast bör
            initiera en större utredning av möjligheter till att begränsa
            spelautomater, såväl generellt som mer specifikt gällande funktioner
            som dubblingar, tripplingar och bonusspel.
          </p>
          <head type="h2" xml:id="i-XiwF6BmmSUYqCUosemvH7u">
            Bankomater i kasinon
          </head>
          <p xml:id="i-aNPJmCBw2qTAPrJu8EkMr">
            Sverigedemokraterna vill slutligen framhålla att det enligt vår
            uppfattning inte finns något försvar till att bankomater upprätthålls
            i kasinon, inte minst statliga sådana som tydligt bör vidta spelansvarsåtgärder.
            Bankomater inne på kasinon fungerar endast i syfte att locka berusade
            personer till mer spelande i takt med ett sämre omdöme. Det är
            därför vår mening att alla bankomater bör avlägsnas från Svenska
            Spels kasinon.
          </p>
        </div>
        <div type="motSignatures">
          <list>
            <item xml:id="i-D16Yzasc14wWSt1s8L7kJq">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
