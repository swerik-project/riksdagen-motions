<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955_höst_fk__575/mot_1955_höst_fk__575-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 575 år 1955 T
          </p>
          <p>
            Nr 575
          </p>
          <p>
            Av herrar Ohlon och Svärd, i anledning av Kungl. Maj:ts propo-
            sition med förslag till förordning om investeringsavgift för år
            1956, m. m.
          </p>
          <p>
            I proposition nr 205 till årets riksdag har Kungl. Maj:t framlagt
            förslag bl. a. till förordning om investeringsavgift för år 1956.
            Bestämmelserna har utformats i huvudsaklig överensstämmelse med
            förordningarna om dylik avgift för åren 1952 och 1953, respektive
            för år 1955. Uttagande av investeringsavgift även för år 1956
            kommer att drabba rederinäringen mycket hårt. Såväl rederier,
            vilka bedriver linjefart, som mindre och medelstora rederier,
            vilka idkar trampfart, kommer beträffan- de nya fartyg beställda
            vid in- eller utländska varv att, i den mån avgifts- plikt föreligger,
            få vidkännas en ökad anskaffningskostnad för sagda far- tyg. Den
            föreslagna investeringsavgiften kommer att direkt motverka de
            svenska rederiernas strävanden att modernisera sin flotta. Dessutom
            kom- mer de att försättas i ett försämrat läge ur konkurrenssynpunkt
            på den internationella fraktmarknaden. Den svenska handelsflottan
            är av utom- ordentligt stor betydelse för folkhushållet, inte
            minst eftersom den tillför landet utländska valutor. En betydande
            del av vår import finansieras med sjöfartsnettot. I dagens läge,
            med ett beräknat underskott i utbytet av varor och tjänster å
            ca 300 miljoner kronor och med risk för att sagda underskott måhända
            icke blir mindre under de närmaste åren, är varje ökning av sjöfartsnettot
            än mera värdefull än tidigare. I ett stort antal främmande länder
            lämnas den inhemska rederinäringen starkt stöd genom åtgärder
            av olika slag såsom i form av subsidier, skat- telättnader och
            fördelaktiga krediter. Detta gäller icke blott om utom- europeiska
            länder, vilka är i färd att skaffa sig egna handelsflottor eller
            att utvidga redan förefintliga flottor, utan även i fråga om vissa
            euro- peiska länder såsom Belgien, Frankrike, Italien, Nederländerna,
            Portugal, Spanien och Tyskland. även i Norge har det ansetts nödvändigt
            att bereda rederierna särskilda förmåner i beskattningsavseende.
            För att näringsföretagen skall kunna upprätta finansieringsplaner
            för sina nyinvesteringar är det av vikt, att planerna kan uppläggas
            på längre sikt. Av särskild betydelse är detta för rederiföretagen
            med hänsyn till de relativt långa leveranstiderna för större fartyg.
            Statsmakternas åt- göranden på beskattningsområdet under de senaste
            åren har emellertid skapat ett osäkerhetstillstånd för näringsföretagen.
            Att för två år ha en investeringsavgift, för året därefter ingen
            avgift alls samt att under lö- pande år, utan föregående varsel,
            ånyo införa en dylik avgift, såsom sked-
          </p>
          <pb facs="riksdagen-motions-pdf/data/1955/mot_1955_höst_fk__575/mot_1955_höst_fk__575-002.pdf"/>
          <p>
            8 Motioner i Första kammaren, nr 575 år 1955
          </p>
          <p>
            de i våras för år 1955, leder till att näringsföretagen ej kan
            upprätta sunda och hållbara finansieringsplaner för sin verksamhet.
            I propositionen angives, att avgiften skall gälla för år 1956.
            Meningen synes sålunda vara, att näringsföretagen skall invaggas
            i den tron, att bestämmelserna endast är av tidsbegränsad natur.
            Frågan om fortsatt ut- tagande av investeringsavgift måste ses
            mot bakgrunden av vårriksdagens beslut om ändrade regler rörande
            företagsbeskattningen. Såsom motiv för omläggningen av de permanenta
            reglerna för sagda beskattning anfördes, att denna borde bättre
            än tidigare anpassas till en konjunkturstabiliseran- de ekonomisk
            politik. Företagsbeskattningskommitténs majoritet och då- varande
            departementschefen förutsatte, att efter genomförande av om- läggningen
            endast i utpräglade högkonjunkturlägen en investeringsavgift av
            samma typ som uttogs under åren 1952 och 1953 kunde visa sig vara
            erforderlig. I proposition nr 36 till innevarande års vårriksdag
            med för- slag till investeringsavgift för år 1955 uttalade dåvarande
            departements- chefen, att en investeringsavgift av den typ som
            användes de nyssnämnda båda åren drabbade företagens investeringar
            i princip på samma sätt som en räntehöjning. I och med anpassningen
            av företagsbeskattningen efter konjunkturpo- litiska grunder samt
            den i år företagna räntehöjningen borde från de ut- gångspunkter
            som tidigare varit vägledande anledning saknas att nu in- föra
            en ny investeringsavgift. Det är ostridigt, att konsumtionsefterfrågan
            stigit på ett mycket oro- väckande sätt. Något förslag att råda
            bot häremot — om man bortser från förslaget om en särskild avgift
            vid investering i motorfordon för år 1956 — har ej framlagts.
            I stället har föreslagits att öka skattebelast- ningen för näringsföretagen
            genom att bibehålla investeringsavgiften även för år 1956. En
            utveckling i sådan riktning måste leda till att närings- företagens
            konkurrenskraft minskas, vilket i sin tur icke kan vara till gagn
            för folkhushållet. Vi yrkar därför avslag å proposition nr 205.
            Därest detta vårt yrkande ej bifalles, får vi under åberopande
            av vad ovan anförts alternativt hem- ställa, att de i propositionen
            föreslagna bestämmelserna ej skall gälla för rederirörelse utan
            att sådan verksamhet helt skall vara undantagen från skyldighet
            att erlägga ifrågavarande avgift för sina investeringar i såväl
            fartyg som andra för rörelsen avsedda maskiner och inventarier.
            De nu föreslagna bestämmelserna överensstämmer i huvudsak med
            dem som gäller avgiften för år 1955. Såsom skäl härför har departementsche-
            fen anfört, att den nu aktuella investeringsavgiften är avsedd
            att utgöra en direkt fortsättning av den vid vårsessionen beslutade
            avgiftsbelägg- ningen. Vidare har erinrats om det i propositionen
            nr 36/1955 gjorda ut- talandet, att såväl de avgiftsskyldiga som
            taxeringsmyndigheterna vunnit
          </p>
          <pb facs="riksdagen-motions-pdf/data/1955/mot_1955_höst_fk__575/mot_1955_höst_fk__575-003.pdf"/>
          <p>
            Motioner i Första kammaren, nr 575 år 1955 9
          </p>
          <p>
            förtrogenhet med bestämmelserna om investeringsavgiften för beskatt-
            ningsåren 1952 och 1953 samt att en relativt klar praxis utvecklat
            sig. Vi kan ej dela denna uppfattning. Enligt vad vi erfarit har
            de tidigare be- stämmelserna vållat vissa svårigheter i tillämpningen.
            Det kan befaras, att dessa svårigheter kommer att ökas i anledning
            av de nya reglerna för företagsbeskattningen. Vi finner det märkligt,
            att varken taxeringsmyn- digheterna eller näringsorganisationerna
            beretts tillfälle att yttra sig över det nu framlagda förslaget,
            helst som de nya bestämmelserna i vissa fall kan komma att verka
            retroaktivt.
          </p>
          <p>
            I proposition nr 36/1955 (sid. 20) uttalade dåvarande departementsche-
            fen i fråga om tidpunkten för investeringsavgiftens erläggande
            bl. a.: ”Maskiner som beställts under 1955 men levereras först
            efter beskatt- ningsårets utgång undgår likaledes avgift; leveransdagen
            är nämligen i detta fall avgörande. Då leveranstiden i vissa fall
            är lång — detta gäller fartyg men även en del andra maskiner och
            inventarier — följer härav, att den investeringsbegränsande effekten
            upphör i viss omfattning under senare delen av 1955 och under
            tiden fram till årets utgång alltmer uttun- nas. — — — Skulle
            utvecklingen under 1955 göra det angeläget att låta lagstiftningen
            bibehålla sin fulla effekt under hela år 1955 kan detta ön- skemål
            tillgodoses genom beslut vid senare tillfälle om avgiftsbeläggning
            ett följande år av nu avsedda investeringar”. De skattskyldiga
            har alltså med fog kunnat utgå från att de i god tid skulle bliva
            underrättade, därest en dylik avgift skulle komma att uttagas
            även för år 1956. Då så ej blivit fallet förrän en kort tid innan
            propositionen avlämnades till riksdagen den 1 november 1955, har
            många företag i god tro beställt maskiner och inventarier under
            1955 med leverans under år 1956. Dessa skattskyldiga försättes
            nu i ett mycket prekärt läge och kommer i fråga om nyssnämnda
            beställningar att få vidkännas en opåräknad merkostnad motsvarande
            in- vesteringsavgiften. Att de skattskyldiga reagerar mot lagstiftningsåtgär-
            der av detta slag är helt naturligt. Vi måste därför, därest riksdagen
            helt eller delvis antager det framlagda förslaget, bestämt påyrka,
            att beställ- ningar av maskiner och inventarier samt andra avgiftspliktiga
            investe- ringar i rörelse, varom avtal träffats efter den 15 januari
            men före den 1 november 1955 med leverans under år 1956, skall
            vara undantagna från avgiftsbeläggning. I propositionen föreslås,
            att investering i fiskefartyg med bruttodräk- lighet under 100
            registerton samt andra för fisket avsedda inventarier, som helt
            eller så gott som uteslutande användes i yrkesmässigt bedrivet
            fiske, skall vara undantagen från avgiftsplikt. Såsom skäl härför
            har de- partementschefen bl. a. anfört, att fiskarna för sin utkomst
            är nödsakade att förvärva ett relativt sett mycket dyrbart arbetsredskap,
            nämligen far-' tyget med fångstredskap, samt att båtar och motorer
            måste kontinuerligt
          </p>
          <pb facs="riksdagen-motions-pdf/data/1955/mot_1955_höst_fk__575/mot_1955_höst_fk__575-004.pdf"/>
          <p>
            10 Motioner i Första kammaren, nr 575 år 1955
          </p>
          <p>
            överses eller ersättas med hänsyn till de rent personliga risker,
            som är förenade med denna yrkesutövning. I huvudsak samma skäl
            kan åberopas till stöd för att investeringar i mindre och medelstora
            fraktfartyg bör vara fria från avgiftsplikt. De mindre och medelstora
            rederiernas fartyg är med hänsyn till omfattningen av dessa rederiers
            rörelse mycket dyr- bara, och deras fartyg och maskiner måste
            även kontinuerligt överses och ersättas på grund av åtskilliga
            författningsföreskrifter samt krav från myndigheterna. Då en investeringsavgift
            i början av detta år infördes i Norge, undan- togs från avgiftsplikt
            köp av färdiga fartyg, norska och utländska, lika- så nybyggnader
            om 2 500 bruttoregisterton eller därunder. Dessutom un- dantogs
            från betalningsplikt sådana investeringar, som täcks genom lån
            i byggnadslandets valuta eller i valuta som fritt kan konverteras
            till sist- nämnda lands valuta och som icke förfaller till betalning
            förrän tidigast den 1 juli 1957. Dock kan nettofraktinkomsten
            från vederbörande fartyg brukas såsom avdrag på lån före nämnda
            tidpunkt. Vidare undantogs be- talning genom valuta, erhållen
            genom försäljning av fartyg till utlandet eller genom förlisningsersättningar,
            då användning av dessa valutabelopp för detta ändamål är i överensstämmelse
            med beviljad licens. Med hänsyn särskilt till de mindre och medelstora
            rederiernas stora be- tydelse i fråga om transporter av vissa
            viktiga stapelvaror samt dessa re- deriers mindre bärkraft och
            svårigheter att konkurrera med utländska re- derier med väsentligt
            lägre driftkostnader än de svenska, är det i lika hög grad angeläget
            som beträffande fiskerinäringen, att svenska rederier erhåller
            en undantagsställning i fråga om sina investeringar. I de fall
            då ett skriftligt kontrakt om nytt fartyg tecknats före den 15
            januari 1955 skall investeringsavgift ej erläggas för sådant fartyg,
            då detsamma levereras under år 1956. Detsamma bör gälla, om kontrakt
            på oförändrade villkor överlåtits till annan redare före den 1
            november 1955. I dylikt fall är ej fråga om en ny investering
            utan endast om en över- flyttning av äganderätten från en redare
            till en annan. Enligt förslaget skall vid direkt byte av likartade
            anläggningstillgångar investeringsavgift endast beräknas på eventuell
            skillnad mellan anskaff- ningskostnaden för den nya och värdet
            å den utbytta tillgången. Vid be- räkning av investeringsavgift
            får icke från anskaffningskostnaden för nya tillgångar avräknas
            vad som eventuellt kan ha erhållits vid försäljning av äldre tillgångar.
            För att ett näringsföretag skall kunna upprätthålla sin verksamhet
            är det nödvändigt, att dess produktionsapparat är så ända- målsenlig
            som möjligt. För rederiföretagen, särskilt de mindre och me- delstora
            tramprederierna, är det nödvändigt att utrangera äldre och oeko-
            nomiska fartyg samt ersätta dessa med nytt och modernt tonnage.
            Ut- tagande av investeringsavgift i dylikt fall medför en stor
            ekonomisk be-
          </p>
          <pb facs="riksdagen-motions-pdf/data/1955/mot_1955_höst_fk__575/mot_1955_höst_fk__575-005.pdf"/>
          <p>
            Motioner i Första kammaren, nr 575 år 1955 11
          </p>
          <p>
            lastning för vederbörande rederi, som till följd av merkostnaden
            för nämn- da avgift kan nödgas avstå från ersättningsanskaffningen
            och sålunda bli tvingat att inskränka, ja rent av, då fråga är
            om enbåtsrederier, ned- lägga sin verksamhet. Vi anser, att ersättningsanskaffningar
            på grund av utrangering av fartyg, även om de på grund av utvecklingen
            är av annan typ än de utrangerade, ej bör drabbas av investeringsavgift
            å hela anskaff- ningskostnaden. Här är ju ej fråga om en nyinvestering
            beträffande hela beloppet. Även i dylika fall bör gälla, att endast
            skillnaden mellan an- skaffningskostnaden för ersättningstonnage
            och utrangerat sådant bör drabbas av investeringsavgift, och detta
            även om utrangering skett ett tidigare år än ersättningsanskaffningen.
            Då det gäller gränsdragningen mellan å ena sidan reparationer
            och å andra förbättringsarbeten respektive ersättningsanskaffningar,
            har svå- righeter uppkommit rörande tillämpning av bestämmelserna.
            I sitt av 1951 års riksdag godkända betänkande nr 65 (sid. 62)
            har bevillningsutskottet till ledning för praxis på detta område
            bl. a. anfört, att när fråga är om mindre omfattande arbeten å
            en maskin, såsom t. ex. då skruvar, muttrar, tändstift o. d. utbytes,
            fråga är om rent underhåll. Så är å andra sidan enligt utskottet
            icke fallet, då exempelvis en hel motor utbytes eller då en större
            och dyrbarare del av ett maskineri på ett fartyg ersättes; i dessa
            fall föreligger en ersättningsanskaffning. I den nu föreliggande
            proposi- tionen har departementschefen, såsom förut nämnts, framhållit
            att, när fråga om fiskefartyg, båtar och motorer måste kontinuerligt
            överses eller ersättas. Investering i fiskefartyg under 100 bruttoregisterton
            och andra för fisket avsedda inventarier föreslås därför skola
            vara undan- tagna från avgift. Vi anser oss härav kunna draga
            den slutsatsen, att departementschefen för sin del anser ersättande
            av en gammal motor med en ny i ett fiskefartyg böra betraktas
            som underhåll. Vad som gäller be- träffande fiskebåtar bör även
            gälla i fråga om annan anskaffning. Ett förtydligande bör alltså
            göras som går ut på att med kostnaden för repa- ration och underhåll
            enligt förordningen om investeringsavgift bör av- ses samma slag
            av kostnader som åsyftas med motsvarande bestämmelse i kommunalskattelagen.
            Om denna innebörd ges åt nu ifrågavarande be- stämmelse, kommer
            begreppet ersättningsanskaffning att direkt anknyta till att fråga
            skall vara om förbättringsarbeten och ej om reparation och underhåll.
            Enligt 10 $ i förslaget skall investeringsavgiften anses som en
            sådan speciell skatt för vilken avdrag må åtnjutas vid inkomsttaxeringen.
            Detta innebär, att om den skattskyldige för beskattningsåret kan
            tillgodogöra sig avdraget för investeringsavgiften, denna såvitt
            angår ett aktiebolag i realiteten kommer att utgå med i runt tal
            40 96 av sagda avgift. Kan av- draget däremot icke utnyttjas helt
            eller delvis, betyder detta en ökad be-
          </p>
          <pb facs="riksdagen-motions-pdf/data/1955/mot_1955_höst_fk__575/mot_1955_höst_fk__575-006.pdf"/>
          <p>
            12 Motioner i Första kammaren, nr 575 år 1955
          </p>
          <p>
            lastning för företag som befinner sig i en ur affärsmässig synpunkt
            sämre belägenhet. Då investeringarna i fartyg belöper sig till
            mycket stora be- lopp, kommer investeringsavgiften att verka mycket
            betungande för re- derierna. Detta blir i särskilt hög grad förhållandet
            för sådana mindre och medelstora rederier som endast äger ett
            eller några få fartyg. Då av- drag för avgiften skall erhållas
            vid inkomsttaxeringen för det beskatt- ningsår ett fartyg levereras
            eller förbättringsarbete utförts, föreligger risk för att vid
            ett försämrat konjunkturläge vederbörande rederi ej kan helt eller
            delvis tillgodogöra sig avdraget vid inkomsttaxeringen. Vi anser
            det vara riktigt, att avgiften skall hänföras till omkostnad för
            den avgiftspliktige samt sålunda vara avdragsgill vid beräkning
            av den- nes inkomst av rörelsen. Med hänsyn till den merkostnad,
            som investe- ringsavgiften kommer att utgöra för de avgiftspliktiga
            och särskilt för rederiföretagen, finner vi starka skäl tala för
            att en avgiftspliktig, som icke kunnat helt eller delvis tillgodogöra
            sig avdraget för investeringsav- giften vid sin inkomsttaxering
            under beskattningsåret, må äga rätt att i anskaffningskostnaden
            för tillgången inräkna den del av avgiften, för vil- ken avdrag
            ej kunnat erhållas vid inkomsttaxeringen, samt därefter er- hålla
            avdrag enligt gällande bestämmelser om avdrag för värdeminsk-
            ning å maskiner och inventarier. Under åberopande av vad ovan
            anförts hemställer vi, 1) att riksdagen måtte avslå Kungl. Maj:ts
            proposition nr 205, i vad densamma innefattar förslag till förordning
            om investeringsavgift för år 1956, 2) att därest detta yrkande
            ej bifalles samtliga i rederi- rörelse gjorda investeringar i
            maskiner och inventarier, sålunda även i fartyg, måtte undantagas
            från avgiftsplikt till investeringsavgift, 3) att, såvida ej heller
            yrkandet under punkt 2 ovan bifalles, riksdagen för sin del måtte
            besluta sådana änd- ringar i det i förenämnda proposition framlagda
            förslaget till förordning om investeringsavgift för år 1956, att
            sam- ma undantag från investeringsavgift som gäller enligt norsk
            lagstiftning införes för svenska rederier, ävensom att hänsyn
            i övrigt tages till de yrkanden som ovan be- rörts, 4) att vederbörande
            utskott måtte utarbeta förslag till härför erforderliga ändringar
            i författningstexten.
          </p>
          <p>
            Stockholm den 15 november 1955 Sven Em. Ohlon G. Svärd
          </p>
        </div>
      </div>
    </body>
  </text>
</TEI>
