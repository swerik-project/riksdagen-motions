<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00213">
  <teiHeader>
    <fileDesc>
      <titleStmt>
        <title>En modern polis</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En modern polis</title>
          <idno type="rdwebb">H102Ju213</idno>
          <rs type="number">Ju213</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju213/text</ref>
          <ref type="dokument_url_html">http://data.riksdagen.se/dokument/H102Ju213</ref>
          <ref type="dokumentstatus_url_xml">http://data.riksdagen.se/dokumentstatus/H102Ju213</ref>
          <ref type="doc">http://data.riksdagen.se/fil/690FA77A-6B75-4BF4-BFF6-328A12F34BB9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-URjzQn5BFnPLJzGNX4zeTM" type="signed"/>
        <correspContext corresp="i-URjzQn5BFnPLJzGNX4zeTM">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-Avscxm7bT2V2tFpCYQQ1SF" type="numbering">
          <date when="2013-09-27"/>
        </correspAction>
        <correspAction xml:id="i-A7ELpRKigmv3C4TNBGE5js" type="submission">
          <date when="2013-09-25"/>
        </correspAction>
        <correspAction xml:id="i-D5beK3DZ46kainmMhiWr4C" type="transfer">
          <date when="2013-09-23"/>
        </correspAction>
        <correspAction xml:id="i-JyK6muJfyK1D9ENJavh3F1" type="assigned"/>
        <correspContext corresp="i-JyK6muJfyK1D9ENJavh3F1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AgjK92te1RDgc6jRSVSj6a">
            Förslag till riksdagsbeslut
          </head>
          <list style="ol">
            <item xml:id="i-5ndQPkkqx7UBiyrBcY9Yon">
              Riksdagen tillkännager för regeringen som sin mening vad som
              anförs i motionen om att inrätta en nationell samordnare för det
              brottsförebyggande arbetet.
            </item>
            <item xml:id="i-KgRWxE3S4VBvxZcXVUQNAJ">
              Riksdagen tillkännager för regeringen som sin mening vad som
              anförs i motionen om en översyn över vem som har det heltäckande
              ansvaret för det brottsbekämpande och brottsförebyggande arbetet.
            </item>
            <item xml:id="i-2ifVjrYKSwzWnSNT4HA1Ak">
              Riksdagen tillkännager för regeringen som sin mening vad som
              anförs i motionen om att utveckla relevanta indikatorer för måluppfyllelse
              och kvalitet.
            </item>
            <item xml:id="i-PFfQMq9sPL2aaiAuHS3VdL">
              Riksdagen tillkännager för regeringen som sin mening vad som
              anförs i motionen om att inrätta en polisombudsman dit allmänheten
              kan vända sig.
            </item>
            <item xml:id="i-74NWHfADhJtn8vkzLfVs5e">
              Riksdagen tillkännager för regeringen som sin mening vad som
              anförs i motionen om att satsa på ökad handledning för poliser.
            </item>
            <item xml:id="i-4HmQgz6J94ePydwi8ShC2b">
              Riksdagen tillkännager för regeringen som sin mening vad som
              anförs i motionen om en högskolebaserad polisutbildning med forskningsmöjligheter.
            </item>
          </list>
        </div>
        <div type="motContent">
          <head xml:id="i-VuF4bHrFEMUc9m2CQCbhEo" type="h1">
            Motivering
          </head>
          <p xml:id="i-VYd5enw937GmrhLgwkYwvB">
            Under de senaste 6 åren har svensk polis genomgått stora förändringar.
            Den borgerliga regeringen har prioriterat en ökning av antalet
            poliser och de senaste åren har polisen ökat från cirka 16 000
            till cirka 20 000. Denna satsning har dock inte lett till en större
            andel uppklarade brott. Att endast satsa på kvantitet räcker inte
            hela vägen utan även andra åtgärder behövs.
          </p>
          <p xml:id="i-EhiUrXmMzY474RNBfJDbmq">
            Polisens organisering måste bli mer effektiv. De 21 polismyndigheterna
            ska slås ihop till en, vilket är positivt. En ökad styrning, professionalisering
            och samordning är viktig. Men inte heller sammanslagningen av
            polismyndigheterna kommer automatiskt leda till en stärkt poliskår
            och bättre uppklaringsgrad. För att polisen ska fungera bättre
            och stärkas i sitt uppdrag behövs ett antal andra åtgärder.
          </p>
          <head xml:id="i-GrKY2wo18WsfAuHfbCo9Mt" type="h2">
            Inrätta en nationell samordnare för det brottsförebyggande och
            det brottsbekämpande arbetet
          </head>
          <p xml:id="i-ExdTUYFZSTFtEqBCc4mpX7">
            Under de senaste åren har det bildats olika samverkansmodeller
            i det brottsförebyggande arbetet. De flesta kommuner har brottsförebyggande
            råd, och även samverkansavtal mellan polis och kommuner har växt
            fram. Några regioner har också samverkan på länsnivå. För att
            samverkan ska vara effektiv krävs emellertid beslutskraft. Det
            innebär att det gemensamma målet att förebygga och motverka kriminalitet
            måste vara minst lika styrande som de enskilda aktörernas egna
            mål, annars tenderar samverkan att komma i andra hand.
          </p>
          <p xml:id="i-HEPkVNCHwa3RB66VzDWqBD">
            Polisförbundet påpekar i en debattartikel i Svenska Dagbladet
            23 juni 2013 att Det behövs en samlad nationell politik för det
            brottsbekämpande och brottsförebyggande arbetet som sätter in
            polisens arbete i ett större sammanhang. De föreslår ett tydligare
            ministeransvar och en ny myndighet eftersom det behövs en ledande
            kraft med egen budget som har mandat att överbygga dagens brist
            på samarbete mellan viktiga aktörer.
          </p>
          <p xml:id="i-B5BjqUXZP9pnjfh3v86i8m">
            En nationell samordnare för det brottsförebyggande och det brottsbekämpande
            arbetet borde inrättas och ges i uppdrag att driva på och koordinera
            det brottsförebyggande arbetet lokalt, regionalt och nationellt.
            Det finns redan stor kunskap om vilka insatser som behövs, men
            det behövs även en funktion som kan se över myndighetsgränserna
            och som framför allt kan utvärdera och föreslå förbättringar i
            hur det brottsförebyggande arbetet genomförs. Detta bör riksdagen
            tillkännage regeringen som sin mening.
          </p>
          <p xml:id="i-NdPZ2fNrqT8GP5HUiEVsyj">
            Det bör också göras en översyn över vem som har det heltäckande
            ansvaret för både det brottsbekämpande och brottsförebyggande
            arbetet och föreslås förbättringsåtgärder. Detta bör riksdagen
            tillkännage regeringen som sin mening.
          </p>
          <head xml:id="i-MxNBUx73GnKkEhfgW5EVNC" type="h2">
            Bättre metoder för att mäta effektivitet och kvalitet
          </head>
          <p xml:id="i-Xi66Y39ZZdRs9t9JcrkQAb">
            Miljöpartiet har gett riksdagens utredningstjänst i uppdrag att
            sammanställa kunskaps­läget avseende effektivitet i polisiär verksamhet
            1 . Översikten visar att ett proaktivt och systematiskt polisarbete
            som baseras på ett brett spektrum av åtgärder och riktas mot ett
            specifikt problem, är mer effektivt än mindre fokuserade och reaktiva
            metoder. Polisiära metoder som fokuserar på riskfaktorer, det
            vill säga olika former av problemorienterat arbete, verkar ha
            bäst resultat. Starkast vetenskapligt stöd finns för platsbaserade
            metoder, som innebär att de polisiära insatserna riktas mot brottsintensiva
            platser.
          </p>
          <p xml:id="i-7ELGgTCQe1gCxWjMyczJDW">
            Självfallet spelar antalet poliser som jobbar med något en stor
            roll för brottsbekämpningen, men brottsbekämpningens resultat
            beror mycket på hur poliserna arbetar och brottsutvecklingen beror
            mycket på hur samhället utvecklas i övrigt. När det gäller organisation,
            ledning och styrning, de anställdas egenskaper och personalstruktur
            med mera råder enighet om att polisverksamheten ska styras baserat
            på uppföljningar och utvärderingar av tidigare genomförda åtgärder.
            Det behövs andra åtgärder för att mäta kvalitet som inte bara
            handlar om så kallad pinnjakt utan även hur bra bemötande medborgare
            fått, hur högt förtroendet för polisen är eller hur tillgänglig
            polisen är. Då behöver relevanta indikatorer för måluppfyllelse
            och kvalitet utvecklas. Detta bör riksdagen ge regeringen tillkänna.
          </p>
          <head xml:id="i-PRb7xXSs6S9rcDf4qT3GdX" type="h2">
            Inrätta en polisombudsman dit allmänheten kan vända sig
          </head>
          <p xml:id="i-PpzkkFNLMUL611SAtaBxxV">
            I dag finns det ingen särskild instans som hanterar olika former
            av klagomål på polisen. Många som polisanmäler polisen märker
            att det inte leder till något. Ibland handlar det om att det polisen
            gjort inte är något brottsligt, men samtidigt är det något som
            den som anmält haft synpunkter på. Det kanske handlar om brister
            i bemötandet, en fråga som inte fått ett svar. Ibland kanske det
            är en ursäkt eller en förklaring som är det som behövs.
          </p>
          <p xml:id="i-RynBHqwNcUGRpsHhMv1ojF">
            Miljöpartiet föreslår därför, precis som Polisförbundet, att
            det inrättas en ombudsmannafunktion, en allmänhetens polisombudsman,
            till vilken medborgarna kan påtala eventuella brister och lämna
            synpunkter på polisens arbete. Detta bör riksdagen ge regeringen
            tillkänna.
          </p>
          <head xml:id="i-S7XiEZPyaXdwAA6eMLid68" type="h2">
            Öka handledningen för poliser
          </head>
          <p xml:id="i-8NdXpnjmQBYyDMmgZ49Hzd">
            Polisyrket är mycket komplext och Sveriges poliser har en varierande
            och stressande arbetssituation. De kan hamna i våldsamma situationer
            och möter offer för brott och olyckor. I en aktuell avhandling
            beskriver Susann Backteman-Erlanson vid Umeå universitet hur poliser
            i Sverige riskerar utbrändhet och ej har tillräckliga verktyg
            för att hantera upplevelserna i arbetet: 2
          </p>
          <p xml:id="i-ErFJCWn1xVVMzVfNRtoyvM">
            I intervjustudien uttryckte poliserna att de efter en traumatisk
            händelse använde strategier för att hantera detta baserat på egen
            kunskap, samt med hjälp av olika åtgärder och stödsystem inom
            polismyndigheten. När kunskap, stödsystem och åtgärder var otillräckliga
            kände sig poliserna otrygga, de svåra situationerna blev en börda
            som återkom vid andra liknande situationer. 3
          </p>
          <p xml:id="i-2KTmzx6cViLPWsbuC49trs">
            Risken är stor för psykisk ohälsa eller cynism inom polisen om
            det inte finns system för att hantera traumatiska upplevelser
            och den stress som förekommer inom polisyrket. Vi behöver satsa
            på ökad handledning. Frågan om förtroendet för polisen, etikfrågor
            och handledning är viktiga. Allmänhetens förtroende för polisen
            är högt, men det förtroendet är en färskvara. Det är viktigt att
            frågor om handledning prioriteras inom organisationen. Detta bör
            riksdagen tillkännage regeringen som sin mening.
          </p>
          <head xml:id="i-15MqaZ4tNYiT213ZSiJSQm" type="h2">
            Gör polisutbildningen högskolebaserad
          </head>
          <p xml:id="i-6KWpjNhrps8D3yx92k2j4J">
            Miljöpartiet vill ha en högskolebaserad polisutbildning med möjlighet
            till forskning. Denna fråga är viktig både för att förbättra polisutbildningen,
            bredda rekryteringen och för att möjliggöra kriminalforskning
            av utbildade poliser.
          </p>
          <p xml:id="i-JhjY38AMzdoRGDikznVV8Q">
            Det är beslutat att polisutbildningen kommer att göras om, men
            det blir inte några stora förändringar och utbildningen blir inte
            fullt ut en högskolebaserad utbildning. Det är mycket olyckligt.
            Varför ska sjuksköterskor, lärare och psykologer ges en bred teoretisk
            utbildning med möjlighet till forskarutbildning och andra val
            i livet än att knytas till en enda specifik arbetsgivare – men
            inte poliser?
          </p>
          <p xml:id="i-A1NgnYZWH5qkDSdD8ZjHmH">
            Det finns i dag en bred parlamentarisk enighet om att dagens
            polisutbildning inte är lämpad för sitt syfte och att en annan
            utbildning krävs. Norge har haft en sådan akademisk utbildning
            mycket länge och Danmark inrättar en. När allt polisens arbete
            blir allt mer internationaliserat och samarbetet inom rättskedjan
            allt mer komplext, är en utbildning på akademisk nivå ett måste.
            Personer som vill utbilda sig till polis, men har en annan akademisk
            utbildning, bör kunna tillgodoräkna sig de ämnen som är relevanta
            för polisutbildningen. På så sätt kan tiden för polisutbildningen
            förkortas och en breddad rekrytering uppmuntras.
          </p>
          <p xml:id="i-GAr57gtvJAucymAGmpXaq8">
            Detta bör riksdagen tillkännage regeringen som sin mening.
          </p>
        </div>
        <div type="motSignatures">
          <list>
            <item xml:id="i-FLiWqMDva7Y64HdUxNrbsx">
              Maria Ferm (MP)
            </item>
            <item xml:id="i-PmCzsSvXvyiDfU4zqU6hF7">
              Agneta Börjesson (MP)
            </item>
            <item xml:id="i-WRa7wQJ1Z1x7W962qMz93X">
              Mehmet Kaplan (MP)
            </item>
            <item xml:id="i-L9rcafdr7R4xLN1Tu8zmf4">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
