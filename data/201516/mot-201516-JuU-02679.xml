<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02679">
  <teiHeader>
    <fileDesc>
      <titleStmt>
        <title>Civilkuragelag</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2679 av Andreas Carlson m.fl. (KD)</title>
          <idno type="rdwebb">H3022679</idno>
          <rs type="number">2679</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022679/text</ref>
          <ref type="dokument_url_html">http://data.riksdagen.se/dokument/H3022679</ref>
          <ref type="dokumentstatus_url_xml">http://data.riksdagen.se/dokumentstatus/H3022679</ref>
          <ref type="docx">http://data.riksdagen.se/fil/3F006AC2-43A5-4017-AAD9-751A8180A541</ref>
          <ref type="pdf">http://data.riksdagen.se/fil/013082BF-E3D7-4A64-9296-6909EFC9ED5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-wBUvLcRAXq8cRmjtTRoJq" type="signed"/>
        <correspContext corresp="i-wBUvLcRAXq8cRmjtTRoJq">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-QiJuAi2WbmMnFEJcE6Sktr">
          <date when="2015-10-06"/>
          <time when="14:26:11"/>
        </correspAction>
        <correspAction type="referred" xml:id="i-75PJULiejV97CtcHz4D2Wd">
          <date when="2015-10-13"/>
        </correspAction>
        <correspAction type="assigned" xml:id="i-X5jh5oZ4u9NA7Muy55qJJH">
          <date when="2016-07-19"/>
          <time when="10:10:05"/>
        </correspAction>
        <correspContext corresp="i-X5jh5oZ4u9NA7Muy55qJJH">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-S8CeViGh9LkLBZD9bmv1yH"/>
        <correspContext corresp="i-S8CeViGh9LkLBZD9bmv1yH">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2679 av Andreas Carlson m.fl. (KD) Civilkuragelag</div>
      </div>
      <div type="motBody">
        <div type="motProposal" subtype="förslag">
          <head xml:id="i-Dsf3g8dCtgbDyMmFoK3suB">
            Förslag till riksdagsbeslut
          </head>
          <list style="ol">
            <item xml:id="i-XLUkNULpoPj4Lw7ZDEJWWp">
              Riksdagen ställer sig bakom det som anförs i motionen om att
              införa en lag om civilkurage och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Ufy9tK9RXcnRdt9dhR3onY">
            Motivering
          </head>
          <p xml:id="i-RgfP55SWKxWHXPMXBz4sJn">
            Det finns i svensk lag inte någon allmän skyldighet att hjälpa
            en person i nöd. Kristdemokraterna verkar för att ändra på det.
            Vi har länge förespråkat att Sverige ska få det som kommit att
            kallas för civilkuragelag. En civilkuragelag skulle göra var och
            en skyldig att hjälpa en medmänniska i nöd, utifrån situationen
            och sina egna förutsättningar. Det handlar inte om avbryta våldsamma
            slagsmål med risk för sitt liv. Men de flesta av oss kan kalla
            på hjälp genom att ta upp mobilen och ringa efter hjälp. Att vi
            inte har det ser vi som en stor brist i lagstiftningen.
          </p>
          <p xml:id="i-5etS5UxN7GhcANuQJGWTBT">
            Det finns i dag ingen allmänt gällande plikt i svensk rätt att
            bistå den som befinner sig i fysisk fara eller som löper risk
            att få sin egendom skadad. Bara när det är särskilt föreskrivet
            eller följer av allmänna rättsprinciper är underlåtenhet att hjälpa
            en nödställd person alltså straffsanktionerad. I alla andra fall
            är underlåtenheten straffri, alldeles oavsett om underlåtenheten
            ur moralisk synpunkt ter sig lika eller nästan lika straffvärd
            som ett aktivt orsakande av skadan. Det som uppfattas som rätt
            att göra finns alltså ingen skyldighet att göra.
          </p>
          <p xml:id="i-RNJpLyJvmrV33kXTYmR23t">
            Ett exempel som synliggör problemet är den otäcka badolycka som
            skedde i somras, där en femårig pojke förolyckades. Det rapporterades
            att när räddningspersonal kom till stranden och bad om hjälp att
            hitta pojken som var försvunnen vägrade ett flertal att hjälpa
            till. Historien är hisnande. Har likgiltigheten i Sverige nått
            så långt att vi inte mangrant kastar oss upp för att hjälpa till
            när en femårig pojke är försvunnen på en badplats? För att ytterligare
            göra saken värre fanns det dessutom människor där som filmade
            räddningsaktionen i stället för att hjälpa till.
          </p>
          <p xml:id="i-AiBD8m7EK1vxfUkH8j5djQ">
            Att personer vid en olycka i stället för att hjälpa till filmar
            och fotograferar händelsen har vuxit till ett allt större problem.
            Vid flera tillfällen har också räddningstjänstpersonal fått svårare
            att utföra sitt arbete för att filmande personer helt enkelt stått
            i vägen.
          </p>
          <p xml:id="i-Bz27HCyS53Johr2YvisgAd">
            Vi behöver en debatt i Sverige om vad som är rätt och fel. Om
            etik och moral. Exemplet med badolyckan och utvecklingen av filmning
            vid olycksplatser visar tydligt på det.
          </p>
          <p xml:id="i-LsJCwmKnTVNkYNz27nnVSX">
            Handlingspliktsutredningen var en ensamutredning som kom fram
            till att Sverige inte bör införa en lag som kriminaliserar människor
            som inte agerar i situationer där en person är nödställd. Detta
            är beklagligt. Utredaren menade att en sådan lag inte skulle få
            någon nämnvärd effekt och han gissade att den skulle kunna få
            som konsekvens att fler avstod från att anmäla brott och vittna
            om övergrepp och olyckshändelser därför att de inte gjort tillräckligt
            för att hjälpa. Utredaren konstruerade dock, motvilligt, ett utkast
            till lagförslag med formuleringen: ”Böter eller fängelse i upp
            till två år ska enligt modellen kunna följa för den som låter
            bli att bistå någon som befinner sig i allvarlig fara för liv,
            hälsa eller trygghet till person. Ansvar ska utdömas bara om underlåtenheten
            med hänsyn till omständigheterna är uppenbart oförsvarlig. Härigenom
            tydliggörs att den som av fruktan för sin egen säkerhet avstår
            från att ingripa inte riskerar att straffas.”
          </p>
          <p xml:id="i-A5aem3AqNbhTySUF2bpmrm">
            I flertalet andra länder i Europa såsom Norge, Finland, Tyskland,
            Frankrike, Belgien, Schweiz och Danmark finns redan en motsvarighet
            till en civilkuragelag. Det som i andra länder är en självklarhet
            är inte det i Sverige. Självklart skulle de flesta av oss hjälpa
            en medmänniska i nöd. Och kanske skulle en lag enbart ha marginell
            effekt på människors beteende. Men det skulle ge en tydlig vägledning
            om vad som är rätt att göra. Det skulle även kunna vara ett stöd
            för människor att agera. Man skulle, så att säga, ha lagen i ryggen.
          </p>
          <p xml:id="i-LM5K8j1NJheMSGDcodyGQS">
            Maciej Zaremba skrev redan för 20 år sedan i sin artikel Orättens
            rötter (Moderna tider, december januari 1995/96) om det udda i
            att man i Sverige ostraffat kan lämna nödlidande i sticket. Där
            beskrevs andra länders lagstiftning, bland annat Frankrikes, där
            det betraktas lika strängt att ha underlåtit att hjälpa en person
            i nöd oavsett om personen faktiskt klarade sig fint utan hjälp.
            Bara det att personen såg ut att vara nödställd fordrar ett agerande
            av en medmänniska. Zaremba ställde frågan: ”Är det inte något
            principiellt feltänkt med att det inte är brottsligt att titta
            på ett barn som drunknar i en vattenpöl, om barnet kan räddas
            med en liten insats?”
          </p>
          <p xml:id="i-WwX3yvmSttSgTP3Qay9cgT">
            I september 2015 uppmärksammades frågan på nytt av bland annat
            Mårten Schultz, professor i civilrätt, som i Svenska Dagbladet
            konstaterade: ”Vad som eftersträvas av de som förespråkar en civilkuragelagstiftning,
            och jag är en av dessa, är en regel som åstadkommer en plikt att
            bistå andra i nöd när ett uppfyllande av plikten inte medför en
            uppenbar risk för liv och hälsa. En sådan lag kan motiveras såväl
            moraliskt som instrumentellt. ”
          </p>
          <p xml:id="i-L8Kz4dYSkmYiZoDZBjbvxq">
            Vilka värderingar har vi i samhället? Att hjälpa någon i nöd
            är något alla vet att man ska göra. Det delas ut priser för visat
            civilkurage. Samtidigt har vi en växande tendens att inte bry
            oss om varandra. Det är viktigt att fundera på hur vi ska undvika
            att den negativa tendensen förstärks. En väg är att fortsätta
            att dela ut priser. Men vi kan också välja att införa det självklara
            i lag, att ha en normativ lagstiftning. Det vill Kristdemokraterna.
            Även om enbart en enda person skulle kunna räddas genom en sådan
            lag är det värt att införa den.
          </p>
        </div>
        <div type="motSignatures">
          <list>
            <item xml:id="i-L6mFxJQg9JLFkCmWVGn7FN">
              Andreas Carlson (KD)
            </item>
            <item xml:id="i-Ej7zUdPCYxMWHsV2zmKkzt">
              Sofia Damm (KD)
            </item>
            <item xml:id="i-8Q4FabiGbYhuA5oNawcDdD">
              Tuve Skånberg (KD)
            </item>
            <item xml:id="i-7qNfci8BAk7K5f3XbQqUKb">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
