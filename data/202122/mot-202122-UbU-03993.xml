<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-03993">
  <teiHeader>
    <fileDesc>
      <titleStmt>
        <title>Högre utbildning på Sveriges universitet och högskolor</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3993 av Kristina Axén Olin m.fl. (M)</title>
          <idno type="rdwebb">H9023993</idno>
          <rs type="number">3993</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9023993/text</ref>
          <ref type="dokument_url_html">http://data.riksdagen.se/dokument/H9023993</ref>
          <ref type="dokumentstatus_url_xml">http://data.riksdagen.se/dokumentstatus/H9023993</ref>
          <ref type="docx">http://data.riksdagen.se/fil/AE1FB3BC-29BB-4798-BC24-1EE23C187B3C</ref>
          <ref type="pdf">http://data.riksdagen.se/fil/D50D5A56-AAC2-4BCA-A5AA-F06E804AF3D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TrsUtALAPWotZ1JEmcVawE" type="signed"/>
        <correspContext corresp="i-TrsUtALAPWotZ1JEmcVawE">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-6y19cQizS6g4UMTDaFRZQv" type="submitted">
          <date when="2021-10-05"/>
          <time when="15:29:44"/>
        </correspAction>
        <correspAction xml:id="i-6dpKYELxeBobeSM8u2qxpz" type="reviewed">
          <date when="2021-10-05"/>
          <time when="19:56:17"/>
        </correspAction>
        <correspAction xml:id="i-BiNwU8dBbtUkeEdj7dfcbo" type="referred">
          <date when="2021-10-14"/>
        </correspAction>
        <correspAction xml:id="i-EBWXkXJ8kUcYxr5RNWJha2" type="assigned">
          <date when="2022-06-16"/>
          <time when="16:50:03"/>
        </correspAction>
        <correspContext corresp="i-EBWXkXJ8kUcYxr5RNWJha2">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-3SCUJWNrtLqKfJ3E8ibBix" type="behandlas_i"/>
        <correspContext corresp="i-3SCUJWNrtLqKfJ3E8ibBix">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NDM6STZnPWT6tshKBYfRsa" type="behandlas_i"/>
        <correspContext corresp="i-NDM6STZnPWT6tshKBYfRsa">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3993 av Kristina Axén Olin m.fl.
          (M) Högre utbildning på Sveriges universitet och högskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6ufNbK8Sfub7jvrL6nBz4d">
            Förslag till riksdagsbeslut
          </head>
          <list style="ol">
            <item xml:id="i-L1P9sNJ8oFkQGcMcTLwFM8">
              Riksdagen ställer sig bakom det som anförs i motionen om att
              införa olika sorters kortare utbildningar som bör kunna kombineras
              med arbete och kunna genomföras på distans och tillkännager detta
              för regeringen.
            </item>
            <item xml:id="i-W43bPkjSu7G1GdK8BbMLWU">
              Riksdagen ställer sig bakom det som anförs i motionen om att
              tydliggöra rollen för rektorer och för lärosätens styrelser och
              tillkännager detta för regeringen.
            </item>
            <item xml:id="i-JuSFh9MEiJiNTGqfvMgKiv">
              Riksdagen ställer sig bakom det som anförs i motionen om att
              utvärdera Ledningsutredningens rekommendationer och tillkännager
              detta för regeringen.
            </item>
            <item xml:id="i-Hv8e7Tiq9xXnmDZdzB9Lsv">
              Riksdagen ställer sig bakom det som anförs i motionen om att
              det behövs en nationell samordning av lärosäten och utbildningsplatser
              och tillkännager detta för regeringen.
            </item>
            <item xml:id="i-DBSL7d76kR8EdFCek8Knq8">
              Riksdagen ställer sig bakom det som anförs i motionen om att
              jämföra utbildningars kvalitet mellan olika lärosäten och tillkännager
              detta för regeringen.
            </item>
            <item xml:id="i-NUJ3aTHg743vVdQPukhMQb">
              Riksdagen ställer sig bakom det som anförs i motionen om att
              akademiska utbildningar bör redovisa kvalitet och jobbchans genom
              att en nationell rankningslista inrättas och tillkännager detta
              för regeringen.
            </item>
            <item xml:id="i-KPNgwFuRTfXnv3aUgGC2n6">
              Riksdagen ställer sig bakom det som anförs i motionen om bättre
              styrning av holdingbolag och tillkännager detta för regeringen.
            </item>
            <item xml:id="i-X4gd4UKAMJ1qcs2hqjf2C5">
              Riksdagen ställer sig bakom det som anförs i motionen om ett
              nytt resurstilldelningssystem och tillkännager detta för regeringen.
            </item>
            <item xml:id="i-VCcmQdPwUEd5jbkk9isSBB">
              Riksdagen ställer sig bakom det som anförs i motionen om att
              åter omfördela en pott av forskningsmedlen till den excellenta
              forskningen och tillkännager detta för regeringen.
            </item>
            <item xml:id="i-XaeW7ig7EoExRBZoLFpVj">
              Riksdagen ställer sig bakom det som anförs i motionen om möjligheten
              att utreda hur det tekniska basåret fungerar och tillkännager
              detta för regeringen.
            </item>
            <item xml:id="i-LnbFCnRdgZ1vBbeTrGBorH">
              Riksdagen ställer sig bakom det som anförs i motionen om att
              utreda möjligheterna till ett ökat samarbete mellan lärosäten
              och att bilda utbildningskluster och tillkännager detta för regeringen.
            </item>
            <item xml:id="i-Leev2NabR6XVd27jvyV6zx">
              Riksdagen ställer sig bakom det som anförs i motionen om att
              stärka Universitetskanslerämbetets kvalitetsutvärdering och tillkännager
              detta för regeringen.
            </item>
            <item xml:id="i-PSoFYSAyFEUEVXpgMua2Wd">
              Riksdagen ställer sig bakom det som anförs i motionen om fler
              åtgärder för ökad genomströmning och åtgärder som säkerställer
              att heltidsstudier motsvaras av heltid och tillkännager detta
              för regeringen.
            </item>
            <item xml:id="i-W334sChbtE4aPimF9e2p9z">
              Riksdagen ställer sig bakom det som anförs i motionen om en översyn
              av hur dagens regelverk kring rätten till särskilt stöd inom den
              högre utbildningen fungerar och tillkännager detta för regeringen.
            </item>
            <item xml:id="i-JJypfPxsTSkkYmYjxeKQ9v">
              Riksdagen ställer sig bakom det som anförs i motionen om breddad
              rekrytering och tillkännager detta för regeringen.
            </item>
            <item xml:id="i-P5uishk7ZudnJwjoahjvNT">
              Riksdagen ställer sig bakom det som anförs i motionen om att
              ge ett gemensamt uppdrag till Universitets- och högskolerådet
              (UHR) och Universitetskanslerämbetet (UKÄ) att utarbeta en tydlig
              strategi för att påskynda lärosätenas digitalisering, förbättra
              modern teknik och öppna nätbaserad utbildning, och detta tillkännager
              riksdagen för regeringen.
            </item>
            <item xml:id="i-VKWQz7sRSPgmVTQyztAmxV">
              Riksdagen ställer sig bakom det som anförs i motionen om att
              utreda en sammanslagning av de statliga myndigheterna UKÄ och
              UHR och tillkännager detta för regeringen.
            </item>
            <item xml:id="i-FJyTTSjoDZdoj3BTyP33uP">
              Riksdagen ställer sig bakom det som anförs i motionen om att
              regeringen bör återkomma till riksdagen med lagförslag som gör
              att människors formella och informella kunskaper och kompetenser
              bättre kan valideras och tillkännager detta för regeringen.
            </item>
            <item xml:id="i-KCEkBum1Z4jkTWfrmout6H">
              Riksdagen ställer sig bakom det som anförs i motionen om en nationell
              digital plattform dit gymnasiestudenter och studenter på högskolan
              eller universitet kan vända sig för frågor och vägledning, och
              detta tillkännager riksdagen för regeringen.
            </item>
            <item xml:id="i-HKW89nBjvwbdoNJGBJKrH">
              Riksdagen ställer sig bakom det som anförs i motionen om att
              ge lärosätena i uppdrag att redovisa hur de systematiskt arbetar
              för att förbättra studenters inlärningsmiljö, och detta tillkännager
              riksdagen för regeringen.
            </item>
            <item xml:id="i-2QtBAtiTd1AjX8QxxWTgYh">
              Riksdagen ställer sig bakom det som anförs i motionen om en översyn
              av regelverken vad gäller att stärka lärosätenas mandat att stänga
              av uppenbart olämpliga studenter, och detta tillkännager riksdagen
              för regeringen.
            </item>
            <item xml:id="i-M3HJxJ4ZT21AKDABUir8Mq">
              Riksdagen ställer sig bakom det som anförs i motionen om att
              lärosäten måste skyddas mot yttre hot, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-MgzWm8upTcQgHGDPDhQ5gs" type="h1">
            Motivering
          </head>
          <p xml:id="i-Gqk83sGFwsMskJHVEFjjJB">
            Sverige är ett land där skola, yrkes- och universitetsutbildningar
            är avgiftsbefriade. Det har sedan länge inneburit möjligheter
            till högre utbildning för majoriteten av vår befolkning. Sverige
            har också sedan många år varit framstående inom utbildning, avancerad
            teknisk och medicinsk forskning och entreprenörskap. Vi har under
            1900-talet varit ledande inom många områden, där Sverige hade
            särskilda ekonomiska fördelar, då vi inte var begränsade av första
            och framför allt andra världskriget och kunde utnyttja den snabba
            tekniska utvecklingen inom olika områden. De olika innovationerna
            i Sverige har varit förutsättningen för vårt välstånd och vår
            arbetsmarknad.Den svenska skolan och all högre utbildning måste
            fortsatt hålla högsta internationella nivå i en allt hårdare konkurrens
            med ökade ekonomiska möjligheter i många länder. Under åren 2006–2014
            gjorde Moderaterna och Alliansregeringen stora satsningar inom
            utbildnings- och forskningsområdet för att Sverige fortsatt kunskapsmässigt
            skall kunna konkurrera, vilket är helt avgörande för ett mindre
            och exportberoende land.
          </p>
          <p xml:id="i-4bdAacRUdTu2bj1HxyFomL">
            Idag ställs allt högre krav på omställning inom en rad yrken,
            med betoning på tekniska utbildningar. Moderaterna konstaterar,
            att det idag finns en stor efterfrågan, och därför behov av, att
            snarast införa olika kortare utbildningar. Dessa bör kunna kombineras
            med arbete och praktik och de bör även kunna genomföras på distans.
          </p>
          <p xml:id="i-2Pak5JxwxHaPJi8cjyQYyc">
            Tydliggör rollen för rektorer och för lärosätenas styrelser
          </p>
          <p xml:id="i-L2TnBuZs7ymtQtRig1gU9Z">
            Det är av vikt att rektorer och styrelser vid universitet och
            högskolor har den kompetens som krävs för att svenska lärosäten
            ska kunna hålla en internationellt sett hög kvalitet. Rektorerna
            vid våra universitet och högskolor utses redan nu med sakkunnigförförande.
            Det är viktigt att sakkunniga är internationella och obundna och
            att regeringen utser rektorer utan politiska hänsynstaganden.
            Kompetens och sammansättning spelar också stor roll för hur en
            styrelse fungerar. IVA har presenterat en rapport inom ramen för
            projektet ”Utsiktsplats forskning” som behandlar just utmaningar
            och utvecklingspotential avseende universitets- och högskolestyrelser.
            Där föreslås bland annat att rekryteringen av nya ledamöter till
            en styrelse ska vara grundad på definierade kompetensprofiler
            och att hänsyn ska tas till lärosätets sammantagna behov.
          </p>
          <p xml:id="i-NgEjPRkSx4yyYes7LEksRC">
            Moderaterna anser att regeringen bör tydliggöra rollen för lärosätenas
            styrelser. Styrelsernas ordförande och vice ordförande bör utses
            med sakkunnigförfarande relaterat till den kompetens (dvs vilka
            institutioner) som ett visst universitet rymmer. Under de senaste
            åren har regeringen agerat otydligt då det gäller rektorsbeslut
            om geografisk förläggning av lärosätens utbildning och forskning.
            Därför måste rektors mandat i frågor som dessa förtydligas. Högre
            utbildning och forskning är en i högsta grad internationell verksamhet.
            Det innebär att tillståndsgivning som rör lokalisering av eventuell
            verksamhet i andra länder måste ses över. Ledningsutredningen,
            som presenterades i november 2015, innehåller ett 50-tal utvecklingsförslag
            för lärosätena. Utredningen behandlar bland annat hur de akademiska
            ledarna och kollegiala organen kan få ett utvecklat och förtydligat
            uppdrag. Vi anser att Ledningsutredningens rekommendationer bör
            utvärderas till år 2022.
          </p>
          <p xml:id="i-LFsiZZoUPoT63ZUjgAvQwM">
            Nationell samordning av lärosäten och utbildningsplatser
          </p>
          <p xml:id="i-GL4dHwSU1bkpLf6XyH1Be5">
            Moderaterna ser en oroande tendens med fler och fler bristyrken
            i samhället. Detta korrelerar tyvärr inte med antalet utbildningsplatser
            inom området. Universitet och högskolor har båda autonoma styrningar,
            men vi ser ett ökat behov av en nationell samordning när det gäller
            samhällets behov och antalet utbildningsplatser. Detta för att
            minska antalet bristyrken, men också för att minska arbetslösheten.
          </p>
          <p xml:id="i-AoT6D4ZfeehBPohxVo7wGS">
            Arbetsförmedlingen gör en analys varje år över vilka som räknas
            som bristyrken. I juni 2021 listades dessa yrken som bristyrken:
          </p>
          <p xml:id="i-U1zQ4XmJyAtbqtd7q9aJ7m">
            Yrken som kräver lång utbildning:
          </p>
          <p xml:id="i-NxYZD2FRGmX5PosVTZh1kM">
            Ingenjörer
          </p>
          <p xml:id="i-HYnKmxdsM1UhRDGytpXVgj">
            Barnmorskor
          </p>
          <p xml:id="i-LbeKEPk6uRP8KA2tLSsXt5">
            Lärare
          </p>
          <p xml:id="i-7M4Mdc2KacQkojoG5aH7E6">
            Apotekare
          </p>
          <p xml:id="i-4W9Vpe4joPhPf8wNVydi7S">
            Veterinärer
          </p>
          <p xml:id="i-XKryErSxyL8pvj5thZuFpD">
            Yrken som kräver kortare utbildning:
          </p>
          <p xml:id="i-54exiQhNyR37foy3rzf1vT">
            Lastbilschaufförer
          </p>
          <p xml:id="i-22Xed5jK6sCUwq4h2jfGpr">
            Undersköterskor
          </p>
          <p xml:id="i-NGLb3gzhThUT2ker8mP4CB">
            Motorfordonstekniker
          </p>
          <p xml:id="i-FfRxrTjEvZQjpAxqogD9vq">
            Elektriker
          </p>
          <p xml:id="i-4fzwTzQRQJ9Q9L66dqZcWU">
            Moderaterna anser att universitetskanslersämbetets kvalitetsutvärderingsarbete
            bör stärkas. Detta för att kunna jämföra utbildningarnas kvalitet
            mellan olika svenska lärosäten samt att kunna införa en rankningslista
            för dessa.
          </p>
          <p xml:id="i-KwyPo8zYyXpxjp5ZMTt22">
            Utbildningar ska bedömas och utvärderas utifrån akademiska framgångar,
            men också utifrån hur bra studenterna lyckas när de väl lämnar
            utbildningen. Detta kan mätas i jobbmöjligheter, lön, företagsamhet
            med mera. För att göra det lättare för studenter att jämföra kvaliteten
            på olika utbildningar bör en nationell rankinglista av program
            och kurser på landets universitet och högskolor inrättas. Kvalitetsmåtten
            som ska avgöra rankningen bör bland annat innehålla arbetsmarknadsetablering
            efter avslutad examen. Denna information ska publiceras och göras
            tillgänglig inför val av kurser. Informationen ska också kunna
            användas som del av underlaget för beslut om nedläggning av utbildningar
            som inte håller måttet.
          </p>
          <p xml:id="i-DWeiGMdJXk85DaipQFc8vH">
            Ett nytt resurstilldelningssystem som premierar kvalitet
          </p>
          <p xml:id="i-GK2NK7N4xyM8Sqxsx3gKm6">
            För den kunskapsintensiva industrin är högskolan särskilt viktig.
            Trots en omfattande satsning på antalet platser i högre utbildning
            sedan 1990-talet ser vi fortsatta utmaningar för företagen att
            få tillgång till specialistkompetens. Detta beror till stor del
            på att utbildningskvaliteten samtidigt har fallit över tid och
            att resurserna per student fördelas på ett sätt som premierar
            kvantitet framför kvalitet. Styr- och resursutredningen som under
            våren 2019 lämnade sitt slutbetänkande till regeringen lämnade
            otillräckliga förslag för att reformera högskolans resurstilldelningssystem
            så att akademisk kvalitet, genomströmning, samt etablering på
            arbetsmarknaden premieras i högre utsträckning. Därutöver anser
            Moderaterna att den kvalitetspott med pengar som fanns till och
            med 2018 för att premiera den mest excellenta forskningen bör
            återinföras. Excellent forskning är forskning som internationellt
            bedöms hålla högsta kvalitet. Moderaterna vill också förstärka
            kvalitetsutvärderingen hos Universitetskanslersämbetet, och att
            myndigheten ska behålla sitt mandat att stänga ned undermåliga
            program.
          </p>
          <p xml:id="i-CmDNNdw3LSv9KCAn8wok5X">
            Tidigare styrning av holdingbolag på högskola och universitet
          </p>
          <p xml:id="i-XmDuYBgbZ792oqHtg6iRjv">
            I början av 1990-talet bildades holdingbolag på högskolor och
            universitet. Syftet med detta var att stödja flödet av kunskap
            från forskning till näringsliv, genom att möjliggöra för lärosätena
            att bedriva kommersiell verksamhet. I dag finns det 18 stycken
            holdingbolag som är knutna till svenska lärosäten. Riksrevisionen
            granskade år 2020 verksamheten för dessa holdingbolag och fann
            brister på flera håll. Framförallt fann man brister i styrningen
            och förvaltningen, vilket innebär att dessa holdingbolag inte
            drivs tillräckligt affärsmässigt eller effektivt. Moderaterna
            är positivt inställda till dessa befintliga holdingbolag, men
            då måste det finnas en aktiv och professionell förvaltning av
            bolagen. Det bör därför inte vara rektor som är ordförande i holdingbolaget,
            dels för att undvika jäv, men också för att det bör vara en person
            med kompetens för den affärsmässiga verksamheten vilket inte är
            rektors främsta uppgift.
          </p>
          <p xml:id="i-4SLK1NESvGuPEgxW6dLdis">
            Tekniskt basår och fler fristående kurser
          </p>
          <p xml:id="i-EfMaPqJWxz1jx1TDysF6Yg">
            För den som vill bli ingenjör, men som saknar rätt förkunskaper,
            är det tekniska basåret en väg in till högskolan. Som det ser
            ut i dag så erbjuder ett tjugotal universitet tekniska eller naturvetenskapliga
            basår för studenter som inte är behöriga till ingenjörsutbildningar,
            utbildning till arkitekt samt andra naturvetenskapliga utbildningar.
            Söktrycket till dessa platser på det tekniska basåret är högt.
            Detta är framförallt för att studenten efter avslutat basår har
            en plats garanterad på den aktuella tekniska högskolan. Moderaterna
            ser positivt till att denna möjlighet finns för studenter som
            saknar den särskilda behörighet som krävs för den önskade utbildningen.
          </p>
          <p xml:id="i-QsNmyBaDfkSVaKJRamGGm5">
            Ett problem som tyvärr har accentuerats är att studenter som
            har läst dessa ämnen på gymnasienivå ändå har för dåliga förkunskaper
            i dessa ämnen. Det blir problematiskt om högskolans platser ska
            användas för att komplettera där gymnasieskolan har misslyckats.
            Moderaterna ser här hur viktigt det är att gymnasieskolorna fungerar.
            Det finns inte heller några särskilda medel för tekniskt basår,
            utan programmen finanserias med pengar som är avsedda till vanlig
            högskoleutbildning. Moderaterna vill betona hur viktigt det är
            att satsningar förs för att få gymnasieskolorna att fungera tillfredsställande
            för att fånga upp denna grupp. Mot denna bakgrund vill Moderaterna
            genomföra en utredning av hur det tekniska basåret fungerar.
          </p>
          <p xml:id="i-Dw4zbzob7hAqni2P2eWfHs">
            Moderaterna vill verka för att bredda och bygga ut möjligheterna
            till ett akademiskt basår till fler ämnesområden än dagens fokus
            på naturvetenskap och teknik. Det skulle förlänga studietiden
            men å andra pekar mycket på att bättre förkunskaper minskar risken
            för avhopp i ett senare skede.
          </p>
          <p xml:id="i-2wFzcBMbA8MjqbmQLAAR87">
            Moderaterna vill ge lärosätena ett omställningsuppdrag så att
            utbudet av kurser också anpassas efter de behov som de redan yrkesverksamma
            har när det kommer till kompetensutveckling och fortbildning.
            Det betyder exempelvis att lärosätena parallellt med de traditionella
            utbildningsprogrammen även behöver erbjuda mer av modulläsning
            i form av fristående kurser. De fristående kurserna behöver också
            vara tillgängliga så att arbetstagare har praktiska förutsättningar
            att delta och fullfölja kurserna.
          </p>
          <p xml:id="i-ULS3Wrth4vcG3j3VkesnjH">
            Moderaterna vill också möjliggöra en ökad studietakt på flera
            utbildningsprogram genom att studierna fortlöper under sommaren.
            Vi vill även se över det svenska studiemedelsystemet för tidigare
            studiestart och ökad genomströmning.
          </p>
          <p xml:id="i-RmSHydyL7u2BWAzJwyRXt6">
            Utred möjligheterna till ett fördjupat samarbete mellan olika
            lärosäten och bildande av utbildningskluster
          </p>
          <p xml:id="i-2gNVurfTVWNdmE9juQw3Zv">
            Vi lever och verkar i en global värld. Arbetslivets förutsättningar
            och behov ändras snabbt. Det ställer krav på att lärosätena har
            och erbjuder ett relevant utbud av utbildningar med hög kvalitet.
            Denna omvärldsbevakning är inget som universitet och högskolor
            ensamt klarar. Istället behövs en ökad dialog med arbetsliv och
            olika branschorganisationer men också mellan olika lärosäten.
            Vi behöver utbilda till en framtid – inte dåtid – och vi behöver
            se till att det finns möjlighet att utbilda sig till de yrken
            där det råder arbetskraftsbrist. Enligt olika undersökningar anser
            arbetslivet att det idag har mycket små förutsättningar att lokalt
            påverka utbildningsutbud och utbildningars innehåll. Detta bör
            åtgärdas och lärosätenas dialog med arbetslivet öka.
          </p>
          <p xml:id="i-Bt2esVEjT1U6VYkMHXKXaJ">
            Alliansregeringen införde en stimulanspeng för lärosäten som
            ville öka sin samverkan. Detta fick till följd att några lärosäten
            knöt sig mycket nära varandra och till och med gick samman såsom
            Växjö universitet och Högskolan i Kalmar och bildade Linnéuniversitetet.
            Det är dock inget självändamål att lärosäten ska fusionera helt
            och hållet, men däremot är det viktigt att lärosätena i högre
            grad samverkar då det gäller utbildningsutbud, dimensionering
            av utbildningsprogram, forskning med mera. Ökad samverkan på dessa
            områden bör premieras och hinder för detta undanröjas. Som ett
            varnande exempel kan nämnas att lärosäten som samverkar om utbildningar,
            och som då använder forskningsanknutna universitetslärare från
            ett annat lärosäte, kan missgynnas vid bedömning av utbildningars
            kvalitet. Detta behöver vi ändra på.
          </p>
          <p xml:id="i-UMu8rVWxkK6FSd7iR9QZfZ">
            Förbättra IT-infrastruktur och nätbaserad utbildning på lärosätena
          </p>
          <p xml:id="i-Q6r4sDZdUssW2ZoETyu3wk">
            Under det senaste dryga året har vi mer än någonsin insett hur
            viktigt det är med en välfungerande och välutvecklad digitaliseringsmiljö
            på våra lärosäten. På mycket kort tid har mycket av undervisningen
            ställts om till en digital miljö istället för fysisk. Även i fortsättningen
            är det troligt att mer undervisning kommer att ske helt eller
            devis digitalt. Vi har under den här tiden lärt oss att modern
            teknik inte står i något motsatsförhållande till traditionell
            lärarledd undervisning, utan skall snarare ses som ett nödvändigt
            komplement när det kan användas för att möjliggöra eller förbättra
            undervisningen samt även för att höja kunskapsresultaten. Men
            teknik kan också främja innovation i lärosätenas administration,
            undervisning och inte minst validering av kunskap. Idag har många
            lärosäten en daterad IT-miljö som försvårar detta arbete. Det
            finns därför ett stort behov av att ta fram en samlad strategi
            för att påskynda lärosätenas digitalisering. En sådan strategi
            behöver säkerställa lärosätenas beställarkompetens vad gäller
            IT, fastslå infrastrukturella behov och överväga gemensamma ramverk
            och standarder för nät- och distansbaserad undervisning. Universitets-
            och högskolerådet och Universitetskanslersämbetet bör, i samarbete
            med lärosätena och andra tänkbara aktörer, få ett samlat uppdrag
            att ta fram en strategi för lärosätenas och den högre utbildningens
            digitalisering.
          </p>
          <p xml:id="i-Gho9Q5jfHjCS2qCFTcvMG">
            Arbetet med onlineutbildningar, såsom flexible learning och Massive
            Open Online Courses (MOOCs), måste stärkas. Olika studenters levnadsförhållanden
            och inlärningsstil kan därmed tillgodoses på ett bättre sätt.
            För att förenkla situationen för studenter är det dock önskvärt
            att den här typen av digitala utbildningsplattformar samordnas
            i högre grad än vad som nu är fallet och att goda exempel sprids.
            Statistiken visar att hälften av de som studerar fristående kurser
            studerar på distans samt att distansutbildningar är extra vanligt
            bland personer som har en tidigare examen. Denna grupp tenderar
            att öka. Exempelvis är de statliga satsningarna på matematik-
            och läslyftet en form av MOOCs för lärare. Kombinationen av att
            innehållet har tagits fram och kvalitetssäkrats av ansvariga lärosäten
            och att de har tillgängliggjorts digitalt har varit en av framgångsfaktorerna
            bakom att satsningarna träffat stora delar av lärarna och att
            lärarna stärkt sin kompetens genom satsningarna. Dessa satsningar
            är mycket viktiga och kommer att behövas även i framtiden. Distansutbildningar
            i form av MOOCs synes därför vara goda alternativ också för vidare-
            och fortbildning. Det är hög tid att regeringen undanröjer hinder
            och tydliggör vad som gäller för svenska lärosäten som vill införa
            onlineutbildningar. Moderaterna vill se ett ökat utbyte mellan
            lärosäten internationellt. Vi vill se fler svenska studenter som
            studerar utomlands till exempel via Erasmusprojekt inom EU, men
            även i övriga världen. Vi behöver vara mer konkurrenskraftiga
            internationellt för att locka fler studenter till våra utbildningar.
          </p>
          <p xml:id="i-CPySe1WB73eAREEus7U64p">
            Sammanslagning av Universitetskanslersämbetet (UKÄ) och Universitets-
            och Högskolerådet (UHR)
          </p>
          <p xml:id="i-DUyniFbXJxVaiaYkNvnhqm">
            UKÄ har idag ansvar för att:
          </p>
          <p xml:id="i-Qqp6WhpHDcWHYVfirLZnK3">
            Granska kvaliteten i högre utbildning och lärosätenas system
            för kvalitetssäkring av högre utbildning och forskning
          </p>
          <p xml:id="i-AXt6Qrum1u7gWgmz1QzEEz">
            Följa upp och analysera utvecklingen och trender inom den svenska
            högskolan
          </p>
          <p xml:id="i-Ji87GrmVcK5pCXN4K7tsyJ">
            Ansvara för all officiell statistik inom högskoleområdet
          </p>
          <p xml:id="i-41ADJGsrZcsGLUk3WWpU18">
            Utföra juridisk tillsyn över alla universitet och högskolor,
            så att man följer lagar och regler
          </p>
          <p xml:id="i-7Km5Qx4dLAvQjeos9uN23j">
            Ta emot anmälan om något lärosäte misstänks har brutit mot någon
            lag
          </p>
          <p xml:id="i-SHuN7fkkS8wQHhMWkNnVAh">
            UHR har idag ansvar för att:
          </p>
          <p xml:id="i-WPQ1zsVETqMk45oZ1SsFbj">
            Ge information inför högskolestudier
          </p>
          <p xml:id="i-3ywR1zahfo25CW2udfeBFV">
            Ansvara för högskoleprovet
          </p>
          <p xml:id="i-Kp2sgiiANCnrvDBa1HxAjQ">
            Ta fram regelverk och samordna antagningen till högskolan
          </p>
          <p xml:id="i-VEHtkxQwXHYjDmuNvBL5sr">
            Utveckla och förvalta IT-system och e-tjänster ut utbildningssektorn
          </p>
          <p xml:id="i-EvjrT62x5XSKwtzkmUzQBF">
            Förmedla internationella utbyten och kompetensutveckling för
            hela utbildningskedjan
          </p>
          <p xml:id="i-RdkD1zpKbgHuUnvdmHSiug">
            Främjande uppgifter för analyser av frågor inom UHR:s ansvarsområde
          </p>
          <p xml:id="i-Sf25g7d9bcWvwM5K5W8432">
            De båda statliga myndigheterna har många viktiga ansvarsområden,
            vilka alla handlar om Sveriges lärosäten. Moderaterna anser att
            dessa två myndigheter skulle kunna bli en gemensam och vill därför
            utreda den möjligheten.
          </p>
          <p xml:id="i-BMyBkn6p1j9TUfvGFuUUbn">
            En effektivare validering av formella och informella kunskaper
          </p>
          <p xml:id="i-GyetxM9Amh6hnBAsAuikQD">
            I januari 2020 lämnade Valideringsdelegationen sitt slutbetänkande
            ”SOU 2019:69 Validering – för kompetensförsörjning och livslångt
            lärande. Validering handlar om att bedöma och ge erkännande åt
            kunnande som människor tillägnat sig utanför formell utbildning
            men det har också stor betydelse för kompetensförsörjning och
            omställning för yrkesverksamma på arbetsmarknaden. En dåligt fungerande
            validering skapar onödiga trösklar till högre utbildning, vilket
            drabbar såväl nyanlända som yrkesarbetande som är i behov av att
            lära om och lära nytt. Dessutom leder det till en försvårad matchning
            på arbetsmarknaden.
          </p>
          <p xml:id="i-X2x3sdJrbL5kJd1k4kPBMd">
            Valideringsdelegationens betänkande innehåller flera förslag
            för att förbättra valideringen av kunskaper inom högskolan och
            yrkeshögskolan. Det handlar bl.a. om förslag som om gemensamma
            riktlinjer och rekommendationer för validering inom högskolan
            för att validering ska ske på ett likvärdigt och kvalitetssäkrat
            sätt i hela landet. Dessutom föreslås ökad tydlighet vad validering
            avser och hur en validering bör genomföras. Det är av största
            vikt att regeringen skyndsamt bereder delegationens samlade förslag
            och återkommer till riksdagen med skarpa lagförslag som gör att
            människors formella och informella kunskaper och kompetens bättre
            kan valideras.
          </p>
          <p xml:id="i-JGw1DtkLAJmrtqSGJ2qHLf">
            Breddad rekrytering till högskolan
          </p>
          <p xml:id="i-Gd3DHbKSjxV841ZW65QAuK">
            Universitets- och högskolestudier ska vara en möjlighet för alla
            som har förutsättningar att klara av en utbildning. Moderaterna
            ser därför med oro på att problemen med breddad rekrytering kvarstår
            år efter år. Vi ser också med oro på resultaten som framgår av
            UKÄ:s rapporter nämligen att genomströmningen på långa yrkesutbildningar
            såsom läkare, jurist, civilingenjör och psykolog är lägre för
            studenter som har föräldrar med förgymnasial utbildning jämfört
            med studenter vilkas föräldrar har en utbildning på gymnasienivå
            eller högre.
          </p>
          <p xml:id="i-3frSVBZQyo4kmTNRHabxm9">
            Ett sätt att jobba för breddad rekrytering är att studie- och
            yrkesvägledning stärks genom hela utbildningskedjan samt att universitet
            och högskolor ökar dialogen med grund- och gymnasieskolor. Behovet
            rör en förstärkt studie- och yrkesvägledning inom, grundskolan,
            gymnasiet, vuxenutbildningen, yrkeshögskola och högre utbildning.
          </p>
          <p xml:id="i-6i4REoynLYgw7ScTbC9uMM">
            I första hand sköts studie- och yrkesvägledningen av lärosätena,
            men som ett komplement vill Moderaterna ta fram en nationell digital
            plattform dit gymnasiestudenter och studenter på högskolan kan
            vända sig för frågor och vägledning. Detta skulle innebära ett
            mer effektivt utnyttjande av Sveriges samlade SYV-kompetens och
            samtidigt öka tillgängligheten till kompetensen.
          </p>
          <p xml:id="i-4W5xrcHvYSSDaPD51q1j1Y">
            Ur såväl jämställdhets- som jämlikhetssynpunkt är det viktigt
            att inspirera fler att studera vid universitet och högskolor.
            Därför är det viktigt att fortsatt stötta initiativ likt Tekniksprånget
            som syftar till att öka andelen antalet sökanden till högre teknisk
            utbildning. Att bredda deltagandet är viktigt men det är inte
            ett ansvar som bara kan läggas på universitet och högskolor. Grundläggande
            för framgångsrika högskolestudier är tvärtom att kunskap och motivation
            skapas redan i grund- och gymnasieskolan.
          </p>
          <p xml:id="i-CDKDVUX7pRkUN2qFbiGb1J">
            Ökad genomströmning och åtgärder som säkerställer att heltidsstudier
            motsvaras av heltid
          </p>
          <p xml:id="i-Nwv5SFmR1ihYFie8QVSFDT">
            Förutsättningar för en god genomströmning handlar om den tid
            som studenter faktiskt ägnar åt sina studier. Det finns flera
            rapporter som vittnar om att studier som räknas som heltid, det
            vill säga 40 timmar per vecka, ibland har mycket låg andel lärarledda
            timmar och hög andel självstudier. Detta är inte rimligt och måste
            ingå vid utvärderingar av kvalitet och i lärosätenas egna uppföljningar.
            Moderaterna vill att regeringen vidtar åtgärder för att se till
            att studietiden följs upp och att kvaliteten höjs på de utbildningar
            som inte motsvarar heltid. Moderaterna anser att det ska vara
            möjligt för intresserade att kunna jämföra utbildningars kvalitet
            mellan olika lärosäten men också hur kvaliteten har utvecklats
            vid enskilda lärosäten. Därför bör man se över hur mer data på
            området kan samlas in och offentliggöras av Universitets- och
            högskolerådet (UHR). Antal timmar lärarledd undervisning bör även
            redovisas.
          </p>
          <p xml:id="i-8Y5ibAD8btxMPKPXhu2ztT">
            Det är också viktigt att följa upp studiesituationen för personer
            med funktionsnedsättningar eller psykiska besvär. I en rapport
            från Högskoleverket (2010:20) konstateras att ”en relativt stor
            andel av studenterna i den här undersökningen anger att deras
            studier försvåras av kronisk sjukdom, fysisk funktionsnedsättning,
            psykiska besvär eller andra hälsoproblem och av problemen anger
            de flesta psykiska besvär”. Detta är viktiga signaler som måste
            tas på allvar. Moderaterna anser därför att det behövs en översyn
            av hur dagens regelverk kring rätten till särskilt stöd inom den
            högre utbildningen fungerar och vilka åtgärder som behövs för
            att fler studenter med funktionsvariationer bättre ska kunna tillgodogöra
            sig den högre utbildningen.
          </p>
          <p xml:id="i-MzbuVV6hmbGgFgjgyaLLrT">
            Internationellt mäts genomströmning som studietid till avklarad
            examen. Det är dock en stor andel svenska studenter som inte tar
            ut sina examensbevis, något som kan försämra deras möjlighet till
            internationell rörlighet som yrkesverksamma. Enligt högskoleförordningen
            är det den enskilde studenten som ska ta initiativ till att examensbevis
            utfärdas. Detta bör ändras och anpassas till de förhållanden som
            råder i omvärlden. Tidigare universitetskanslern Lars Haikola
            föreslår i en utredning (SOU 2015:70) att lärosätena ska få detta
            ansvar och att ändringen genomförs successivt med start av yrkesutbildningar
            och konstnärliga utbildningar. Moderaterna vill att detta ska
            genomföras. Sveriges högskolor ska garantera en god kompetensförsörjning.
            Det innebär att det krävs högre genomströmning än i dag så att
            fler studenter kan tidigarelägga sitt inträde på arbetsmarknaden.
            Moderaterna vill därför att en utredning som ser över längden
            på flera av dagens högskoleprogram initieras. Bättre möjligheter
            att avsluta ett högskoleprogram i snabbare takt bör övervägas.
            Moderaterna vill även se över om det bör inrättas ett särskilt
            kvalitetsstöd för att stärka kvaliteten och öka den lärarledda
            tiden på högskolan. Moderaterna vill också att internationella
            universitet ska kunna etablera filialer i Sverige.
          </p>
          <p xml:id="i-BqbWZ21a3REkAjapsEJF8h">
            Skärp lärosätenas möjligheter att stänga av olämpliga studenter
          </p>
          <p xml:id="i-YJUyuxAyZLUnqUjfSQAMQz">
            I en skrivelse till regeringen som undertecknades av landets
            samtliga medicinska fakulteter 2016 föreslogs en översyn av regelverken
            kring kontroll av studenters brottsliga bakgrund. Undertecknade
            menade att det bör ses över om även studenter inom hälso- och
            sjukvårdsområdet bör bakgrundskollas i lämplighetsbedömningen
            av studenterna. Bakgrunden till skrivelsen är flera fall där lärosätena
            har försökt att stänga av studenter som har begått brott, men
            som Högskolans avskiljandenämnd inte ansett varit tillräckligt
            allvarliga.
          </p>
          <p xml:id="i-GeZcE1r7Jqz9k122bTffFx">
            Det handlar exempelvis om dessa två fall som omnämns i Läkartidningen:
          </p>
          <p xml:id="i-SzdTxXNhCJD9XYVWXUUb2C">
            • 2016 ansökte Lunds universitet om att en student, som dömts
            till ett nio månader långt fängelsestraff för grov kvinnofridskränkning,
            skulle avskiljas från läkarutbildningen. Men Högskolans avskiljandenämnd
            bedömde inte att det fanns tillräckliga skäl för avskiljande.
          </p>
          <p xml:id="i-KGNBDyYdWsaz8dTfW4XuSh">
            • 2016 ville Karolinska institutet (KI) stänga av en läkarstudent
            som dömts för barnpornografibrott. KI anförde att brottet var
            av sådan art att det är att anse som allvarligt och att läkarstudenten
            genom sitt handlande »uppvisat sådana brister i sitt omdöme att
            det enligt KI finns en påtaglig risk för att han kan komma att
            skada annan person« under den kliniska delen av utbildningen.
            Men enligt Högskolans avskiljandenämnd var brottsligheten inte
            tillräckligt allvarlig. Läkarstudenten dömdes till villkorlig
            dom och 60 dagsböter.
          </p>
          <p xml:id="i-3YG1ZeMwqY7Y7sAxAd7sxB">
            Moderaterna anser att det ska vara en självklarhet att uppenbart
            olämpliga studenter, som exemplifieras ovan, enklare ska kunna
            stängas av från sina utbildningar på heltid. Särskilt gäller detta
            studenter som under sitt yrkesliv kommer att arbeta och vara i
            kontakt med människor i känsliga situationer. Moderaterna anser
            därför att regeringen snarast behöver tillsätta en utredning för
            att se över regelverken så att det dels blir enklare att genomföra
            bakgrundskontroller och dels stärker lärosätenas mandat att stänga
            av uppenbart olämpliga studenter på vissa utbildningar.
          </p>
          <p xml:id="i-XS4W2uGizh4CD5s87w4fUq">
            Ökat yttre hot mot våra lärosäten
          </p>
          <p xml:id="i-4Pi5qKoTqSna3zmfp3Caa5">
            Forskningsspionage från utländska underrättelsetjänster ökar
            mot våra lärosäten. Säpo varnar för bristande kunskaper och eftersatt
            säkerhetsarbete. Säpo pekar även ut Ryssland, Kina och Iran som
            de största säkerhetshoten. Det är framför allt forskare från dessa
            länder som inhämtar och för vidare kunskap om framför allt teknik
            som kan underlätta militärt i hemlandet. Säpo varnar även för
            cyberspionage, som blir mer och mer sofistikerat. Moderaterna
            vill se att dessa yttre hot tas på allvar och att utbildningar
            utökas för personalen och för säkerhetsansvariga.
          </p>
          <p xml:id="i-EYMa6rHY7iSZMHEAodi5UF">
            Ge lärosätena i uppdrag att redovisa hur de systematiskt arbetar
            för att förbättra studenters inlärningsmiljö
          </p>
          <p xml:id="i-K91ayaPz8qvFZ6vfcdQgAR">
            Enligt en enkät gjord av Sveriges Förenade Studentkårer (SFS,
            2012) anser studenterna att god pedagogik är den viktigaste faktorn
            för effektiv inlärning. Samtidigt som god pedagogik är viktigaste
            faktorn som det är det område som studenterna anser har de största
            bristerna i högskolan. Pedagogisk skicklighet, inklusive undervisningsskicklighet,
            i kombination med att föreläsarna har ämneskunskaper som vilar
            på vetenskaplig grund är förutsättningar för en god inlärningsmiljö.
            Vi vill därför att man ser över om lärosätena i årsredovisningen
            också bör redovisa hur de arbetar för att systematiskt förbättra
            studenters inlärningsmiljö.
          </p>
        </div>
        <div type="motSignatures">
          <list>
            <item xml:id="i-3xHn23Gv4vKcVFRnfWWTjS">
              Kristina Axén Olin (M)
            </item>
            <item xml:id="i-G4XS1P6tkzMCNRyZtt8k3W">
              Lars Püss (M)
            </item>
            <item xml:id="i-3imuCg6JT2ppoDkKHpuR5H">
              Marie-Louise Hänel Sandström (M)
            </item>
            <item xml:id="i-8xHVN7iZh9MmJv9CRAQFkV">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
