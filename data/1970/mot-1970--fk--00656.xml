<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__656/mot_1970__fk__656-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motion i Första kammaren, nr 656 år 1970
          </p>
          <p>
            Nr 656
          </p>
          <p>
            Av herrar Helén och Bengtson, angående trafikövervakningen. (Lika
            lydande med motion nr 763 i Andra kammaren)
          </p>
          <p>
            Antalet trafikolyckor tenderar åter att stiga efter den nedgång
            som inträffade i samband med övergången till högertrafik hösten
            1967. Trafikolyckorna krävde under 1960-talet nära 12 000 liv.
            Under senare år har det årliga antalet dödade överstigit 1 200
            personer. Omkring 6 000 personer har blivit svårt skadade i tra-
            fiken varje år medan antalet lättare skador uppgått till 15 000—16
            000. Det to- tala antalet trafikolyckor uppgick 1968 till 16 817.
            Utvecklingen inger oro. Trots att trafiksäkerhetsåtgärder under
            senare år till- mätts ökande vikt har antalet olyckor inte kunnat
            minskas. Det främsta skälet för ökade insatser mot trafikolyckorna
            är självfallet de mänskliga tragedier dessa skapar, men därtill
            kommer de mycket stora kostnader olyckorna medför för samhället
            och enskilda. För att motverka trafikolyckorna och öka trafiksäkerheten
            krävs en rad åtgärder av olika slag. Exempel på sådana åtgärder
            är satsning på trafiksäkerhetsforskning, förbättrade vägar, mer
            trafiksäkra bilar och ökad trafik- undervisning. I olika sammanhang
            har åtgärder rörande dessa frågor aktualiserats från vårt håll.
            Trafikövervakning framstår som ett av de viktigaste medlen för
            att minska olycksfrekvensen. Erfarenheterna visar att övervakning
            har en starkt preventiv effekt. Vetskapen om en effektiv övervakning
            lugnar ner trafikrytmen och stimu- lerar efterlevnaden av gällande
            trafikregler. I samband med övervakning kan poli- sen dessutom
            ingripa mot och rätta företeelser av typ felaktig belysning som
            bilisten kanske inte observerat men som ökar trafikriskerna. Genom
            övervakningen kan polisen också ingripa då bilköer uppstår och
            dels genom omdirigeringar söka lösa upp köerna, dels direkt hindra
            de farliga utbrytningsförsök som bilköer lätt ger upphov till.
            Det är också av värde för trafikanterna att kunna vända sig till
            den i trafikövervakning aktiva polisen för att få råd och vägledning.
            Under tiden 2—4 augusti 1968 genomförde rikspolisstyrelsen ett
            försök med intensifierad trafikövervakning på E 4 mellan Stockholm
            och Hälsingborg. Huvud- syftet var att öka trafiksäkerheten och
            underlätta framkomligheten, men dessutom ville man i större skala
            pröva samspelet mellan ett antal helikoptrar och ett för- hållandevis
            stort antal markpatruller, främst motorcyklar. Av rikspolisstyrelsens
            redogörelse för erfarenheterna framgår bl. a.: Under var och en
            av de tre dagarna var 8 helikoptrar, 25 motorcykelpatruller och
          </p>
          <p>
            13 bilpatruller i verksamhet. Insatserna fördelade sig i stort
            sett jämnt över hela vägsträckan mellan Stockholm och Hälsingborg.
            — — —
          </p>
          <pb facs="riksdagen-motions-pdf/data/1970/mot_1970__fk__656/mot_1970__fk__656-002.pdf"/>
          <p>
            Motion i Första kammaren, nr 656 år 1970 3
          </p>
          <p>
            Vid trafikövervakning med helikopter har besättningen en utomordentligt
            god överblick över långa sammanhängande vägsträckor och kan således
            göra värde- fulla iakttagelser angående trafikflöde, trafikanternas
            beteende, inträffade trafik- olyckor m. m. Med radio vidarebefordras
            iakttagelserna till motorcykel- eller bil- patruller, som vidtar
            erforderliga åtgärder. I direktiven för övervakningen angavs att
            verksamheten skulle inriktas på sådana beteenden, som var farliga
            för trafiksäkerheten, och att särskild uppmärksamhet skulle ägnas
            åt skyldigheten att stanna före infart på huvudled samt att lämna
            företräde åt for- don på huvudleden; bestämmelsen att heldragen
            vit linje inte får överskridas om det inte finns en streckad vit
            linje till höger om den heldragna; vägsträckor där det råder förbud
            mot omkörning och att omkörningar i övrigt företogs på ett ur
            trafiksäkerhetssynpunkt helt tillfredsställande sätt samt hastig-
            heten på fordon som framfördes uppenbart över högsta tillåtna
            hastighet. Under övervakningen skulle personalen vidare sörja
            för god framkomlighet på vägen och särskilt uppmärksamma att fordonsförare
            höll ordentligt till höger och att förare av långsamtgående fordon
            underlättade omkörning. Om det uppstod trafikstockning eller väsentlig
            köbildning skulle markpatruller omedelbart under- rättas och förslag
            till alternativa vägar eller till annan lösning av problemet läm-
            nas. Under de dagar den förstärkta övervakningen pågick inträffade
            på den aktuella vägsträckan icke en enda trafikolycka med dödlig
            utgång eller svår kroppsskada. Till följd av den ökade övervakningen,
            som via massmedia hade kungjorts i för- väg, visade trafikanterna
            förhållandevis mycket god respekt för trafikreglerna. Av de beteenden,
            som ägnades särskild uppmärksamhet under övervakningen, rappor-
            terades sålunda endast följande antal förseelser
          </p>
          <p>
            vårdslöshet i trafik 4 ej stannat före utfart på huvudled 9 överskridande
            av heldragen vit linje 20 omkörning på förbudssträcka 32 överträdelse
            av hastighetsbestämmelserna 38
          </p>
          <p>
            Därutöver ingreps mot ett stort antal övriga felhandlingar i
            trafiken. Anmärk- ningsvärt många överträdelser av bestämmelserna
            för motorväg konstaterades. Så- lunda anträffades ett flertal
            gångtrafikanter och mopedförare på de olika motorvä- vägsavsnitten.
            Flera bilförare hade stannat på motorvägen — många gånger i sam-
            band med att liftare steg ur eller i bilen.
          </p>
          <p>
            Sammanfattningsvis konstaterades att övervakningen hade en påtagligt
            gynnsam effekt på trafikrytmen, som bedömdes vara jämnare och
            mindre hetsig än vanligt. Detta syntes bero på att endast ett
            fåtal fordonsförare överskred den högsta tillåtna hastigheten,
            att de som färdades med lägre hastighet underlättade omkörning
            samt att utbrytningar ur bilköer var sällsynta. Dessutom tillades
            i redogörelsen att ak- tionen rönt en allmän uppskattning från
            trafikanternas sida. För en intensifierad trafikövervakning krävs
            främst ökade resurser i fråga om personal och utrustning. I rikspolisstyrelsens
            petita för budgetåret 1970/71 fram- hålles:
          </p>
          <p>
            En oroande ökning av antalet trafikolyckor kan konstateras. Trafiken
            på våra 1" — Bihang till riksdagens protokoll 1970. 3 saml. Nr
            654—679
          </p>
          <pb facs="riksdagen-motions-pdf/data/1970/mot_1970__fk__656/mot_1970__fk__656-003.pdf"/>
          <p>
            4 Motion i Första kammaren, nr 656 år 1970
          </p>
          <p>
            vägar ökar också för varje år och detta ställer allt större krav
            på framkomlighet och säkerhet. Uppenbarligen är effektiva åtgärder
            från polisens sida av avgörande betydelse för trafiksäkerheten.
            Den allmänna utvecklingen talar sålunda för nöd- vändigheten av
            en kraftig förstärkning av polisens resurser.
          </p>
          <p>
            Landets polischefer har för 1970/71 begärt 2 383 nya tjänster.
            Länsstyrelserna har krävt 2258 nya polistjänster. Rikspolisstyrelsen
            har begärt 977 nya tjänster till den lokala polisorganisationen.
            Departementschefen tillstyrker 440 nya tjänster till polisväsendet
            i sin helhet, därav omkring 300 polismannatjänster. Det innebär
            en jämfört med föregående budgetår minskad utbyggnadstakt av polisväsendet.
            1969/70 fick polisväsendet 530 nya tjänster, varav 400 polismän.
            Vi föreslår att anslaget B 6 Lokala polisorganisationen: Förvaltningskostnader
            uppräknas med 2 750 000 kr. vilket torde medge en ökning med ytterligare
            cirka 55 polismän avsedda för trafikövervakningsuppgifter. Den
            viktiga roll som helikoptern spelar för bl. a. trafikövervakningen
            understryks bl. a. av den ovannämnda redogörelsen. I rikspolisstyrelsens
            petita anföres angående erfarenheter av helikopterverksamheten:
          </p>
          <p>
            Helikopterns mångsidighet och lämplighet som hjälpmedel i polisarbetet
            har un- der budgetåret 1968/69 ytterligare dokumenterats. Förbättrade
            arbetsrutiner har medfört att goda arbetsresultat uppnåtts snabbt
            med begränsade personalinsatser på marken. Ökade erfarenheter
            av helikopterns användbarhet har också bidragit till att rekvisition
            av helikopter i olika sammanhang ökat så kraftigt att en om- fattande
            prioritering av uppdrag och arbetsuppgifter blivit nödvändig.
            — — — Helikoptrarna är rutinmässigt insatta för trafikövervakning,
            och under budget- året 1968/69 har ingripanden i trafiken gjorts
            vid cirka 5 700 tillfällen. De för- seelser som lett till ingripanden
            har huvudsakligen varit förbjudna omkörningar, underlåtenhet att
            stanna före utfart på huvudled, överskridanden av spärrlinje och
            hastighetsöverträdelser. — — — De hittills vunna erfarenheterna
            av helikopterns användning i polisarbetet är utomordentligt goda.
            De nuvarande resurserna medger emellertid inte att helikop- ter
            insättes i alla önskvärda fall och inte heller i mer regelbunden
            övervaknings- verksamhet. Det är därför angeläget att polisverket
            tillförs ytterligare 2 helikoptrar. Detta skulle ge polisen sammanlagt
            8 egna helikoptrar, vilket antal styrelsen be- dömer för överskådlig
            tid motsvara det totala behovet. Styrelsen bör emellertid även
            i fortsättningen dessutom få disponera medel för förhyrning av
            helikoptrar. Främst är detta nödvändigt under perioder då de egna
            resurserna är otillräckliga, exempelvis under högtrafiktid. —
            — —
          </p>
          <p>
            Departementschefen har avstyrkt de två nya helikoptrar rikspolisstyrelsen
            be- gärt. Med hänsyn till den betydelse helikoptern visat sig
            ha för trafikövervakningen anser vi departementschefens avstyrkan
            som olycklig. Anslaget B 2 Polisverket: Inköp av motorfordon m.
            m. bör därför uppräknas med de 1150 000 kr. rikspo- lisstyrelsen
            begärt för inköp av två nya helikoptrar. Anslaget B 3 Polisverket:
            Un- derhåll och drift av motorfordon m. m. bör uppräknas med de
            600 000 kr. som krävs för driften av de nya helikoptrarna. Med
            hänvisning till ovanstående hemställes, att riksdagen måtte besluta
          </p>
          <pb facs="riksdagen-motions-pdf/data/1970/mot_1970__fk__656/mot_1970__fk__656-004.pdf"/>
          <p>
            Motion i Första kammaren, nr 656 år 1970 5
          </p>
          <p>
            1. att medge en ökning av anslaget B 6 Lokala polisorganisa-
            tionen: Förvaltningskostnader med 2 750 000 kr. avsedd för cir-
            ka 55 nya polistjänster för trafikövervakningsuppgifter; 2. att
            medge en ökning utöver vad departementschefen före- slagit av
            anslaget B 2 Polisverket: Inköp av motorfordon m. m. med 1 150
            000 kr. avsedd för inköp av två nya helikoptrar samt en ökning
            av anslaget B 3 Polisverket: Underhåll och drift av motorfordon
            m. m. med ytterligare 600 000 kr. för drift av dessa helikoptrar.
          </p>
          <p>
            Stockholm den 28 januari 1970
          </p>
          <p>
            Gunnar Helén (fp) Torsten Bengtson (cp)
          </p>
        </div>
      </div>
    </body>
  </text>
</TEI>
