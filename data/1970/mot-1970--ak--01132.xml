<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1132/mot_1970__ak__1132-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1132—21143 Motion i Andra kammaren, nr 1132 år 1970 1
          </p>
          <p>
            Nr 1132 Av herr Lothigius, om en utredning angående de äldres
            situation. (Lika lydande med motion nr 977 i Första kammaren)
          </p>
          <p>
            För närvarande uppgår det sammanlagda antalet personer över 65
            år till mer än en miljon. Eftersom antalet äldre nu utgör en ständigt
            stigande andel av den totala befolkningen måste denna grupp av
            människor ägnas väsent- ligt ökad uppmärksamhet. Samhället måste
            därför framför allt söka under- lätta den ofta svåra övergången
            från aktiv yrkesverksamhet till den annor- lunda situation som
            följer med pensionsåldern. De äldre har efter hand visserligen
            fått det allt bättre ekonomiskt. I syn- nerhet för de grupper
            som står utanför ATP uppstår emellertid ofta svåra ekonomiska
            problem. En standardförbättring för denna grupp synes därför mycket
            angelägen. även skattemässigt bör pensionärer emellertid erhålla
            en lindring. Skatten på pensionärernas extrainkomster kan ej annat
            än be- röva dem lusten och viljan att ägna sig åt viss yrkesverksamhet,
            Den fram- står därför som en olycklig styrning av aktiva äldre
            människor som sannolikt skulle ha glädjé av viss yrkesverksamhet.
            Men även på andra sätt skulle samhället kunna underlätta situationen
            för denna stora grupp. SJ:s 67-kort är ett exempel på förmåner
            som sam- hället i långt större utsträckning än för närvarande
            skulle kunna medverka till att genomföra. Viss rabattering av
            TV-licensen och av installationsav- giften för telefon skulle
            sannolikt vara av särskilt värde för de många äldre människor
            för vilka ensamheten ofta är ett stort problem. Behovet av ökad
            kontakt med omvärlden måste även tillgodoses i plane- ringen av
            framtidens boendemiljö. Ingen tvekan råder om att äldre männi-
            skor så länge som detta är praktiskt möjligt önskar bo i egen
            lägenhet. Med den nya inriktningen mot en mera servicebetonad
            boendemiljö torde sådana önskemål kunna tillmötesgås i långt större
            utsträckning än tidigare. Vid planeringen av framtidens boendemiljö
            måste de äldres situation därför ägnas särskild uppmärksamhet.
            För undvikande av kategoriklyvning torde ett visst antal pensionärslägenheter
            kunna ingå som en naturlig del i de s.k. servicehusen, som sannolikt
            kommer att utgöra ett allt vanligare inslag i modern tätortsbebyggelse.
            Förståelsen mellan olika generationer kan däri- genom väsentligt
            förbättras till fördel för såväl yngre som äldre. Även från trygghetssynpunkt
            torde en sådan lösning medföra stora fördelar eftersom servicehuset
            till skillnad från ett vanligt hyreshus kan ge möjlighet till
            omedelbar hjälp i en svår situation.
          </p>
          <p>
            Bihang till riksdagens protokoll 1970. 4 saml. Nr 1132—1143
          </p>
          <pb facs="riksdagen-motions-pdf/data/1970/mot_1970__ak__1132/mot_1970__ak__1132-002.pdf"/>
          <p>
            2 Motion i Andra kammaren, nr 1132 år 1970
          </p>
          <p>
            Anordnandet av en servicecentral för allmän förmedling av varor
            och tjänster inom ramen för själva servicehuset — eller i dess
            omedelbara närhet — torde väsentligt underlätta de många speciella
            problem som uppstått till följd av samhällets allmänna omstrukturering.
            Inte minst för de äldre torde t.ex. handelns utveckling mot ökad
            centralisering och självbetjäning ha skapat vissa problem. Utöver
            allmän varuförmedling skulle en service- central även kunna ombesörja
            transporter till sammankomster av olika slag och i övrigt bistå
            med rådgivning och hjälp i de mest skiftande situationer. Även
            kommunens sociala verksamhet skulle med fördel kunna använda denna
            servicecentral som sitt kontaktorgan. Utmärkt vore om kommunen
            genom socialnämndens försorg kunde upprätthålla särskild jourtjänst
            knuten till en sådan central. De äldre skulle sannolikt bibringas
            en helt annan känsla av trygghet om de visste att de alla tider
            på dygnet kunde få hjälp om något skulle inträffa. Situationen
            i de större städerna, som präglas av en ständigt ökad otrygghet
            för i synnerhet äldre människor, skulle där- igenom väsentligt
            kunna förbättras. Med en satsning på utbyggd boendeservice även
            för äldre människor torde institutionsvården sannolikt ej behöva
            utnyttjas i så hög grad som för närvarande, vilket måste anses
            värdefullt såväl för samhället som för den enskilde. Men även
            i fråga om den rena åldringsvården torde stora förbätt- ringar
            kunna ske. Den tendens till byråkratisering och inriktning på
            forma- liteter som ibland kan göra sig gällande på dylika institutioner
            måste t. ex. motarbetas. I stället bör en utveckling mot ökad
            öppenhet och valfrihet för den enskilde stimuleras. Rätten att
            medföra personliga saker till rummet på pensionärshemmet liksom
            rätten att bo samman med äkta make etc. bör i den enskildes intresse
            till varje pris upprätthållas. Utvecklingen mot ökat medinflytande
            i skolor och på arbetsplatser gör det även naturligt att äldre
            människor ges möjlighet att påverka verksamheten vid pensionärs-
            hem och dylikt. De äldres olika problem torde ges den bästa belysningen
            om en samlad översyn av deras situation kunde komma till stånd.
            En målsättning vid en sådan översyn bör vara att den framtida
            politiken i största möjliga utsträck- ning söker integrera de
            äldre i samhället och bland de ännu yrkesverk- samma. Med stöd
            av ovanstående hemställes, att riksdagen i skrivelse till Kungl.
            Maj:t måtte hemställa om en allsidig utredning angående äldre
            människors situa- tion i dagens samhälle. Stockholm den 28 januari
            1970
          </p>
          <p>
            Carl-Wilh. Lothigius (m)
          </p>
        </div>
      </div>
    </body>
  </text>
</TEI>
