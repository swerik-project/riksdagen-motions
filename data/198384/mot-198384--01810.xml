<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01810">
  <teiHeader>
    <fileDesc>
      <titleStmt>
        <title>Järnvägstrafiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafiken</title>
          <idno type="rdwebb">G7021810</idno>
          <rs type="number">1810</rs>
          <ref type="dokument_url_text">http://data.riksdagen.se/dokument/G7021810/text</ref>
          <ref type="dokument_url_html">http://data.riksdagen.se/dokument/G7021810</ref>
          <ref type="dokumentstatus_url_xml">http://data.riksdagen.se/dokumentstatus/G7021810</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL ÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FTkwAMo13hmDoeXLXEV1N</idno>
            <name>SVEN HENRICSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3sGWkDdmJmfJfmtLUKwo71" type="signed"/>
        <correspContext corresp="i-3sGWkDdmJmfJfmtLUKwo71">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FTkwAMo13hmDoeXLXEV1N"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1810/mot_198384__1810-001.pdf"/>
      <fw xml:id="i-4iYQxhyPU69M429DvRuiaL">
        Motion 1983/84:1810
      </fw>
      <div xml:id="i-Q6pMpwGTr1uSSxpbtAcufg" type="motHeader">
        <div xml:id="i-Duk6CkFPAB4DAiazuWFXTA" type="motTitle"/>
        <div xml:id="i-VoYKjj6rypFKQZydN887Bd" type="motSubmissionInfo"/>
      </div>
      <div xml:id="i-2zdDpbvqT7rSC7TfPM1Ak4" type="motBody">
        <div xml:id="i-9orSYiVGsvPakKHmKPyB1H">
          <p xml:id="i-SuyKNdXVEUbkwPJ7HypCL2">
            Lars Werner m. fl. Järnvägstrafiken
          </p>
          <p xml:id="i-WzcHNaFBw7uWTLPa8MtNg9">
            Sammanfattning
          </p>
          <p xml:id="i-S6FuQxGaU21MiNg3AVHG8T">
            Två riksdagsbeslut om trafikpolitiken har haft stor betydelse
            för järnvägstrafikens utveckling, dels beslutet om lokal- och
            regional kollektiv persontrafik (prop. 1977/78:92) och dels det
            trafikpolitiska beslutet (prop. 1978/79:99). Det sistnämnda beslutet
            betonade starkt den samhällsekonomiska grundsynen på trafikområdet.
            Så t. ex. framhölls beträffande järnvägen att det ”av såväl samhällsekonomiska
            som trafiksäkerhets-, miljö- och energiskäl är angeläget att ett
            ökat utnyttjande av järnvägen framför allt vid långväga transporter
            kommer till stånd”. Den trafikpolitiska utredningen var väl medveten
            om de starkt eftersläpande järnvägsinvesteringarna och underströk
            kraftigt investeringarnas betydelse för att genom bättre banstandard,
            modernisering och utrustning och anläggningar m.m. skapa bättre
            möjligheter för järnvägen att ”spela den centrala roll” den borde
            ha främst i det interregionala person- och godstrafiksystemet.
            I denna motion behandlar vänsterpartiet kommunisterna frågan om
            investeringarna, järnvägens uppdelning i affärsbanor och ersättningsbanor,
            den pågående nedläggningsverksamheten och frågan om SJ:s betalningsansvar
            för infrastrukturen. Motionen utmynnar i förslag om ett i jämförelse
            med propositionen höjt investeringsanslag.
          </p>
          <p xml:id="i-6RDbEFdnRWGM4yd7qEmCRv">
            Investeringarna
          </p>
          <p xml:id="i-YS2i75uAaCufHGBevn2FFu">
            I budgetpropositionen föreslås en i förhållande till SJ:s anslagsframställ-
            ning med 410 milj. kr. sänkt medelstilldelning för investeringar.
            Detta måste betecknas som en kraftig reducering som får påtagliga
            negativa konsekvenser. En stor del av investeringarna är avsedda
            för redan gjorda beställningar eller igångsatta projekt, varför
            den volym som kan bli föremål för nedskärning är relativt begränsad.
            Viktiga delar av planerat investeringsprogram måste sannolikt
            strykas. Det kan gälla byggandet av dubbelspår där klara kapacitetsproblem
            sedan lång tid finns. Det kan gälla mycket angelägna arbeten för
            höjd spårstandard, vilket i sin tur är ägnat att sänka driftkostnaderna
            på förslitna banor. Någonstans måste nedskärningarna ske. Detta
            får konsekvenser i form av minskat antal reguljära arbeten såväl
            direkt i själva byggnadsverksamheten
          </p>
          <pb facs="riksdagen-motions-pdf/data/198384/mot_198384__1810/mot_198384__1810-002.pdf"/>
          <fw xml:id="i-5eMhgDrRhctojTQFE77GhS">
            Mot. 1983/84:1810 10
          </fw>
          <p xml:id="i-VAHgQu8cMJT8sffoduM3zn">
            som i den materiallevererande industrin — den må heta Kalmar
            Verkstad eller något annat. I propositionen talas om att ersätta
            sysselsättningsförlusterna med AMS-arbeten, men det är lättare
            sagt än gjort. Det är faktiskt inte samma sak att utföra vägarbete
            och arbeten med spår, som numera sker med specialmaskiner och
            med beaktande av säkerhetsordningens särskilda regler för spårarbeten.
            Det är med andra ord i hög grad specialinriktade verksamheter.
            Vad är det f.ö. för mening med att först åstadkomma minskning
            i arbetmöjligheterna och sedan ordna med arbetslöshetsarbeten?
            Den föreslagna utvidgningen av leasingsystemet via ett särskilt
            dotterbolag kan ge ett substansvärde i investeringstillskott på
            ca 125 milj. kr., men i gengäld skall 100 milj. kr., avsedda som
            SJ:s insats för aktuella investeringar i Stockholmsregionens spårsystem,
            klaras inom budgetramen och inte genom särskilda anslag som SJ
            önskat. Det verkar som om regeringen nu är i färd med att lämna
            tidigare beslut om långsiktig förstärkning av järnvägsinvesteringarna.
            Detta innebär i sin konsekvens ett fortsatt gynnande av tung trafik
            på landsvägarna, med fortsatt hård förslitning av vägnätet och
            ständigt höjda vägkostnader som följd. En sådan ny inriktning
            kan leda till ett dåligt utnyttjande av den betydande kapacitet
            för långväga tung trafik som järnvägen fortfarande representerar.
            Propositionen söker göra gällande att den sänkta investeringsnivån
            endast innebär en senareläggning. Man vill alltså förespegla att
            anslaget, som nu sänks med omkring 400 miljoner, skall återkomma
            i kommande investeringsanslag samtidigt som en återgång till tidigare
            nivå skall ske. Man måste uttala stor tveksamhet inför detta sorglösa
            tal och uttrycka stark oro för att regeringen med årets förslag
            förbereder en ny och lägre investeringsnivå för järnvägarna. Vi
            har redan i samband med besparingspropositionen motsatt oss denna
            nedskärning och hävdar att investeringsnivån skall bibehållas
            i överensstäm- melse med 1980 års strukturplan.
          </p>
          <p xml:id="i-Djt7UrFPoqkVJVJy2nFS6R">
            Inlandsbanan
          </p>
          <p xml:id="i-6WtHwcdYi9X5z5e14qLC8v">
            Som vi tidigare påpekat kommer nedskärningarna att märkas i och
            med att viktiga spårarbeten upphör — arbeten som annars skulle
            sänka SJ:s driftkostnader och underlätta trafiken. Ett exempel
            på angelägna arbeten — om än i begränsad omfattning — som ändå
            betyder mycket för en hel landsända är satsningarna på inlandsbanan.
            Riksdagen har vid flera tillfällen uttalat sig för upprustning
            av inlandsbanan. En regeringsförklaring år 1979 innehöll de numera
            bevingade orden: Inlandsbanan upprustas! Eftersom riksdagen redan
            1974 behandlat frågan om inlandsbanans framtid och hänskjutit
            frågan till den då sittande trafikpolitiska utredningen kom frågan
            att behandlas i samband med 1979 års trafikpolitiska beslut. Vissa
            delar av banan överfördes då till riksnätet medan andra delar
            skulle bli föremål för
          </p>
          <pb facs="riksdagen-motions-pdf/data/198384/mot_198384__1810/mot_198384__1810-003.pdf"/>
          <fw xml:id="i-SVYgMA8ZnXoqmfCnC4tU7d">
            Mot. 1983/84:1810 1
          </fw>
          <p xml:id="i-69XPfCoxqH1Et94Xf5FSzz">
            närmare utredning och eventuell nedläggning. Det måste betonas
            att inlandsbanan är ett system av banor, där sidobanorna spelar
            en stor roll — inte minst på senare tid då flottningen i de till
            Östersjön rinnande älvarna blivit nedlagd. Redan 1916 konstaterade
            SJ att inlandsbanan i dess nordsydliga huvudsträckning inte skulle
            fungera bra. Först i och med sidobanorna Arvidsjaur-Jörn, Storuman-Hällnäs
            och Forsmo-Hoting kom bansystemet i levande kontakt med kustregionen,
            och bansystemet bildade nu en smidig transportfunktion för befolkning
            och näringsliv i inlandet. De nu skönjbara strävandena att bryta
            upp detta etablerade bansystem kan också spåras i 1983 års beslut
            om att i olika s.k. skeden besluta om nedläggningsprövning av
            persontrafiken dels på nyssnämnda sidobanor, dels på huvudlinjens
            prövningsbanor. Sedan budgetåret 1976/77 har satsningar gjorts
            på en upprustning av inlandsbanan. Insatserna har koncentrerats
            på bandelarna Östersund- Storuman, som tillhör riksnätet samt
            Brunflo-Sveg. Riksdagens beslut enligt plan innebär en årlig summa
            på 20 milj. kr., vilken summa fr. o. m. 1981/82 höjdes till 25
            milj. kr. och sedan räknats upp till 31 milj. kr. För budgetåret
            1984/85 har SJ beräknat medelsbehovet till 34 milj. kr. för fortsatt
            upprustning bl. a. förbättrad spårstandard. I årets proposition
            föreslås en sänkning till 24 milj. kr. Även om man räknar med
            ett sysselsättningsbetingat anslag från oktober 1983, innebär
            årets anslag en sänkt ambitionsnivå. Detta sker i ett läge då
            tung trafik av exempelvis rundvirke och malm kräver snabb förstärkning
            av spårstandard. Det gäller inte minst linjen Storuman-Hällnäs
            och Östersund-Storuman. Redan nu framgår av SJ:s planering att
            följderna av denna i och för sig marginella neddragning av investeringsanslaget
            leder till arbetslöshet då pågående och nödvändiga arbeten på
            sträckan Vilhelmina-Storuman måste inställas, varvid ett tiotal
            personer permitteras. Detta kan illustrera följderna av nedskärningspolitiken
            då det gäller investeringar på inlandsbanan. Samtidigt som inlandskommunerna
            tillsammans med Kommunförbundet, glesbygdsdelegationen, SJ och
            Sveriges turistråd i samverkan med högskolan i Östersund gör en
            massiv satsning för att popularisera turistresor på inlandsbanan,
            passar regeringen på att agera i rakt motsatt riktning med nedläggningspropåer
            och sänkta investeringsanslag. Denna politik rimmar illa med det
            trafikpolitiska beslutets tal om att trafikpolitiken bl. a. skall
            beakta regionalpolitiska intressen. Vpk har i tidigare riksdagsmotioner
            betonat att inlandsbanan spelar en avgörande roll om man vill
            bryta en pågående utarmning av denna landsända och i stället satsa
            på en planmässig utveckling av hela inlandsregionen. Vi konstaterar
            med tillfredsställelse budgetpropositionens uppgift om att avtal
            nu träffats mellan SJ, Mo Do och Örnsköldsviks kommun om ännu
            en projektering av industrispår till Husumfabriken. Vi anser att
            detta bygge äntligen måste realiseras enligt våra tidigare förslag.
            Ett uppskov kan bara leda till fördyringar.
          </p>
          <p xml:id="i-A5Wgnpe6NEnzXouyEn49oQ">
            RA
          </p>
          <pb facs="riksdagen-motions-pdf/data/198384/mot_198384__1810/mot_198384__1810-004.pdf"/>
          <fw xml:id="i-QHcMnoPS7kBgZDuRi1krdG">
            Mot. 1983/84:1810 12
          </fw>
          <p xml:id="i-TsgYgRt4wtGXmXFZrpAZ8t">
            Banuppdelning — nedläggningar
          </p>
          <p xml:id="i-E6jsx8XsQBhcijS8Ld21KR">
            Trafikpolitiska utredningen bekräftade den av 1948 års järnvägstaxekom-
            mitté gjorda uppdelningen av järnvägsnätet i ett lönsamt affärsnät
            och en icke lönsam del, des. k. trafiksvaga banorna. Rätt omfattande
            nedläggningar skedde från 1950-talets senare del och fram till
            1970. I början av 1970-talet upphörde nedläggningarna i avvaktan
            på ett omfattande utredningsarbete såväl centralt som ute i länen.
            Detta utredningsarbete hade kommit som ett resultat av växande
            opinion. 1978 års beslut om ”förbättring av lokal och regional
            persontrafik” (prop. 1977/78:92) behandlade trafiken på väg. I
            propositionen nämndes knappast tågtrafiken annat än i pendeltågssammanhang.
            Emellertid fann 1973 års trafikpolitiska utredning anledning att
            föreslå en ”handläggningsordning” vid nedläggningsprövning av
            de trafiksvagaste banorna och samtidigt passade man på att föreslå
            de regionala huvudmännen, dvs. kommuner och landsting, som ansvariga
            även för den regionala tågtrafiken, eftersom det ansågs vara ”naturligt”
            då man ändå hade ansvar för den kollektiva vägtrafiken. Detta
            skulle senare visa sig vara mycket betydelsefullt, eftersom SJ
            nu också kunde fastslå sin ”nya roll” att i princip fungera som
            ett interregionalt trafikföretag. I december 1981 fastställde
            så regeringen hur ersättningen till SJ skulle regleras i det fall
            de regionala huvudmännen ville ”köpa tjänster” av SJ. Stor diskussion
            åstadkom f.ö. den av riksdagen fastställda bestämmelsen att om
            huvudman ”valde” att ersätta tågtrafik med buss ett femårigt extra
            statsbidrag skulle utgå. Detta extra statsbidrag, som anses motsvara
            statens årliga förlust på aktuell tågtrafik, innebär att länshuvudmannen
            ofta erhåller en betydande ekonomisk förmån om han avstår från
            tågtrafiken. I och med 1983 års beslut om järnvägen (prop. 1982/83:100
            bil. 8) konkretiseras ytterligare nedläggningsrutinerna och anges
            en tidtabell för nedläggningsprövning. 2000 km järnväg är aktuell
            för denna ”prövning” till 1984 års slut. Vänsterpartiet kommunisterna
            yrkade avslag såväl på 1978 års förslag om ny ordning för den
            regionala och lokala trafikens organisation som på huvuddelen
            av 1979 års trafikbeslut. I sistnämnda fall godtog partiet två
            förslag, nämligen förslaget om ett särskilt anslag för att avlasta
            SJ vissa bankostnader och åtgärderna för förbättring av de handikappades
            resemöjligheter. Partiet motsätter sig systemet med uppdelning
            av järnvägsnätet i affärsbanenät och ersättningsnät och menar
            att i ett planerat trafiksystem skall järnvägen utgöra stommen
            för landtrafiken. Den konstlade uppdelningen har nu medfört att
            ytterligare banor år 1983 överfördes till det s.k. ersättningsberättigade
            nätet. I årets proposition uttrycktes detta i det växande behovet
            av ersättning för driften av det ersättningsberättigade nätet.
            Affärsbanenätet krymper. Samtidigt blir det alltmer komplicerat
            att kalkylera fram de beräknade förlusterna vid s. k. separatredovisningar,
            vilka brukar göras vart tredje år.
          </p>
          <pb facs="riksdagen-motions-pdf/data/198384/mot_198384__1810/mot_198384__1810-005.pdf"/>
          <fw xml:id="i-8eXvE2pWjbhGWxDNuMdaRY">
            Mot. 1983/84:1810 13
          </fw>
          <p xml:id="i-2Yyos3fabhiBFXRrWf4i8h">
            Nu föreslår regeringen ytterligare ett nytt system, då i årets
            proposition föreslagen ersättning skall läggas till grund och
            sedan justeras årsvis ”på grundval av inträffade och förväntade
            ändringar i kostnadsläget”. Erfarenheterna av denna järnvägsnätets
            uppdelning och hittills utbetalda ersättningar till SJ visar att
            SJ som regel aldrig satsat något på rejält underhåll av nedläggningshotade
            bandelar, vilka i stället med åren fått förfalla. Detta förfall
            har sedan ofta tagits till intäkt för ytterligare sänkt trafikstandard
            och krav på nedläggning. De utbetalda ersättningsbeloppen användes
            i allmänhet inte till reparation av den bana man fått ersättning
            för. Järnvägens uppstyckning i riksnät, affärsnät, ersättningsnät
            och nu också eventuellt regionalt nät blir alltmer byråkratisk
            och svåröverskådlig. Detta system blir också allt krångligare
            och alltmer svårkontrollerat. Det hela har ett klart samband med
            det förhållandet att SJ har betalningsansvar inte bara för den
            rullande materielen utan även för infrastrukturen — bananläggningarna
            inkl. avskrivningar för dessa beräknade på återanskaffningsvärdet.
            Kostnaden för den grundläggande infrastrukturen i fasta anläggningar
            bör lyftas av från SJ, som då i stället får erlägga en trafikberoende
            avgift för nyttjande av densamma. Härigenom skulle ett med vägtrafiken
            likartat förhållande uppnås och möjlighet skapas för konkurrens
            på lika villkor. Detta skulle i sin tur motverka en snedvridning
            av transportstrukturen och tillsammans med taxepolitiska åtgärder
            möjliggöra ett bättre kapacitetsutnyttjande av tillgängliga transportresurser.
            Enligt vår mening bör regeringen av riksdagen anmodas lägga fram
            närmare utformat förslag till sådant nytt system för SJ:s betalningsansvar.
            Härigenom skulle förutsättningarna radikalt ändras för järnvägstrafiken,
            vilken blir ur finansieringssynpunkt jämförbar med konkurrenterna
            inom landsvägstrafiken. Den pågående nedläggningsprövningen av
            viss tågtrafik får då företagas på grund av helt andra kalkyler
            än f.n., varför erforderligt uppskov med eventuella nedläggningsbeslut
            i så fall måste ske. Då det gäller persontrafiken noterar vi att
            den kortväga järnvägstrafiken ökat i samarbete med länstrafiken
            och dess länskortsystem. Tidigare trodde man inom SJ:s ledning
            att möjligheterna till konkurrens var störst i långväga relationer.
            Vi är kritiska till den pågående satsningen på s. k. City-Expresståg
            och Inter-Citytåg med en överdrivet hög servicestandard avsedd
            för s.k. affärsresenärer. I stället för satsning på exklusiva
            nära nog lyxbetonade tåg behöver vi en allmän standardhöjning
            av såväl sitt- som sovvagnstågen. Många personvagnar är mer än
            30 år gamla, har låg kvalitet och dåliga gångegenskaper. Dessa
            vagnar återfinns inte sällan i långväga relationer t.ex. på Norrlandslinjerna.
          </p>
          <pb facs="riksdagen-motions-pdf/data/198384/mot_198384__1810/mot_198384__1810-006.pdf"/>
          <fw xml:id="i-KNRV42dSNBJCPD42C97Uh5">
            Mot. 1983/84:1810 14
          </fw>
          <p xml:id="i-UMRSbCx6Fc5dX8ea7EH79P">
            Hemställan
          </p>
          <p xml:id="i-Axqr9RKRbmo21uvY142BU4">
            Med hänvisning till det anförda hemställs 1. att riksdagen beslutar
            att till SJ för budgetåret 1984/85 anvisa ett i förhållande till
            regeringens förslag med 410 milj. kr. förhöjt reservationsanslag
            av 2308 800000 kr., 2.att riksdagen som sin mening ger regeringen
            till känna vad i motionen anförts om bibehållande av investeringsnivån
            1984/85 i enlighet med 1980 års strukturplan innebärande att upprustnings-
            program för bl. a. västkustbanan och inlandsbanan fullföljs, 3.
            att riksdagen som sin mening ger regeringen till känna vad i motionen
            anförts om ett nytt system för SJ:s betalningsansvar vad gäller
            infrastrukturen.
          </p>
          <p xml:id="i-SYfM6hPPgbZatTCeU8ugV2" type="date">
            Stockholm den 24 januari 1984
          </p>
          <div xml:id="i-3NxT9Fvy63Lsn6PFiVoq9X" type="signatureBlock">
            <p xml:id="i-3D4P9gJb8xiFj2WzLNcsuS" who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p xml:id="i-7c2BnXuZVjvA563Lgrb3zT" who="i-QRDnfz9zaiXo7A1SpAi1dM" type="signature">
              BERTIL ÅBRINK (vpk)
            </p>
            <p xml:id="i-X49WsJkWWFXyWuDAi8tycd" who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p xml:id="i-9JQVFqkkSAAp5p9zBGtyY3" who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p xml:id="i-CwpF7d4SM6VYkikesXJfAG" who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p xml:id="i-E5wug2HgtV7Hy2bgXnMndi" who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
            <p xml:id="i-DeWCNkhiBzdNPLWwX6mrDd" who="i-FTkwAMo13hmDoeXLXEV1N" type="signature">
              SVEN HENRICSSON (vpk)
            </p>
          </div>
        </div>
      </div>
    </body>
  </text>
</TEI>
