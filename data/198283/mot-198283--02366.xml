<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02366">
  <teiHeader>
    <fileDesc>
      <titleStmt>
        <title>Åklagarväsendets regionala organisation m. m. (prop. 1982/83:158)</title>
        <author>Sten Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åklagarväsendets regionala organisation m. m. (prop. 1982/83:158)</title>
          <idno type="rdwebb">G6022366</idno>
          <rs type="number">2366</rs>
          <ref type="dokument_url_text">http://data.riksdagen.se/dokument/G6022366/text</ref>
          <ref type="dokument_url_html">http://data.riksdagen.se/dokument/G6022366</ref>
          <ref type="dokumentstatus_url_xml">http://data.riksdagen.se/dokumentstatus/G6022366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>LARS HJERTÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LzQzx4Vq17XUWgENGd6b9x" type="signed"/>
        <correspContext corresp="i-LzQzx4Vq17XUWgENGd6b9x">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2366/mot_198283__2366-001.pdf"/>
      <fw xml:id="i-TDCycZ2Hym13BC8ud51Bde">
        Motion 1982/83: 2366
      </fw>
      <div xml:id="i-4PnQjXWZ68Hu7bAE1qMyYZ" type="motHeader">
        <div xml:id="i-LT4wcqFC7A3rwHXJhJ3yEV" type="motTitle"/>
        <div xml:id="i-KGomiEkQu1RSZUmg5tF6z8" type="motSubmissionInfo"/>
      </div>
      <div xml:id="i-ThYcMrwfHKfnG5upMRrJ3h" type="motBody">
        <div xml:id="i-FigGD9mz7o7WMqgfMXRyDN">
          <p xml:id="i-93srm79QjUNGNrKRn5Peod">
            13
          </p>
          <p xml:id="i-92uoe6s72Uru9GMDfGUriA">
            Sten Svensson m. fl. Åklagarväsendets regionala organisation
            m. m. (prop. 1982/83:158)
          </p>
          <p xml:id="i-5GRjbvYPsjbxuM4UBThLxq">
            I propositionen föreslås riktlinjer för en ändrad regional indelning
            inom åklagarväsendet. Avsikten är, uttalas det i propositionen,
            att en förstärkning av myndighetsorganisationen skall åstadkommas.
            Med hänsyn till utveck- lingen, t. ex. vad avser narkotikabrott,
            ekonomisk brottslighet etc., är det välbetänkt att öka förutsättningarna
            för att beivra brott av dessa slag. Från den utgångspunkten är
            förslagen vällovliga. I andra avseenden kan det dock ifrågasättas
            om den avsedda effektiviseringen är möjlig att infria. Likaledes
            är det angeläget att i dagens statsfinansiella läge så långt möjligt
            åstadkomma besparingar med offentliga medel. Vi har anledning
            förmoda att propositio- nens förslag dess värre inte kommer att
            infria sådana förväntningar. I propositionen föreslås t. ex. att
            Skaraborgs län fr. o. m. den 1 juli 1984, då förslagen skall träda
            i kraft, inte skall ha någon egen länsåklagare utan tillsammans
            med Jönköpings län bilda en region med statsåklagarmyndighet placerad
            i Jönköping. Länsstyrelsen i Skaraborgs län har i ett enhälligt
            yttrande över detta förslag anfört bl. a. följande:
          </p>
          <p xml:id="i-N1KtKnUy9K1Ugc2TjhUyrt">
            Enligt länsstyrelsens mening bör varken polis- eller åklagarväsendet
            ges en regional särorganisation. Fastmer är ur samarbets- och
            effektivitetssynpunkt nuvarande länsanknytning att föredraga.
            I det fåtal fall flera län i nuvarande organisation har gemensam
            länsåklagare har enda anledningen till avvikel- sen varit att
            några få smärre län inte ansetts kunna ge en egen länsåklagare
            full sysselsättning. Någon hållbar, saklig motivering för att
            låta Skaraborgs län bilda statsåklagarregion med Jönköpings län
            har inte framlagts av åklagarutred- ningen. Av dennas förslag
            (s. 238 i promemorian ÅKLAGARVÄSEN- DETS ORGANISATION) kan närmast
            utläsas, att sammanläggningen är en nödlösning, en konsekvens
            som följd av önskvärdheten att tillskapa mera rationellt betingade
            regioner på andra håll. Den föreslagna organisationen i Jönköpings/Skaraborgs
            län skulle enligt länsstyrelsens mening inte innebära en eliminering
            av de svagheter, som påståtts vidlåda de nuvarande enmansmyndigheterna.
            Någon förbättrad elasticitet/flexibilitet tillskapas inte eftersom
            antalet statsåklagare blir oförändrat i det sammanslagna området.
            Vid sjukdom, tjänstledighet, semester och omfattande rättegångar
            återstår endast den möjlighet som finns redan i dag, nämligen
            att repliera på den lokala åklagarorganisationen. Det har gjorts
            gällande, att de föreslagna ändringarna skulle medföra betydande
            organisationsvinster. En omständighet, som inte tillräckligt beaktats,
            är den, att resekostnaderna för åklagarna måste bli väsentligt
            mycket större än tidigare och att även behov för täckning av den
            genom resor
          </p>
          <pb facs="riksdagen-motions-pdf/data/198283/mot_198283__2366/mot_198283__2366-002.pdf"/>
          <fw xml:id="i-B5uFAT5u7vFxdxEbWzSqik">
            Mot. 1982/83:2366 14
          </fw>
          <p xml:id="i-Bquc99mAFVCiF7n2ypD85w">
            ökade frånvaron kan komma att uppstå. Som en ännu mera betänklig
            konsekvens skulle för polisens del följa tidsspillan och kostnader
            för resor utom det egna länet. Länsstyrelsen har den bestämda
            uppfattningen, att länsåklagarens statio- nering utanför länet
            skulle inverka menligt på möjligheterna att leda förundersökningar
            på ett effektivt sätt. I första hand torde kontakten med den polispersonal,
            som svarar för förundersökningar, bli avsevärt försämrad, därvid
            vikten av personliga sammanträffanden med kort varsel är av allra
            största betydelse. Detta gäller inte minst med avseende på de
            ärenden, som rör anmälningar mot polismän. Här skall länsåklagaren
            genast inträda som förundersökningsledare och det är av största
            vikt för både anmälare och anmäld, att snabba åklagarbeslut kan
            fattas. För länspolischefens utred- ningspersonal skulle det framstå
            som en mycket stor försämring att behöva vända sig till en åklagare,
            som är placerad i Jönköping. I sammanhanget kan länsstyrelsen
            inte undgå att påtala, att indragningen av åklagarmyndigheten
            i Falköping, som skedde 1975-04-01, upplevs synnerligen negativt
            av såväl ledning som personal i Falköpings och Tidaholms polisdistrikt.
            Av indrag- ningen förorsakade problem har ingående diskuterats
            vid länsstyrelsens inspektioner i nämnda distrikt under 1980/81
            och har påtalats i länsstyrelsens inspektionsprotokoll. Vidare
            bör framhållas, att man inom länets polisväsen varit mycket missnöjd
            med den vanligen tillämpade ordningen för vikariat för länsåklagaren
            som bestått däri, att annan utom länet tjänstgörande länsåklagare
            uppehållit jämväl länsåklagartjänsten i Skaraborgs län. De nya
            typer av grov brottslighet, som under senare år tagit sig alltmera
            organiserade former med ofta internationell anknytning, den organiserade
            och den ekonomiska brottsligheten, kommer att kräva allt intensivare
            kontakter mellan länspolischef och länsåklagare samt polisiär
            utredningsper- sonal och personal från länsstyrelsens skatteavdelning
            och kronofogdemyn- dighet. På detta område ser länsstyrelsen speciellt
            allvarligt på de negativa konsekvenser, som skulle följa av riksåklagarens
            förslag. Med den roll länsåklagaren intager i länet då det gäller
            ledningen av och tillsynen av åklagarväsendet, är det naturligt,
            att icke bara polisen utan även andra myndigheter i länet vänder
            sig till honom i frågor, som berör hans verksamhet. Den kännedom
            om de lokala förhållandena, som länsåklagaren har i dag, är därvid
            en betydelsefull tillgång. Om länsåklagaren skulle placeras utanför
            länet, kommer detta att ha en negativ inverkan på dessa viktiga
            kontakter. Inom åklagarväsendet måste man rimligtvis kunna lösa
            vikariats- och förstärkningsproblemen på regional nivå genom att
            ianspråktaga åklagare från den lokala organisationen. Detta kräver
            naturligtvis först en översyn av denna, vilket ledamoten av åklagarutredningen,
            Sven Ljunggren, framhållit i sitt till riksåklagarens framställning
            fogade yttrande. När det gäller förundersökningsledningen vill
            länsstyrelsen framhålla, att en rationell ordning kan tillskapas
            genom överförande i större omfattning av förundersökningsledarskap
            till polisväsendet, där kvalificerad personal för uppgiften finns
            inom polischefskarriären. Genom sagda förändring skulle bl.a.
            frågan om användande av utredningsresurserna kunna infogas ändamålsenligt
            och effektivt i polisväsendets totala planering. Det regionala
            grepp Över resurserna inom regionen, som riksåklagaren talar om
            och som torde innefatta även utredningsresurserna i polisväsendet,
            måste rimligtvis bli betydligt effektivare för resultatet om det
            tages av den regionala polisledningen i samverkan med länsåklagare
            och det lokala polisväsendet. I polispropositionen (prop. 1980/81:13)
            har justitieutskottet understrukit
          </p>
          <pb facs="riksdagen-motions-pdf/data/198283/mot_198283__2366/mot_198283__2366-003.pdf"/>
          <fw xml:id="i-SuSG32JXBYXdAEiuaWsyTf">
            Mot. 1982/83:2366 15
          </fw>
          <p xml:id="i-6kzrWfYE54mtbhEZcsLx7m">
            betydelsen av att åklagarväsendets synpunkter beaktas både i
            fråga om den mera långsiktiga planläggningen av resursanvändningen
            och när det gäller uppkommande frågor om mera tillfälliga omdisponeringar.
            Vad beträffar det sistnämnda torde — bortsett från enstaka ärenden,
            där åklagaren är förundersökningsledare — kunna ifrågasättas om
            enskilda åklagare har den detaljkännedom om polisens arbetssituation
            totalt sett, vilken erfordras för ett riktigt ställningstagande
            i svåra prioriteringsfrågor. Länsstyrelsen avstyrker bestämt riksåklagarens
            förslag till ändrad regional indelning för länsåklagarorganisationen.
            Däremot vill länsstyrelsen tillstyrka, att distriktsåklagarna
            får regional behörighet och att tjänsteplikten regleras på sätt
            riksåklagaren skisserat. Vidare biträdes förslaget att vissa assistentåklagartjänster
            omvandlas till distriktsåklagartjänster. Genom dessa förändringar
            bör otvivelaktigt en ökad flexibilitet och därmed ett rationellare
            utnyttjande av personalen kunna ernås. Genom förslaget om ändrad
            fördelning mellan regional och lokal åklagarmyndighet, vilket
            länsstyrelsen ävenledes kan tillstyrka, bör en lättnad i länsåklagarens
            arbetsbörda kunna åstadkommas. Detta kan även åberopas som ytterligare
            ett skäl mot en ändring av den regionala åklagarorganisationen.
          </p>
          <p xml:id="i-FLaxwj3fK86Csgy9ARAy82">
            Det rör sig alltså inte om någon organisationsförändring som
            påverkar befolkningstal och sysselsättning i stort. Länsstyrelsens
            inställning är, som framgår av det ovan citerade yttrandet, betingad
            av en stark oro för att ändringen kan försvåra länsmyndigheternas
            möjligheter att verka effektivt i det brottsbekämpande arbetet.
            Detta kan i synnerhet befaras bli fallet vid bekämpningen av den
            ekonomiska brottsligheten, i vilket arbete integratio- nen mellan
            olika länsmyndigheter är av särskilt stor betydelse. Dessutom
            är propositionsförslaget ett avsteg från en väl fungerande och
            fast rotad administrativ indelning i län, vilket kan bli inledningen
            till ett mera allmänt frångående av denna indelning. Det är svårt
            att frigöra sig från intrycket att propositionen är behäftad med
            betydande brister. En sådan är att den endast avser chefsmyndigheten
            för det regionala åklagarväsendet, medan distrikts- åklagarna
            lämnats utanför. Ett konsekvent arbete för att effektivisera åklagarfunktionen
            förutsätter att man samtidigt ser över läns- och distrikts- åklagarverksamheten.
            Endast därigenom får man de bästa garantierna för att åklagarväsendets
            totala kapacitet blir effektivt utnyttjad och att samspelet mellan
            de båda delarna blir det bästa, samtidigt som möjliga besparingsåt-
            gärder kan övervägas. Den samordning på länsplanet — bl. a. med
            beaktande av närheten till länsstyrelsens kontrollfunktioner i
            fråga om skatteuppbörd m. m. — som är angelägen för en framgångsrik
            brottsbekämpning synes äventyras vid ett genomförande av de aktuella
            förslagen. Detta jämte de nackdelar som de
          </p>
          <p xml:id="i-RZbzptNmAiRiyD6wY3FcwD">
            längre beslutsvägarna synes medföra gör att organisationsformen
            bör omprövas. I vart fall bör därvid beaktas de erfarenheter som
            följer av den återstående översynen av den lokala organisationen
            för åklagarväsendet. Regeringens förslag i denna del bör sålunda
            avslås och ett nytt förslag upprättas i anslutning till en organisationsöversyn
            rörande den lokala
          </p>
          <pb facs="riksdagen-motions-pdf/data/198283/mot_198283__2366/mot_198283__2366-004.pdf"/>
          <fw xml:id="i-Qt2PJLaGUB72bRKmWEQW2R">
            Mot. 1982/83: 2366 16
          </fw>
          <p xml:id="i-Jk7s2Zvn8HfMYKgKqg4J8c">
            verksamheten. Riksdagen bör göra ett uttalande av denna innebörd.
            Med hänvisning till vad som ovan anförts hemställer vi att riksdagen
            beslutar att med avslag på propositionen i motsva- rande del som
            sin mening ge regeringen till känna vad som i motionen har anförts
            om organisationsformen för det regionala åklagarväsendet.
          </p>
          <p xml:id="i-9wTcFMjm8ufZBmJctoLQnS" type="date">
            Stockholm den 20 april 1983
          </p>
          <div xml:id="i-SNRMibzhDAb9gHjrGRsttx" type="signatureBlock">
            <p who="i-GTDxf4NudVQ4es4EhotQR1" type="signature">
              STEN SVENSSON (m)
            </p>
            <p who="i-R3w2cm3MQ27goG533zxfaJ" type="signature">
              LARS HJERTÉN (m)
            </p>
            <p who="unknown" type="signature">
              IVAR VIRGIN (m)
            </p>
          </div>
          <p xml:id="i-MiqQvgZfCHtmM7yHAuVYiP">
            minab/gotab Stockholm 1983 75275
          </p>
        </div>
      </div>
    </body>
  </text>
</TEI>
