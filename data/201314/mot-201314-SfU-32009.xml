<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-32009">
  <teiHeader>
    <fileDesc>
      <titleStmt>
        <title>med anledning av prop. 2013/14:227 Åtgärder mot missbruk av reglerna för arbetskraftsinvandring</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:227 Åtgärder mot missbruk av reglerna för arbetskraftsinvandring</title>
          <idno type="rdwebb">H102XS32009</idno>
          <rs type="number">S32009</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102XS32009/text</ref>
          <ref type="dokument_url_html">http://data.riksdagen.se/dokument/H102XS32009</ref>
          <ref type="dokumentstatus_url_xml">http://data.riksdagen.se/dokumentstatus/H102XS32009</ref>
          <ref type="doc">http://data.riksdagen.se/fil/C3493B85-B692-4A26-AA93-B9C9DDD281A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NtAghgWKXbCbp71kP5bz72</idno>
            <name>Roger Lamell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Chfq4qdPhuv4d8En6F64k9" type="basedOn"/>
        <correspContext corresp="i-Chfq4qdPhuv4d8En6F64k9">
          <ref>Proposition 2013/14:227</ref>
        </correspContext>
        <correspAction xml:id="i-BTUeeT5XjKzzV6a26DYxq8" type="signed"/>
        <correspContext corresp="i-BTUeeT5XjKzzV6a26DYxq8">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-NtAghgWKXbCbp71kP5bz72"/>
        </correspContext>
        <correspAction xml:id="i-VDu4Se6qCca5JnAj5Krakk" type="referral">
          <date when="2014-05-27"/>
        </correspAction>
        <correspAction xml:id="i-R2T3QZeVYcwBhijPp1AojP" type="referral">
          <date when="2014-05-27"/>
        </correspAction>
        <correspAction xml:id="i-KA3CcVi4cUD6vcARWAPwjy" type="dismissal">
          <date when="2014-05-26"/>
        </correspAction>
        <correspAction xml:id="i-Lk2o56yk1fRMBMezttjPNW" type="dismissal">
          <date when="2014-05-26"/>
        </correspAction>
        <correspAction xml:id="i-DoJ2Psbsoi678cWLaeKbag" type="submission">
          <date when="2014-05-20"/>
        </correspAction>
        <correspAction xml:id="i-LixfmUy8bFA3kzcLEE2kEC" type="transfer">
          <date when="2014-05-20"/>
        </correspAction>
        <correspAction xml:id="i-SV7nrK93Dr1dHMMtNGk5ir" type="assigned"/>
        <correspContext corresp="i-SV7nrK93Dr1dHMMtNGk5ir">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9NWBiMLTuSeV4CYb8NeDDC" type="motHeader"/>
      <div xml:id="i-XVFqtuLAitweyz5hvhZFNF" type="motBody">
        <div xml:id="i-MF8JPp9VgL2JuCWVGVV1zf" type="motProposal" subtype="förslag">
          <head xml:id="i-7hfpRAwEmg3DL6VDALhum5">
            Förslag till riksdagsbeslut
          </head>
          <list xml:id="i-UXjXh4Taki19VPG1yLmKdv" style="ol">
            <item xml:id="i-E6Bcv6Fqurch12LotJoFPt">
              Riksdagen tillkännager för regeringen som sin mening vad som
              anförs i motionen om en mer omfattande översyn för att öka kontrollen
              vid arbetstillståndens ansökningsfas.
            </item>
            <item xml:id="i-MeLapDEGeqsK4MoTbtWA8g">
              Riksdagen tillkännager för regeringen som sin mening vad som
              anförs i motionen om bristande sanktionsåtgärder.
            </item>
            <item xml:id="i-QBS3txyV53movfAp7xLoYx">
              Riksdagen tillkännager för regeringen som sin mening vad som
              anförs i motionen om en utvärdering vid genomförandet av förlängningen
              av omställningsperioden.
            </item>
            <item xml:id="i-7tYp1mq5HQugQd3RURZQjn">
              Riksdagen tillkännager för regeringen som sin mening vad som
              anförs i motionen om införande av en vandelsprövning för arbetsgivare
              som tar emot utländsk arbetskraft.
            </item>
            <item xml:id="i-LdrQ12xTwnqGgTaf67SikS">
              Riksdagen tillkännager för regeringen som sin mening vad som
              anförs i motionen om behovet av att omedelbart utreda frågan om
              Migrationsverkets möjligheter att få direktåtkomst till uppgifter
              hos andra myndigheter.
            </item>
          </list>
        </div>
        <div xml:id="i-XwBzVoeLj6bWXzUtsfg1vz" type="motContent">
          <head xml:id="i-HoZ1sPdbSq8uWCBVRdWdST" type="h1">
            Motivering
          </head>
          <p xml:id="i-PT4aojZ4bWsuntKU1CtDN9">
            Socialdemokraterna är positiva till arbetskraftsinvandring. Men
            den moderatledda regeringens system har skapat oordning på arbetsmarknaden.
            Idag finns det många exempel på hur dåligt dagens regelverk fungerar,
            där enskilda far illa och utnyttjas. Detta har också många fackliga
            organisationer vittnat om. Vi vill se ett nytt system där arbetsmarknadens
            parter får ett större inflytande. Vi vill dock inte återgå till
            den tidigare modellen med arbetsmarknadsprövning.
          </p>
          <p xml:id="i-M73fpHXqtVcoBmPMeC1qk3">
            Socialdemokraterna välkomnar att regeringen äntligen har insett
            att åtgärder behöver vidtas för att motverka missbruk av reglerna
            för arbetskraftsinvandring. De förslag som lyfts fram i propositionen
            – straffsanktionerad skyldighet för arbetsgivare att lämna uppgift
            till Migrationsverket om de anställningsvillkor som gäller för
            utländska arbetstagare, möjlighet för Migrationsverket att under
            löpande tillståndstid få möjlighet att utföra efterkontroller
            samt bestämmelser om återkallelse av uppehållstillstånd som beviljats
            om förutsättningarna för arbetstillståndet inte längre är uppfyllda
            – kan vi ställa oss bakom. Samtidigt konstaterar vi att regeringen
            än en gång dröjer med att lösa hela problemet. De förslag som
            nu läggs borde redan ha lagts när regelverket för arbetskraftsinvandring
            ändrades 2008. När man nu efter lång tid kommer med förslag för
            att rätta till bristerna, borde man ta ett ordentligt tag och
            inte hålla på med halvmesyrer. Regeringen gör inte ett seriöst
            försök att med heltäckande förslag komma tillrätta med samtliga
            brister som finns med det nuvarande regelverket. I propositionen
            fokuseras åtgärder på att löpande förstärka kontrollinstrumenten
            under pågående arbetstillstånd samt kontroller i efterhand. Däremot
            föreslås inga konkreta åtgärder för att förbättra förhandskontrollen
            och den som bör ske i samband med att en ansökan om arbetskraftsinvandring
            ska behandlas. Det är en stor brist. Bindande anställningsavtal
            och en förbättrad kontroll redan vid ansökningsfasen skulle i
            förväg rensa bort oseriösa ansökningar och enskilda arbetstagare,
            som exempelvis de årligen återkommande bärplockarna, slipper att
            drabbas i onödan. Vi efterfrågar därför i likhet med flera remissinstanser
            en mer omfattande översyn där de många erfarenheterna från arbetsmarknadens
            parter kan tas tillvara i utredningsarbetet.
          </p>
          <head xml:id="i-HyJk8kXZ9Pv7KFoakNBqpa" type="h3">
            Bristande sanktionsåtgärder
          </head>
          <p xml:id="i-AUMjjAhZNbu9QD1hR9SeiT">
            Regeringen föreslår att reglerna för återkallelse av uppehålls-
            och arbetstillstånd bör justeras så att de kan användas i fall
            då reglerna för arbetskraftsinvandring inte följs eller kringgås.
            Enligt förslaget ska de införas en skyldighet för arbetsgivare
            att på begäran från Migrationsverket på heder och samvete lämna
            uppgifter om anställnings­villkoren för arbetstagare som beviljats
            arbetstillstånd. Om arbetsgivaren då väljer att inte uppge riktiga
            uppgifter kan detta beivras genom brottsbalkens regler om osann
            eller vårdslös försäkran. I straffskalan för dessa brott finns
            böter och fängelse i högst sex månader. Rikspolisstyrelsen har,
            bland andra, ifrågasatt om detta är en tillräckligt avskräckande
            sanktion. Dessutom är den lätt att runda. Såväl TCO som Advokatsamfundet
            har påpekat att bestämmelserna om osann eller vårdslös försäkran
            bara gäller om uppgifter faktiskt lämnas. Sanktionen kan alltså
            kringgås genom att arbetsgivaren helt enkelt inte svarar.
          </p>
          <p xml:id="i-Ly3ALv7u4ATBse6Wweyomx">
            Sanktionen blir dessutom bara aktuell om arbetsgivaren inte lämnar
            riktiga uppgifter. Om en arbetsgivare ärligt svarar att han eller
            hon har betalt en lön som är hälften av den utlovade under ett
            års tid är det enda som händer att arbetstagaren blir av med sitt
            arbetstillstånd. Arbetsgivaren går fri.
          </p>
          <p xml:id="i-2aUMbs1MP3u2NoX8oxfdq9">
            TCO har i sitt remissvar på utredningen som föregick propositionen
            krävt att förslagen inte skulle genomföras om det inte samtidigt
            kombinerades med lagändringar som gav arbetstagarna rätt till
            den lön och de villkor som utlovats vid ansökan om arbetstillstånd
            samt en effektiv och avskräckande sanktion mot arbetsgivare som
            bryter mot reglerna. Dessa synpunkter tycks helt ha gått regeringen
            förbi. Inget av förslagen har justerats som ett resultat av remissinstansernas
            kritik.
          </p>
          <head xml:id="i-KM8fNu4MaexNTdVaPgkWk2" type="h3">
            Förlängd omställningsperiod
          </head>
          <p xml:id="i-QmEnG2Zk8QoWR9WL4uNYj3">
            I propositionen föreslås att omställningsperioden för en utlänning
            vars anställning upphört sedan utlänningen underrättats om att
            en utredning om återkallelse av uppehållstillstånden med stöd
            av den föreslagna återkallelsebestämmelsen inletts, men innan
            Migrationsverket fattat beslut i ärendet, ska få fyra månader
            på sig att söka en ny anställning och, i förekommande fall, arbetstillstånd
            utan att uppehållstillståndet återkallas. Det är svårt att överblicka
            vad en förlängning med en månad kommer att få för betydelse i
            praktiken. LO anser exempelvis att den extra månaden saknar betydelse
            i praktiken, eftersom den inte kommer att ha någon avgörande betydelse
            för om arbetstagare vågar träda fram för att söka hjälp eller
            avslöja undermåliga arbetsvillkor och fuskande arbetsgivare. Migrationsverket
            har anfört att det kommer att vara vanligt förekommande att ett
            ärende övergår från återkallelse på grund av ändrade förhållanden
            till att anställningen har upphört, vilket riskerar att urholka
            den föreslagna bestämmelsen. Det är därför beklagligt att frågan
            inte har utretts mer grundläggande. Det är därför desto viktigare
            att denna förändring följs upp så att avsikten med förändringen
            också uppfylls.
          </p>
          <p xml:id="i-AfPAAxZEhnTdABpNtZTWhi">
            Vandelsprövning
          </p>
          <p xml:id="i-UjX4BqJcukMW4DnkpbHeWh">
            För att kunna bedriva en effektiv kontroll mot att arbetstagare
            utnyttjas krävs flera åtgärder. En utgångspunkt bör vara att alla
            utländska företag som är verksamma i Sverige ska vara registrerade
            här. Det måste finnas en fysisk eller juridisk person att ställa
            till svars. Kollektivavtal ska kunna tecknas med företrädare med
            rättskapacitet. Arbetstagare från tredjeland måste försäkras kollektivavtalsenliga
            arbetsvillkor. Arbetserbjudandet måste göras juridiskt bindande.
            Press nedåt på löner och villkor ska stoppas genom att arbetskraftsinvandringen
            tar hänsyn till utvecklingen på arbetsmarknaden. Lönekonkurrens
            nedåt och villkorsdumpning måste få ett stopp. Ett system med
            förhandskontroller och efterkontroller med kännbara sanktioner
            mot arbetsgivare ska införas. Vi vill därför införa en vandelprövning
            där företag som tar emot utländsk arbetskraft ska granskas noggrannare
            än i dag. Det bör också finnas ett bindande anställningsavtal
            innan arbetskraftsinvandrarna kommer till Sverige, vilket inte
            behövs i dag.
          </p>
          <p xml:id="i-Y1FR9PmRHqpWU36JEdzBj7">
            Effektivare informationsutbyte
          </p>
          <p xml:id="i-Dg3BpiVXcamBf8emjwWY9a">
            I departementspromemorian som föregår propositionen föreslås
            att Migrationsverket ska ges direktåtkomst till vissa register
            hos Skatteverket, Försäkringskassan och Kronofogdemyndigheten.
            Detta för att kunna kontrollera arbetsgivares seriositet innan
            arbetstillstånd beviljas och för att kunna göra effektiva efterkontroller.
            I propositionen nämns dock endast att utformningen av ett system
            för detta informationsutbyte behöver bli föremål för ytterligare
            analys och utredning. Det är en stor brist för förslaget att denna
            fråga inte har fått sin slutliga lösning i regeringens förslag.
            Det är en stor risk att övriga föreslagna skärpningar kommer att
            bli helt tandlösa om inte Migrationsverket ges tillräckliga möjligheter
            att bedriva en effektiv kontrollverksamhet. Direktåtkomstmöjligheten
            är en ovillkorlig förutsättning för att kunna förbättra kontrollen
            i samband med prövning och för att införa efterkontroller.
          </p>
          <p xml:id="i-GSDCWTA6S5QGh4jeuQETAd" type="date">
            Stockholm den 20 maj 2014
          </p>
        </div>
        <div xml:id="i-AgyYoeor5dRebNmCXAuSU7" type="motSignatures">
          <list xml:id="i-VrvrLop3Excxib5puMrazZ">
            <item xml:id="i-W7ZKjTKGprowJCxmffJHMT">
              Tomas Eneroth (S)
            </item>
            <item xml:id="i-AXUxrngNE7JAF5tJ1EWT5b">
              Fredrik Lundh Sammeli (S)
            </item>
            <item xml:id="i-UJzgthd7T7cEpp3N4uFc17">
              Eva-Lena Jansson (S)
            </item>
            <item xml:id="i-CFy8xSowDLHCpgwbgs1xE8">
              Kurt Kvarnström (S)
            </item>
            <item xml:id="i-EYHo4U9aJxmnYwmvRWE6s9">
              Jasenko Omanovic (S)
            </item>
            <item xml:id="i-AEU3fRXegDvjAnLqSFoxQQ">
              Shadiye Heydari (S)
            </item>
            <item xml:id="i-DgzCFxAYjg79GpGAdTJ7Ks">
              Annelie Karlsson (S)
            </item>
            <item xml:id="i-2dmdGu2KBUJTHqtvAVkKPS">
              Roger Lamell (S)
            </item>
          </list>
        </div>
      </div>
    </body>
  </text>
</TEI>
