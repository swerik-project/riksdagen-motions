<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00056">
  <teiHeader>
    <fileDesc>
      <titleStmt>
        <title>med anledning av propositionen 1977/78:30 om skyddat arbete och yrkesinriktad rehabilitering m. m.</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:30 om skyddat arbete och yrkesinriktad rehabilitering m. m.</title>
          <idno type="rdwebb">G10256</idno>
          <rs type="number">56</rs>
          <ref type="dokument_url_text">http://data.riksdagen.se/dokument/G10256/text</ref>
          <ref type="dokument_url_html">http://data.riksdagen.se/dokument/G10256</ref>
          <ref type="dokumentstatus_url_xml">http://data.riksdagen.se/dokumentstatus/G10256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-72CzXrmamCqEAmkAYRL5GG" type="signed"/>
        <correspContext corresp="i-72CzXrmamCqEAmkAYRL5GG">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__56/mot_197778__56-001.pdf"/>
      <fw xml:id="i-VHYE7hbys7eqUWpwADN3nY">
        Motion 1977/78:56
      </fw>
      <div xml:id="i-YPuXMmx3aPrHfYWUaVGBNY" type="motHeader">
        <div xml:id="i-QqCwMv4ow4HG2uCJtzYig2" type="motTitle"/>
        <div xml:id="i-6ohRowHuRfUJGZkT3a2Jns" type="motSubmissionInfo"/>
      </div>
      <div xml:id="i-Q5CxrNWnAQtJum7ezEDDmP" type="motBody">
        <div xml:id="i-Gqd5gnk9TqqihVXvi3eqTK">
          <p xml:id="i-3PUDSRCFNBzT5NcwX7ctJb">
            av Lars Werner m. fl. med anledning av propositionen 1977/78:30
            om skyddat arbete och yrkesinriktad rehabilitering m. m.
          </p>
          <p xml:id="i-PJ2BbyhZpynJNySrAbQYKr">
            I propositionen föreslås ett ändrat huvudmannaskap för skyddat
            arbete. För närvarande handhas verksamheten av kommuner och landsting,
            och förslaget innebär att den skall tas över av regionala stiftelser.
            I samband med detta föreslås att staten skall ta över kostnadsansvaret.
            Förslaget innebar också bildandet av en av regeringen tillsatt
            central stiftelse, vars mest preciserade uppgift skall vara att
            övervaka kostnadsutvecklingen för det skyddade arbetet. När det
            gäller den yrkesinriktade rehabiliteringen föreslås likaså att
            staten skall överta huvudmannaskapet och kostnaderna. Innebörden
            i detta förslag kommer emellertid att klargöras senare, eftersom
            sysselsättningsutredningen har i uppdrag att utarbeta närmare
            förslag till organisation, vilket kommer att föreläggas riksdagen
            under hösten 1978. Vi kommer därför här att framför allt uppehålla
            oss vid det skyddade arbetet. I propositionen konstateras att
            den strukturomvandling som det svenska näringslivet har genomgått
            bl. a. inneburit successivt ökade svårigheter för de arbetshandikappade
            på arbetsmarknaden. Man pekar också på de ökade arbetsmarknadspolitiska
            insatserna för de arbetshandikappade. Detta gör man emellertid
            utan att redovisa några resultat av dessa åtgärder, vilket gör
            att man i propositionen skapar en falsk bild av att åtgärderna
            skulle vara framgångsrika. Det är de inte. Antalet människor som
            slås ut från den reguljära arbetsmarknaden ökar ständigt. Däremot
            ligger antalet som man genom olika arbetsvårdande insatser lyckas
            placera på den reguljära arbets- marknaden stilla. En siffra som
            ständigt ökar är antalet förtidspensionerade. Under månaderna
            januari-september i år har det tillkommit ca 8000 förtidspensionärer.
            Till detta är det rimligt att lägga ökningen av antalet sjukbidrag,
            som under samma tid var nära 5000. Det totala antalet förtidspensionerade
            är nu 212 000 och totala antalet sjukbidrag 44 000. En övervägande
            majoritet av dessa skulle kunna utföra förvärvsarbete om samhället
            förmådde erbjuda sysselsättning under lämpliga former. Arbetsmarknadsministern
            konstaterar också i propositionen att många arbetshandikappade
            under överskådlig framtid kommer att vara utestängda från den
            reguljära arbetsmarknaden. I hans liberala föreställningsvärld
            finns det således en tro på en förändring som skulle kunna leda
            till att rätten till arbete förverkligas — dock inte under överskådlig
            framtid — genom anställning på den reguljära arbetsmarknaden.
            - Vpk anser det nödvändigt att klargöra, att en av de avgörande
            orsakerna till
          </p>
          <p xml:id="i-TvsZoYb9Rk95NfSxdxKmQj">
            I Riksdagen 1977178. 3 saml. Nr 56-57
          </p>
          <p xml:id="i-4hPfXtc6jtcbchrW5Xaeh3">
            Mot. 1977/78 56-57
          </p>
          <pb facs="riksdagen-motions-pdf/data/197778/mot_197778__56/mot_197778__56-002.pdf"/>
          <fw xml:id="i-NArEBmjWQd8bTnvZXeZy8">
            Mot. 1977/78:56 2
          </fw>
          <p xml:id="i-T6pkPMXvGPKow9LimTDsq8">
            utslagningen på arbetsmarknaden är kapitalägarnas ständiga strävan
            att utvinna mer och mer arbete av varje anställd. De som inte
            är tillräckligt effektiva eller anpassningsbara i jobbet är inte
            lönsamma från företagens synpunkt, utan de slås ut. Det är denna
            verklighet som måste vara utgångspunkten för åtgärderna när det
            gäller att trygga de arbetshandikap- pades rätt till arbete. Som
            det nu är bekänner man i ord att allas rätt till arbete även gäller
            de arbetshandikappade, men man är inte beredd att vidta de åtgärder
            som fordras för att denna rätt skall kunna förverkligas. Ett godkännande
            av den nu föreliggande propositionen skulle också innebära ett
            godkännande av nuvarande inriktning av det skyddade arbetet. Det
            skulle som konsekvens också innebära ett godkännande av fortsatt
            mycket hög arbetslöshet bland de arbetshandikappade. Det konkreta
            förslaget till omorganisation betyder att man låser fast nuvarande
            inriktning för det skyddade arbetet under överskådlig tid, och
            detta finner vpk oacceptabelt. Vi yrkar således avslag på propositionen
            i den del det gäller det skyddade arbetet, eftersom vi anser att
            frågan om huvudmannaskapet och dess organisation måste anpassas
            efter formerna och inriktningen av det skyddade arbetet och eftersom
            vi inte kan godkänna nuvarande förhållan- den. Vpk har under en
            följd av år, senast i motionen 1976/77:905, lagt fram förslag
            i riksdagen om de arbetshandikappades villkor. Vi har gjort det
            mot bakgrund av att den skyddade verksamheten utvecklats till
            en andra rangens arbetsmarknad och att denna endast i marginell
            utsträckning tillgodoser de arbetshandikappades rättmätiga krav
            på meningsfullt arbete. Vpk föreslår en helt ny företagsorganisation,
            som samtidigt skall uppfylla två målsättningar, nämligen dels
            vara inriktad på en från samhällets synpunkt meningsfull produktion,
            dels ge arbete åt människor med olika slag av handikapp. Detta
            ställer stora krav på mångsidighet hos produktionen, när det gäller
            både produkter och produktionsprocesser. Produktionen måste anpassas
            efter de arbetandes förmåga när det gäller funktionsbegränsningar,
            snabbhet och uthållighet, och härvidlag är det naturligtvis nödvändigt
            att använda de olika möjligheter till avancerad teknik som i dag
            står till buds. För att uppnå tillräcklig mångsidighet är det
            sannolikt också så, att icke handikappade måste anställas inom
            olika delar av företagsorganisationen. Detta borde emellertid
            ligga väl i linje med ett av syftena, nämligen att motverka den
            segregering som uppstått på arbetsmarknaden. Självfallet måste
            det då vara så, att handikappade och icke handikappade anställs
            på likartade villkor, främst lönemässigt. Det förefaller naturligt
            att en företagsorganisation som den som vi föreslår byggs upp
            under statligt huvudmannaskap, exempelvis som en del av Statsföretag
            AB. De främsta orsakerna är att det fordras produktions- och kapitalinsatser
            av en storleksordning som enskilda kommuner knappast klarar. Dessutom
            fordras en samordning av verksamheten vid olika produk- tionsenheter,
            som inte är genomförbar inom en kommun. Under uppbygg-
          </p>
          <pb facs="riksdagen-motions-pdf/data/197778/mot_197778__56/mot_197778__56-003.pdf"/>
          <fw xml:id="i-52afSxEbvQ746EvvA8Rp1M">
            Mot. 1977/78:56 3
          </fw>
          <p xml:id="i-2d74ViYEQJKA5pAtv67QVS">
            nadsskedet förutsätts att den nuvarande skyddade verksamheten
            kvarstår för att sedan successivt avvecklas. Den här föreslagna
            företagsorganisationen tänker vi oss uppbyggd som ett eller flera
            huvudföretag med produktionsavdelningar runt om i landet. Delar
            av produktionen kan med fördel drivas i mindre enheter, medan
            andra delar fordrar större enheter. Eftersom företagets syfte
            är att ge arbete åt handikap- pade, kommer detta i viss mån att
            styra organisationens utformning, eftersom vissa typer av produktion
            kan komma att kräva större enheter än normalt på grund av långt
            driven uppdelning av tillverkning i små moment. Detta kan vålla
            problem framför allt i glesbygder, men dit måste man räkna med
            att lokalisera sådan tillverkning som kan drivas i små enheter
            eller producerar delfabrikat, som utan alltför stora olägenheter
            kan fraktas mellan tillverkningsställena. Vpk:s förslag innebär
            också att de förslag partiet fört fram när det gäller arbetsmiljö
            och de anställdas bestämmanderätt på arbetsplatserna skall tillämpas
            inom företagsorganisationen. När det gäller frågan om yrkesinriktad
            rehabilitering motsätter sig inte vpk förslaget till ändrat huvudmannaskap.
            Men eftersom man också här i propositionen tagit upp frågan om
            verksamhetens utformning och inriktning, finns det anledning att
            efterlysa underlag för bedömningar av verksamhetens resultat.
            Det finns i dag en utbredd och uppenbarligen befogad oro hos dem
            som genomgår rehabiliteringen, liksom hos eleverna inom AMU-verksam-
            heten, för att de efter träning och utbildning ändå inte kommer
            att få något arbete. Detta måste ju betraktas som synnerligen
            otillfredsställande och blir inte mindre otillfredsställande för
            att man avstår från att ta reda på hur verkligheten ser ut. Vpk
            föreslår därför att riksdagen uppdrar åt regeringen att se till
            att en grundlig utvärdering av den yrkesinriktade rehabiliteringen
            genomförs. Under hänvisning till ovanstående och med godkännande
            av proposi- tionen 1977/78:30 i övrigt föreslås 1. att riksdagen
            avslår propositionen i vad gäller ändrat huvud- mannaskap för
            skyddat arbete, 2. att riksdagen hos regeringen hemställer om
            förslag på grundval av en principiellt ny inriktning av arbetsmarknadspolitiken,
            i vad gäller att tillförsäkra de arbetshandikappade rätt till
            ett meningsfullt arbete, i enlighet med vad som anförs i motio-
            nen, 3. att riksdagen hos regeringen hemställer om en utvärdering
            av den yrkesinriktade rehabiliteringen, att föreläggas riksdagen
            i
          </p>
          <pb facs="riksdagen-motions-pdf/data/197778/mot_197778__56/mot_197778__56-004.pdf"/>
          <fw xml:id="i-J8Vm7fQ2bjGvDNfunjvpq8">
            Mot. 1977/78:56 4
          </fw>
          <p xml:id="i-QLGYAC4hSZQBgmNR15mVwG">
            samband med den följdbehandling av organisationen som aviserats
            till hösten 1978.
          </p>
          <p xml:id="i-E8sK9fXUUTWL9ABa6exTu4" type="date">
            Stockholm den 16 november 1977
          </p>
          <p xml:id="i-WpLqYucWvAo3gypV5bjunj">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk)
          </p>
        </div>
      </div>
    </body>
  </text>
</TEI>
