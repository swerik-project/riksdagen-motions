<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03587">
  <teiHeader>
    <fileDesc>
      <titleStmt>
        <title>Liberal politik för de nationella minoriteterna och minoritetsspråken</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3587 av Tina Acketoft m.fl. (L)</title>
          <idno type="rdwebb">H8023587</idno>
          <rs type="number">3587</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023587/text</ref>
          <ref type="dokument_url_html">http://data.riksdagen.se/dokument/H8023587</ref>
          <ref type="dokumentstatus_url_xml">http://data.riksdagen.se/dokumentstatus/H8023587</ref>
          <ref type="docx">http://data.riksdagen.se/fil/31ECF7B4-B386-4F8B-86F3-F5F21C59D02F</ref>
          <ref type="pdf">http://data.riksdagen.se/fil/035BB7EB-16E0-45C2-B242-18274B43B174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SXJMXzu5nPzb64VUzepBdF" type="signed"/>
        <correspContext corresp="i-SXJMXzu5nPzb64VUzepBdF">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-XdTK1shnYXPCaUPE22hR6J" type="submitted">
          <date when="2020-10-06"/>
          <time when="17:59:10"/>
        </correspAction>
        <correspAction xml:id="i-FdqrZi5Rx2JY9x1Pt5mcJw" type="reviewed">
          <date when="2020-10-06"/>
          <time when="22:36:14"/>
        </correspAction>
        <correspAction xml:id="i-GQNCKMFtwg2rwhPyWeYPMN" type="referred">
          <date when="2020-10-14"/>
        </correspAction>
        <correspAction xml:id="i-JGypZoemzVPZLiUQ7dK6wD" type="assigned">
          <date when="2022-03-16"/>
          <time when="16:46:22"/>
        </correspAction>
        <correspContext corresp="i-JGypZoemzVPZLiUQ7dK6wD">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-NtAUerjvFtVxubyiUzJPEY" type="behandlas_i"/>
        <correspContext corresp="i-NtAUerjvFtVxubyiUzJPEY">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A93Z3Wb6zkAQ4ZfKQ58aZF" type="behandlas_i"/>
        <correspContext corresp="i-A93Z3Wb6zkAQ4ZfKQ58aZF">
          <ref type="uppgift">2020/21:KrU4</ref>
          <ref type="ref_dok_id">H801KrU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU4</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FogqXAFs6JP6BgRWAL2pEL" type="behandlas_i"/>
        <correspContext corresp="i-FogqXAFs6JP6BgRWAL2pEL">
          <ref type="uppgift">2020/21:KU25</ref>
          <ref type="ref_dok_id">H801KU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU25</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FbHJycbzTfuzTtL5e1y43n" type="behandlas_i"/>
        <correspContext corresp="i-FbHJycbzTfuzTtL5e1y43n">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q3qfZ7ZvkVDQgAM8Nnmwsy" type="behandlas_i"/>
        <correspContext corresp="i-Q3qfZ7ZvkVDQgAM8Nnmwsy">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JQ7mVk3BFgLjxowjsFcoSt" type="behandlas_i"/>
        <correspContext corresp="i-JQ7mVk3BFgLjxowjsFcoSt">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qo3NPaYE3Eu3S4ZhNZkGXa" type="behandlas_i"/>
        <correspContext corresp="i-Qo3NPaYE3Eu3S4ZhNZkGXa">
          <ref type="uppgift">2021/22:KrU3</ref>
          <ref type="ref_dok_id">H901KrU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU3</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3587 av Tina Acketoft m.fl. (L)
          Liberal politik för de nationella minoriteterna och minoritetsspråken
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HJXAviy2PoxPU9RoCYTWyU">
            Förslag till riksdagsbeslut
          </head>
          <list style="ol">
            <item xml:id="i-HZYqQeAS2csU8iZnSM8E2W">
              Riksdagen ställer sig bakom det som anförs i motionen om att
              nämna de nationella minoriteterna och minoritetsspråken i regeringsformen
              och tillkännager detta för regeringen.
            </item>
            <item xml:id="i-JHzfRcPZB7FG94s2WVdNqD">
              Riksdagen ställer sig bakom det som anförs i motionen om att
              utreda sanktionsmöjligheter mot de kommuner och regioner i förvaltningsområdena
              som inte använder minoritetspolitiska statsbidrag på avsett sätt,
              och detta tillkännager riksdagen för regeringen.
            </item>
            <item xml:id="i-C5Buhib7XmYys8F3BjrSba">
              Riksdagen ställer sig bakom det som anförs i motionen om mål
              och riktlinjer för kommuners och regioners minoritetspolitiska
              arbete och tillkännager detta för regeringen.
            </item>
            <item xml:id="i-64VN7yxPR1qR5zSV9Ksi6H">
              Riksdagen ställer sig bakom det som anförs i motionen om information
              i samhället och i skolan om Sveriges urfolk, nationella minoriteter
              och minoritetsspråk och tillkännager detta för regeringen.
            </item>
            <item xml:id="i-5uzi8ty46wZNdTyoBnsMYc">
              Riksdagen ställer sig bakom det som anförs i motionen om barnomsorg
              och äldreomsorg på minoritetsspråk och tillkännager detta för
              regeringen.
            </item>
            <item xml:id="i-Y9ARoEi9jSCcayUVe76d6N">
              Riksdagen ställer sig bakom det som anförs i motionen om att
              flytta bestämmelserna om äldreomsorg med minoritetsprofil till
              socialtjänstlagen och tillkännager detta för regeringen.
            </item>
            <item xml:id="i-K7Mod4dGeEtwkdJoArmnTd">
              Riksdagen ställer sig bakom det som anförs i motionen om minoritetsspråk
              som valbart ämne i moderna språk och tillkännager detta för regeringen.
            </item>
            <item xml:id="i-NJzj7mGGsgSpCy33B3EwLb">
              Riksdagen ställer sig bakom det som anförs i motionen om nationellt
              minoritetsspråk som nytt skolämne och tillkännager detta för regeringen.
            </item>
            <item xml:id="i-NhkbuxvBrnwJvRqh4oMQRZ">
              Riksdagen ställer sig bakom det som anförs i motionen om tvåspråkiga
              skolor med minoritetsspråksprofil och tillkännager detta för regeringen.
            </item>
            <item xml:id="i-3kvBMFjwC7FF3as9HBmjjF">
              Riksdagen ställer sig bakom det som anförs i motionen om tillgången
              till minoritetsspråkslärare och tillkännager detta för regeringen.
            </item>
            <item xml:id="i-2jAWHCDcdSMy2X4Jaxkwcu">
              Riksdagen ställer sig bakom det som anförs i motionen om utbildning
              i minoritetsspråk inom vuxenutbildning och på högskolenivå och
              tillkännager detta för regeringen.
            </item>
            <item xml:id="i-48EwC1PZ6wuJQtBagN13KC">
              Riksdagen ställer sig bakom det som anförs i motionen om insatser
              avseende språk, medier och kultur och tillkännager detta för regeringen.
            </item>
            <item xml:id="i-JLQ4aWBuzCasdFwCo7Xkmr">
              Riksdagen ställer sig bakom det som anförs i motionen om att
              utreda om ett förvaltningsområde för romani chib ska inrättas
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CN4nVxxmPZ1nG53bGq6t3i" type="h1">
            Motivering
          </head>
          <p xml:id="i-Wwz5HMyGQPGH84LgKsbEUr">
            De nationella minoriteterna samer, sverigefinnar, romer, judar
            och tornedalingar har en lång historia i vårt land och har alla
            utsatts för en assimileringspolitik som innebar att de inte fick
            tala sitt språk eller utöva sin kultur. Detta är grunden till
            att det behövs en särskild politik för de nationella minoriteterna.
            Målet med minoritetspolitiken är att ge skydd för de nationella
            minoriteterna, stärka deras möjligheter till inflytande samt stödja
            de historiska minoritetsspråken så att de hålls levande. Individens
            möjligheter att använda minoritetsspråk i kontakten med myndigheter
            ska stärkas.
          </p>
          <p xml:id="i-CkJfb4T2goqunF1sAchSRN">
            Minoritetspolitiken måste alltid utgå från den enskilda individens
            rätt att själv definiera sig. Den enskildes självidentifikation
            ska inte vara underordnad stat, tradition eller organisationer.
            Den liberala minoritetspolitikens mål är att stärka individens
            möjligheter att bevara och utveckla sitt språk och sin kultur.
            Detta är en angelägenhet för den som identifierar sig med majoritetsbefolkningen
            lika väl som för den som identifierar sig med en minoritet.
          </p>
          <p xml:id="i-3xMcVpfyEnchK8aKd14cif">
            Detta innebär att den liberala minoritetspolitiken har ett dynamiskt
            förhållningssätt. Språk, traditioner och kulturer är alltid i
            förändring och för den enskilda människan kan också relationen
            till ett minoritetsspråk eller en minoritetskultur förändras över
            tid. Vissa perioder i livet kan minoritetstillhörigheten kännas
            oviktig för att senare få en stark och personlig innebörd, och
            tvärtom. Den liberala minoritetspolitikens mål är att stärka individens
            möjligheter att leva i enlighet med sina egna önskningar.
          </p>
          <p xml:id="i-DGFgYs1deXbbhBzHVCXRvs">
            Det är också viktigt att minoritetspolitiken beaktar att de frågor
            som är särskilt angelägna för en viss minoritet inte nödvändigtvis
            är det för andra. Till exempel finns skillnader i utsatthet för
            hatbrott och diskriminering, något som aktualiserar kopplingen
            mellan minoritetspolitiken och andra politikområden såsom demokratipolitik
            och rätts­trygghet.
          </p>
          <p xml:id="i-Qh5fvARg5izYrZSDaGyJe7">
            När Liberalerna i regeringsställning ansvarade för det minoritetspolitiska
            arbetet flyttades positionerna fram på en lång rad områden. En
            ny minoritetspolitisk strategi presenterades 2009, och 2010 började
            den nya lagen om nationella minoriteter och minoritetsspråk gälla.
            Förvaltningsområdena för finska och samiska utökades kraftigt,
            och lagreformer och andra åtgärder beslutades för att stärka minoriteternas
            språkrättig­heter liksom inflytande i olika frågor som berör dem.
            Även därefter har vissa reformer skett, och flera utredningar
            har genomförts, nu senast i form av de förslag som en statlig
            utredning tidigare i år har lagt fram i syfte att förbättra samordningen
            och uppföljningen av minoritetspolitiken (SOU 2020:27).
          </p>
          <p xml:id="i-RjFFRUP38gCso4HG5qWjHe">
            För att förbättra möjligheterna för individer som tillhör nationella
            minoriteter är det angeläget att öka kunskapen om hur den svenska
            staten ända fram till modern tid har bedrivit en assimileringspolitik
            som har osynliggjort de nationella minoriteterna och som har drabbat
            många enskilda, i vissa fall i form av mycket allvarliga övergrepp.
            I regeringsställning tog därför Liberalerna initiativ till en
            vitbok för att dokumentera och synliggöra övergrepp och kränkningar
            under 1900-talet från samhällets sida mot romer i Sverige (Ds
            2014:8). Därefter har en kommitté i form av en sannings- och försonings­kommission
            tillsatts för att utreda den assimileringspolitik mot tornedalingar,
            kväner och lantalaiset som bedrevs av svenska staten under 1800-
            och 1900-talen och synliggöra minoritetens historiska erfarenheter
            (dir. 2020:29). En motsvarande sanningskommission gällande assimileringspolitik
            och historiska övergrepp mot samiska folket förbereds.
          </p>
          <p xml:id="i-8Spf8G129wD7hChdS7fLa3">
            Samernas, sverigefinnarnas, tornedalingarnas, judarnas och romernas
            ställning som nationella minoriteter och samernas ställning som
            urfolk ska upprätthållas. Sverige har kommit en bit på vägen avseende
            det minoritetspolitiska arbetet. Men mycket återstår att göra.
          </p>
          <head xml:id="i-67rrzzXdYScYpPeRLjxAwc" type="h2">
            Förankra minoritetspolitiken i regeringsformen
          </head>
          <p xml:id="i-D8NauAQHGbFGAaD1xJgFTe">
            Den svenska minoritetspolitiken baserar sig på riksdagsbesluten
            att ratificera Europa­rådets ramkonvention om skydd för nationella
            minoriteter och den europeiska stadgan om landsdels- eller minoritetsspråk.
            Därutöver finns lagstiftning om förvaltnings­områden och andra
            särskilda bestämmelser gällande minoritetsspråken.
          </p>
          <p xml:id="i-BDQcCDSyRBFZdmDbxfuYwq">
            Grunderna för erkännande av de nationella minoriteterna och minoritetsspråken
            är således grundade i riksdagsbeslut. När som helst kan en ny
            riksdagsmajoritet fatta beslut om att ändra eller upphäva statusen
            för minoritetsgrupper eller minoritetsspråk.
          </p>
          <p xml:id="i-N7x2jzemp17T7PBfoG8KUd">
            Liberalerna anser att förändringar i minoritetspolitikens grunder
            måste ske noggrant och efter långvarig beredning. För att förebygga
            otillräckligt förankrade förändringar vad gäller erkännande av
            de nationella minoriteterna och minoritetsspråken bör dessa uttryckligen
            nämnas i regeringsformen. Detta innebär inte någon juridisk eller
            folk­rättslig förändring av deras status, men innebär bättre garantier
            mot plötsliga och oförankrade förändringar. Liberalerna anser
            att denna fråga bör uppmärksammas i kommande grundlagsöversyner.
          </p>
          <head xml:id="i-7KdymjRpsvy3Y2ZRD8QFma" type="h2">
            Förvaltningsområdena
          </head>
          <p xml:id="i-Wqpva7nAMZDnBnrjbTkZd6">
            Fler och fler kommuner och regioner har anslutit sig till förvaltningsområdena
            för något av minoritetsspråken finska, meänkieli eller samiska,
            och nya ansökningar kommer kontinuerligt. För att kommunerna i
            förvaltningsområdena ska ha möjlighet att leva upp till sina utökade
            åtaganden finns statsanslag reserverade under anslaget för åtgärder
            för nationella minoriteter.
          </p>
          <p xml:id="i-3caATrcEfVpdXFGZWSSXML">
            Kommuner och regioner kan ansöka om att tillhöra ett förvaltningsområde.
            Det bygger således på frivillig anslutning, vilket är viktigt
            för att arbetet ska bli effektivt och för att kommunerna ska känna
            ett tydligt ägarskap.
          </p>
          <p xml:id="i-5aVjcY3dxbhk8Gstoavnrj">
            De kommuner och regioner som ingår i förvaltningsområden får
            statsbidrag. Det finns behov av att ytterligare följa upp hur
            de statliga resurserna används. Det är viktigt att de stärkta
            rättigheter för enskilda som följer av att en kommun ansluts till
            ett förvaltningsområde, såsom utökad rätt att använda minoritetsspråket
            hos myndighet och utökad rätt till förskola och äldreomsorg med
            minoritetsspråksprofil, verkligen får genomslag i den lokala verksamheten.
            Som konstateras i betänkandet från utredningen om uppföljning
            av minoritetspolitiken (SOU 2020:27) finns det bestämmelser om
            att statsbidraget får sättas ned om det inte används eller inte
            används på rätt sätt. Det är dock oklart om denna regel alls kommer
            till användning, och det saknas rättsliga förutsättningar att
            utfärda någon form av ekonomisk sanktion i särskilt allvarliga
            fall. Denna fråga behöver belysas i den fortsatta beredningen
            av utredningens förslag.
          </p>
          <head xml:id="i-5vt3pe6gF9Mbo6jPEqordQ" type="h2">
            Strategiskt arbete i hela landet
          </head>
          <p xml:id="i-Cv5vAdsgFqJ1b1PwR7rYcK">
            Som utredningen om uppföljning av minoritetspolitiken konstaterar
            (SOU 2020:27) finns det brister i dagens system för strategisk
            samordning och uppföljning av den statliga minoritetspolitiken.
            Samma sak gäller för kommuner och regioner, där det minoritetspolitiska
            arbetet på många håll är bristfälligt. Detta gäller även för den
            grupp kommuner som tillhör något av förvaltningsområdena. Visserligen
            är det positivt att det nu finns lagreglering om att kommuner
            och regioner ska anta mål och riktlinjer för sitt minoritetspolitiska
            arbete, vilket ger bättre förutsättningar för den långsiktighet
            i det lokala arbetet som i dag saknas på många håll. Utredningen
            pekar dock på att de analyser som gjorts av statliga uppföljningsmyndigheter
            inte har givit en tillräckligt tydlig bild av den faktiska situationen
            i kommuner och regioner.
          </p>
          <p xml:id="i-4yT36wCTsaXE5Q33qh9zcF">
            Liberalerna ansluter sig till denna bedömning, och vill framhålla
            att det därutöver också behövs en bättre struktur för hur målstyrning
            och uppföljning sker inom kommunerna och regionerna. Utredningens
            iakttagelser ger ökad tyngd åt det vi tidigare framfört om att
            lagregleringen om mål och riktlinjer i kommuner och regioner också
            behöver inkludera uppföljning. Utan sådana mekanismer riskerar
            dessa dokument att bli hyllvärmare. Eftersom målen och riktlinjerna
            syftar till att uppfylla kommunens minoritetspolitiska åtaganden
            bör de dessutom beslutas av förtroendevalda. Huruvida detta ska
            vara i kommunfullmäktige, kommunstyrelse, annan nämnd eller annat
            politiskt organ får givetvis avgöras av lokala förhållanden.
          </p>
          <head xml:id="i-KXqeRLhchSWm7DHXtgFoAX" type="h2">
            Kunskap och information om de nationella minoriteterna
          </head>
          <p xml:id="i-Ckk64uY6uADeJBKMh5oTZF">
            Kunskapen om de nationella minoriteterna och politiken har blivit
            bättre inom för­valtningsområdena, men kunskapen utanför förvaltningsområdena
            och inom myndig­heter är fortfarande bristfällig. Därför krävs
            fortsatt informationsarbete inom det offentliga men även i samhället
            i stort för att öka kunskapen om de nationella minoriteterna,
            deras språk och kultur samt den nationella minoritetspolitiken.
            En viktig del av minoritetspolitiken är också att skolan ska ge
            alla elever kunskap om Sveriges urfolk, nationella minoriteter
            och minoritetsspråk.
          </p>
          <head xml:id="i-LSMy9hSH3VMMawX9iwbEQm" type="h2">
            Barnomsorg och äldreomsorg på minoritetsspråk
          </head>
          <p xml:id="i-4FgjWidTDsNjsC9f9r2TRU">
            Efterfrågan på förskola och äldreomsorg med minoritetsspråksprofil
            är betydligt större än det utbud som finns. Det gäller såväl inom
            förvaltningsområdena som i övriga delar av landet. Kommuner som
            ingår i ett förvaltningsområde för finska, samiska eller meänkieli
            ska erbjuda den som begär det möjlighet att få hela eller en väsentlig
            del av den service och omvårdnad som erbjuds inom ramen för äldreomsorgen
            av personal som behärskar språket i fråga. I övriga kommuner gäller
            detta i den mån som kommunen har tillgång till personal med sådana
            språkkunskaper.
          </p>
          <p xml:id="i-WWjs6iNkz6XrBw4Z6AUHHd">
            Det är positivt att det finns äldreboenden med inriktning på
            minoritetsspråk. I dag finns också exempel på hemtjänstföretag
            som erbjuder minoritetsspråkstalande personal. Samtidigt kvarstår
            den grundläggande bristen på verksamheter med minoritetsspråksprofil.
          </p>
          <p xml:id="i-Eq2EGiUjxJVm3XwJqy8reA">
            År 2014 beräknades exempelvis enbart 21 av de då totalt 52 kommunerna
            i det finskspråkiga förvaltningsområdet ha särskilda förskolegrupper
            med finsk inriktning, alltså inte ens hälften. Ingenting tyder
            på att situationen blivit bättre sedan dess. Bristen på förskoleverksamhet
            med minoritetsspråksprofil är allvarlig med tanke på att dyrbara
            år i barnens språkutveckling riskerar att gå förlorade.
          </p>
          <p xml:id="i-WTvWQoSkxVHX8RyiLkuPTK">
            Rent demografiska skäl gör att det är enkelt att se att behovet
            av äldreomsorg med minoritetsspråksprofil kommer att växa ytterligare
            de kommande åren. Av Sveriges befolkning är exempelvis redan nu
            över hälften av personerna födda i Finland över 65 år. Det motsvarar
            78 000 personer. Ytterligare 33 000 personer är mellan 55 och
            64 år. Detta är en följd av att den allra största invandringen
            från Finland skedde för ett antal decennier sedan. Även om alla
            dessa personer inte har finska som modersmål illustrerar detta
            att behovet av finskspråkig äldreomsorg är stort redan i dag och
            kommer att öka.
          </p>
          <p xml:id="i-X1WXLHNvpYqurC6dMrQsoZ">
            Sammantaget behövs det alltså fler insatser för att öka tillgängligheten
            av äldreomsorg och barnomsorg på minoritetsspråk. Bland annat
            bör frågan om skärpt lagstiftning övervägas för att ställa tydligare
            krav på kommunerna. Många gånger handlar det om hur verksamheten
            organiseras och administreras snarare än att resurser behöver
            tillföras. Kommuner som har äldreombudsmän bör se till att dessa
            har minoritetskompetens.
          </p>
          <p xml:id="i-BPQoLVGHEtJyQ7vg2wLLrX">
            Vidare bör kommuner och regioner kunna bli bättre på att tillvarata
            den språk­kompetens som ofta finns hos personalen. Vid upphandling
            av service och omsorg inom t.ex. äldreomsorgen bör kommunerna
            också kunna bli bättre på att beakta behov som de nationella minoriteterna
            har.
          </p>
          <p xml:id="i-9kRPaHMPtg77CPJkwuY3Q8">
            Liberalerna anser att valfriheten och etableringsfriheten är
            av stor vikt för att framväxten av barnomsorg och äldreomsorg
            på minoritetsspråk ska fortsätta. Som liberaler ser vi såväl valfrihet
            som etableringsfrihet i välfärdssektorn som strategiska delar
            av vår minoritetspolitik. Detta betyder inte att det skulle vara
            hela lösningen, men på de orter och i de områden där ett betydande
            antal invånare talar ett visst minoritets­språk kan valfrihet
            och etableringsfrihet underlätta fler verksamheter.
          </p>
          <p xml:id="i-BKwYYEb92B6hK9RAKust37">
            Sedan den 1 januari 2019 finns bestämmelserna om rätten till
            förskola på nationella minoritetsspråk i skollagen. Detta gör
            att frågan faller under Skolinspektionens tillsynsansvar och att
            Skolinspektionen också kan besluta om förelägganden och viten
            till kommuner som inte följer reglerna. Av motsvarande skäl bör
            bestämmelserna om äldreomsorg med minoritetsprofil flyttas till
            socialtjänstlagen, vilket skulle stärka möjligheten för Inspektionen
            för vård och omsorg (Ivo) att utöva effektiv tillsyn av äldreomsorgen
            även ur denna aspekt. Det skapar en ökad tydlighet gentemot kommunerna.
            Liberalerna noterar att denna fråga inte har blivit belyst i betänkandet
            från utredningen Framtidens socialtjänst, som nyligen presenterat
            sina förslag (SOU 2020:47). Vi anser därför att denna fråga måste
            uppmärksammas i den fortsatta beredningen av utredningens förslag.
          </p>
          <head xml:id="i-W1qLhFxX3Q7ungXdRcxe1A" type="h2">
            Skolundervisning i nationellt minoritetsspråk
          </head>
          <p xml:id="i-TSwaYw4cdpsjAEccGMoBxU">
            Sedan den 1 juli 2015 gäller att ett nationellt minoritetsspråk
            ska kunna läsas som nybörjarspråk inom modersmålsundervisningen.
            Detta är viktigt för att behålla alla de fem minoritetsspråken
            som levande språk i nästa generation. Det finns dock behov av
            att följa hur lagändringarna följs i praktiken.
          </p>
          <p xml:id="i-CRjWRvQGgFFanRxq7J42wv">
            Att bara erbjuda modersmålsundervisning räcker inte för att ett
            minoritetsspråk långsiktigt ska kunna bevaras i Sverige som levande
            tal- och skriftspråk. Nya former av undervisning på minoritetsspråk
            behöver därför utvecklas och möjligheten till två­språkig undervisning
            underlättas. För att fler elever ska stimuleras att fortsätta
            utveckla sitt modersmål bör fler skolor inom förvaltningsområdena
            överväga att införa t.ex. finska eller andra minoritetsspråk som
            valbart ämne i moderna språk, vilket då medför att kursplan och
            betyg också ska gälla minoritetsspråket i fråga.
          </p>
          <p xml:id="i-GY7Hf5Y7shcG7trNg96mHD">
            Utredningen Förbättrade möjligheter för elever att utveckla sitt
            nationella minoritetsspråk föreslog i sitt betänkande (SOU 2017:91)
            att de elever som tillhör nationella minoriteter och som efterfrågar
            undervisning i något av de fem nationella minoritetsspråken ska
            få sin undervisning inom ramen för ett nytt ämne, nationellt minoritetsspråk,
            i stället för inom modersmålsundervisningen. Detta skulle tydliggöra
            den särställning som dessa språk redan i viss mån har. En nyhet
            skulle vara att ämnet nationellt minoritetsspråk skulle ingå i
            timplanerna och att därmed en minsta undervisningstid skulle garanteras.
            Liberalerna är positiva till denna inriktning och anser att detta
            bör vara en utgångspunkt för en kommande reform av undervisningen
            i minoritetsspråk.
          </p>
          <head xml:id="i-PEjmvd3Yzj2xv2Qk5sFFPp" type="h2">
            Tvåspråkiga skolor med minoritetsspråksprofil
          </head>
          <p xml:id="i-7LpxLkgdBLBSnTwwfX4Psa">
            Tvåspråkiga skolor med minoritetsspråksprofil är viktiga för
            att ge fler möjlighet att lära sig sitt minoritetsspråk på djupet.
            Samtidigt är rekryteringsgruppen smal och den två­språkiga inriktningen
            kan också leda till högre kostnader. Det behövs en genomgång av
            förutsättningarna för tvåspråkiga skolor med profilering mot någon
            av de nationella minoriteterna.
          </p>
          <head xml:id="i-LvUsSb7TKfLP7fT5tAt6Rh" type="h2">
            Vuxen- och högskoleundervisning i minoritetsspråk
          </head>
          <p xml:id="i-HkTttbbAxrZt4XPiEMib7Z">
            Bristen på behöriga lärare i minoritetsspråk är mycket stor.
            Bland annat vad gäller samiska, men också andra minoritetsspråk,
            leder detta till att barn som har rätt att få undervisning i sitt
            minoritetsspråk i praktiken nekas denna möjlighet. Därför behövs
            fler behöriga minoritetsspråkslärare och en ämneslärarutbildning
            som möjliggör en lång­siktig försörjning av minoritetsspråkslärare.
            Det behövs dock även insatser för att stärka tillgången till minoritetsspråkslärare
            på kort sikt.
          </p>
          <p xml:id="i-3n2micuWDjAJthxwE4iSpn">
            Även kommunerna som arbetsgivare åt lärarkåren spelar en viktig
            roll för att driva på för att fler faktiskt söker sig till läraryrket.
            Fler kommuner borde tillsammans göra ansträngningar för att säkra
            lärartillgången.
          </p>
          <p xml:id="i-BoxdfpCkHgYkk9FqHAQueA">
            Även på högskolan samt inom vuxenutbildningen behöver det finnas
            en kontinuerlig uppföljning av möjligheterna till utbildning i
            minoritetsspråk. Detta är särskilt viktigt med tanke på att de
            nationella minoritetsspråken i universitetssammanhang är s.k.
            småspråk där undervisning bara ges på vissa lärosäten.
          </p>
          <head xml:id="i-6VkD73LcLrG2ESevYCwGWi" type="h2">
            Språk, medier och kultur
          </head>
          <p xml:id="i-TGDfghKTwfstxRB836yfL5">
            Det offentliga ska understödja ett språk-, kultur- och medieutbud
            med minoritets­språksprofil. Public service-verksamheten är av
            betydelse för att hålla minoritetsspråken levande och för revitaliseringen
            av dem liksom för att lyfta fram kulturfrågor. Program riktade
            till barn och unga är av särskilt stor betydelse. Antalet sändningstimmar
            på de nationella minoritetsspråken har ökat något men utbudet
            är fortfarande begränsat. Åtgärder behövs för att säkerställa
            att utrymme avsätts för sändningar på nationella minoritetsspråk.
          </p>
          <head xml:id="i-WKmKvXTLMrUuTK4XGsx89c" type="h2">
            Det samiska folkets ställning
          </head>
          <p xml:id="i-6rL8KNfmnB7LD5FhzU1w8d">
            Det samiska folket har en särställning som urfolk och är dessutom
            en nationell minoritet. I flera år har förberedelser skett för
            att formalisera en konsultationsordning där det samiska folket
            i särskilda former ges möjlighet att framföra synpunkter i frågor
            som särskilt berör samer. Liberalerna är positiva till detta under
            förutsättning att formerna för denna konsultationsordning är väl
            förankrad hos det samiska folket.
          </p>
          <p xml:id="i-AsmC8kjDDDK8qbE2dAiGcp">
            Sametingets styrelse har i flera skrivelser framfört att samerna
            inte längre bör anses som nationell minoritet utan endast som
            urfolk, och att det samiska språkets ställning bör regleras i
            en särskild samisk språklag.
          </p>
          <p xml:id="i-4y5df7bT5w4wHqefHxiGhg">
            Liberalerna tar inte här och nu ställning till själva förslaget
            utan anser att det är nödvändigt att bereda frågan vidare. Den
            liberala synen att minoritetspolitiken bygger på självidentifikation
            gör att förslaget från Sametingets styrelse behöver analyseras
            noggrant. En eventuell förändring av det samiska folkets ställning
            skulle få stora konsekvenser för alla som identifierar sig som
            samer, och det är därför viktigt att i beredningen möjliggöra
            för berörda individer att ge sin syn på frågan.
          </p>
          <head xml:id="i-AA1UJfk9UtdRBtPH7RMQ7z" type="h2">
            Åtgärder för att främja romers rättigheter och livsvillkor
          </head>
          <p xml:id="i-Gtq7RQLSe9Gn2bNqKb3PN7">
            Det svenska samhället har under historiens lopp och långt in
            på 1900-talet utsatt den romska minoriteten i Sverige för allvarligt
            förtryck och förnekande av rättigheter som för andra medborgare
            ansetts självklara. Det svenska majoritetssamhällets agerande
            gentemot romer är en del av den exkludering som romer utsatts
            för också i övriga Europa. Även om den tidigare exkluderingspolitiken
            sedan länge upphört märks resultatet av den i form av att många
            romer fortfarande lever i utanförskap och att det finns en stor
            förtroendeklyfta mellan många romer och samhällets institutioner.
          </p>
          <p xml:id="i-V7TWrsSV3tATHQwK8MKkuB">
            På initiativ av Liberalerna antog den dåvarande regeringen en
            långsiktig strategi för romsk inkludering. Det övergripande målet
            för den tjugoåriga strategin är att den rom som fyller 20 år 2032
            ska ha likvärdiga möjligheter i livet som den som är icke-rom.
            Strategins målgrupp är framför allt de romer som befinner sig
            i ett socialt och eko­nomiskt utanförskap. Strategin handlar bland
            annat om att synliggöra det historiska förtryck som svenska romer
            utsatts för, att öka dialogen mellan kommuner och myndigheter
            och företrädare för romer samt att underlätta utbildnings- och
            arbetsmarknadsåtgärder. Förutsättningarna för strategins genomförande
            regleras i budgetpropositionen, varför vi inte lägger något formellt
            yrkande i denna motion. Från Liberalernas sida vill vi markera
            vikten av långsiktighet och höga ambitioner i arbetet.
          </p>
          <p xml:id="i-KMzaFiLWJ33dzD1fCy68ys">
            Det finns inte något förvaltningsområde för romani chib som minoritetsspråk.
            Den långsiktiga strategin för romsk inkludering har utbildning
            samt social omsorg som två särskilt utpekade verksamhetsområden.
            Det är betydelsefullt att den romska gruppen får tillgång till
            förskola och äldreomsorg på modersmålet, samtidigt som det också
            är ange­läget att, i enlighet med de övergripande målen för strategin
            för romsk inkludering, fortsätta arbetet för att eliminera de
            utbildningsklyftor som skapar utanförskap. Alla barn i Sverige
            har rätt att tillägna sig goda kunskaper i svenska samtidigt som
            de ska ha goda förutsättningar att utveckla sitt modersmål. Regeringen
            bör därför förut­sättningslöst utreda vilka för- och nackdelar
            som finns med att införa ett förvaltnings­område för romani chib
            efter samma modell som finns för samiska, finska och meänkieli.
          </p>
        </div>
        <div type="motSignatures">
          <list>
            <item xml:id="i-9oHCqzAMj3DRH4EmQ1w8Am">
              Tina Acketoft (L)
            </item>
            <item xml:id="i-FYPoTWGdhw1macJjyqi7V4">
              Johan Pehrson (L)
            </item>
            <item xml:id="i-eCr9d9LVTA2zmXwjTv3po">
              Lina Nordquist (L)
            </item>
            <item xml:id="i-71kH52tAFoJJDsK3v2kCYv">
              Maria Nilsson (L)
            </item>
            <item xml:id="i-BhPew61YL1KExxS3u9BFAE">
              Gulan Avci (L)
            </item>
            <item xml:id="i-KWoMsMamVqAkKgv65JyAqp">
              Christer Nylander (L)
            </item>
            <item xml:id="i-Y96zkMgmnjnhfZrJYCkgLT">
              Mats Persson (L)
            </item>
            <item xml:id="i-QoHwAgD3xv93FtfXmyRqhD">
              Allan Widman (L)
            </item>
            <item xml:id="i-69JXH3tNbnMYUe65XPHzXx">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
