<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00010">
  <teiHeader>
    <fileDesc>
      <titleStmt>
        <title>med anledning av prop. 2010/11:77 Skärpt straff för köp av sexuell tjänst</title>
        <author corresp="i-KxTfuBAJiVYpyHQUVaUndu">av Kerstin Haglö m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:77 Skärpt straff för köp av sexuell tjänst</title>
          <idno type="rdwebb">GY02Ju10</idno>
          <rs type="number">Ju10</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju10/text</ref>
          <ref type="dokument_url_html">http://data.riksdagen.se/dokument/GY02Ju10</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju10</ref>
          <ref type="doc">http://data.riksdagen.se/fil/70E7EBFC-9CDE-4F9D-87E0-69C308798DF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KHwyNd4PtTDS74vUs9zWKS</idno>
            <name>Anna Wallén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Qt7m5mKraSZasEsd9LAd8A</idno>
            <name>Laila Olsen</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LSXYv2tkMHtHDu2C1LiywP" type="basedOn"/>
        <correspContext corresp="i-LSXYv2tkMHtHDu2C1LiywP">
          <ref>Proposition 2010/11:77</ref>
        </correspContext>
        <correspAction xml:id="i-Kwnafazkw9bnu6Sp1Pw7J3" type="signed"/>
        <correspContext corresp="i-Kwnafazkw9bnu6Sp1Pw7J3">
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-MRoARQLVygJYbBWvcAjNcB"/>
          <note type="signatory" corresp="i-KHwyNd4PtTDS74vUs9zWKS"/>
          <note type="signatory" corresp="i-E9KFDaoCdaRkB3h6v7VM3c"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-Qt7m5mKraSZasEsd9LAd8A"/>
        </correspContext>
        <correspAction xml:id="i-XiZkwd1a1REw6WTxcaRYWi" type="referral">
          <date when="2011-03-29"/>
        </correspAction>
        <correspAction xml:id="i-2zRUgfYgF96GAFVHjct2m8" type="dismissal">
          <date when="2011-03-28"/>
        </correspAction>
        <correspAction xml:id="i-6FY9ZuwY2eMf6rarpUor3K" type="dismissal">
          <date when="2011-03-28"/>
        </correspAction>
        <correspAction xml:id="i-F1Rz7NFsdhW78khZAdu1P3" type="transfer">
          <date when="2011-03-22"/>
        </correspAction>
        <correspAction xml:id="i-MHng9Z8pb3xAADvSemXwfm" type="submission">
          <date when="2011-03-22"/>
        </correspAction>
        <correspAction xml:id="i-QHMGdi7ZM3fNgCEC7VZFiy" type="assigned"/>
        <correspContext corresp="i-QHMGdi7ZM3fNgCEC7VZFiy">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PFocdJb6qCXo6RHWk7dgYn" type="motBody">
        <div xml:id="i-J3YqeA8S7sWVwGw4VyPc8E" type="motProposal" subtype="förslag">
          <head xml:id="i-XFXyEaGgsqt8HCRUgc5ShD">
            Förslag till riksdagsbeslut
          </head>
          <list xml:id="i-NXGCKaMep6GMTtwhBkGBtk" style="ol">
            <item xml:id="i-7grTtmaV41TN2cBAebYYjs">
              Riksdagen tillkännager för regeringen som sin mening vad som
              anförs i motionen om skadestånd vid sexköp.
            </item>
            <item xml:id="i-VCZQGb6RniPsK3GGSAoFvy">
              Riksdagen tillkännager för regeringen som sin mening vad som
              anförs i motionen om att ta bort kravet på dubbel straffbarhet
              vid sexköp.
            </item>
            <item xml:id="i-D5f685TEL9mdomNYPYByDF">
              Riksdagen tillkännager för regeringen som sin mening vad som
              anförs i motionen om att regeringen i EU-samarbetet bör lyfta
              fram den svenska lagstiftningen om köp av sexuella tjänster som
              en modell för att minska prostitution och människohandel.
            </item>
          </list>
        </div>
        <div xml:id="i-AHBumvJaASmu9ivYVKJkJ8" type="motContent">
          <head xml:id="i-NGkjthteoW2E1r7C4kQf2h" type="h1">
            Motivering
          </head>
          <p xml:id="i-7ZdxXPFxKpMRSofoWyxF59">
            Varje köp av någons kropp bygger på en exploatering och ett utnyttjande
            av dennes utsatthet. Det är att profitera på någon annans olycka.
            De kvinnor, unga flickor, män och pojkar som säljer sina kroppar
            befinner sig nästan uteslutande i vanmakt på grund av drogberoende,
            fattigdom eller annan utsatthet.
          </p>
          <p xml:id="i-QsBKjAqAZTnpMon6xbu7QY">
            Vi socialdemokrater har arbetat aktivt mot sexköp i många år,
            både i Sverige och internationellt. Att köpa, eller försöka köpa,
            sexuella tjänster är sedan den 1 januari 1999 kriminaliserat,
            och straffet är böter eller upp till sex månaders fängelse. När
            lagstiftningen kom innebar den en viktig markering mot utnyttjandet
            av kvinnor. Lagstiftningen har nu varit i bruk i drygt elva år,
            och den har haft en positiv effekt.
          </p>
          <p xml:id="i-QPPQdaGpErju19ifooEta9">
            Den svenska lagstiftningen mot sexköp har uppmärksammats internationellt,
            inte minst för att flera länder har sett den tydliga kopplingen
            mellan prostitution och människohandel. För att man ska kunna
            bekämpa människohandel för sexuella ändamål på ett effektivt sätt
            krävs även ett tydligt avståndstagande från prostitution. Den
            utvärdering som nu skett (SOU 2010:49) av sexköpslagen visar att
            förbudet mot köp av sexuell tjänst har haft avsedd effekt och
            utgör ett viktigt instrument för att förebygga och bekämpa prostitution
            och människohandel för sexuella ändamål. I utvärderingen som gjorts
            nyligen menar polisen att det är uppenbart att förbudet mot sexköp
            fungerar som en barriär för människohandlare och kopplare som
            överväger att etablera sig i Sverige. Kriminaliseringen av sexköp
            har inneburit att andelen män som uppger att de vid något tillfälle
            köpt sex minskat. Vi delar utvärderingens slutsatser om att förbudet
            har en avskräckande effekt på presumtiva köpare av sexuella tjänster.
            Det visar inte minst det faktum att gatuprostitutionen har minskat.
            Förbudet har en normerande verkan, och stödet för förbudet är
            starkt. I de undersökningar som gjorts efter det att förbudet
            infördes har mer än 70 % av de tillfrågade varit positiva till
            förbudet.
          </p>
          <p xml:id="i-QgcfLx1zZPaLZTKzbXAr5c">
            Samtidigt har utvärderingen av sexköpslagen visat att trots att
            fängelse finns i straffskalan föreligger det en stor likformighet
            avseende straffvärde och påföljdsval. Hela 85 % av lagföringarna
            har när det gäller enstaka sexköp påföljden 50 dagsböter. Vid
            inget tillfälle har fängelse dömts ut.
          </p>
          <p xml:id="i-ZbT2gQwa5wLTH4WVFkZc9">
            För att ytterligare stärka skyddet för dem som utnyttjas genom
            prostitution och som en förstärkt markering till dem som köper
            sex och utnyttjar kvinnor på detta sätt, har vi socialdemokrater
            motionerat vid flera tillfällen om att det är dags att höja straffet
            för sexköp.
          </p>
          <p xml:id="i-4VF4wDhWnUMySGzeY365co">
            Regeringen föreslår nu i sin proposition att straffmaximumet
            för köp av sexuell tjänst ska höjas från fängelse i sex månader
            till fängelse i ett år. Det är en välkommen förändring som vi
            ställer oss bakom. Det finns omständigheter vid ett sexköp som
            vi menar ska tala för en ökad nyansering av straffvärdesbedömningen.
            I författningskommentaren pekar regeringen på ett antal olika
            faktorer som bör tala i skärpande riktning.
          </p>
          <p xml:id="i-6thH2RCJbJu29zesX14vGv">
            Enligt utredningen finns det i dag inget hinder mot att en person
            som utnyttjats i prostitution har ställning som målsägande i ett
            mål om sexköp, men det krävs en prövning av varje enskilt fall.
            Regeringen för inget djupare resonemang i frågan utan konstaterar
            bara att någon vidare översyn inte är motiverad. Vi socialdemokrater
            menar att det måste bli tydligare att en person som blivit utsatt
            för prostitution kan bli målsägande och få skadestånd. Skadestånd
            bör bli regel om sexköp har skett och det finns försvårande omständigheter,
            exempelvis om personen har befunnit sig i en skyddslös eller annars
            utsatt situation, eller har blivit utnyttjad av andra, eller har
            utsatts för tvångsliknande eller förnedrande inslag. Men vi menar
            att det även finns anledning att utreda en vidare syn på huruvida
            personer som utnyttjats i prostitution ska anses som brottsoffer
            och kunna få skadestånd. Det är utan tvivel så att man kan ifrågasätta
            frivilligheten i att utsätta sig för prostitution. Redan i kvinnofridspropositionen
            som kom i slutet av 90-talet drog man slutsatsen att t.ex. sambandet
            mellan prostitution och sexuella övergrepp i barndomen blivit
            alltmer uppenbart. Regeringen bör därför utreda skadeståndsfrågan
            avseende personer som utnyttjas i prostitution och återkomma till
            riksdagen med ett förslag som skapar bättre förutsättningar för
            skadestånd än i dag.
          </p>
          <p xml:id="i-GakXGgSEFoA51uuJG5eNoQ">
            Den exploatering av kvinnor och barn som sker i form av prostitution
            är ett allvarligt samhällsproblem som skadar både de individer
            som utnyttjas och samhället i stort. När vi nu skärper lagstiftningen
            mot sexköp i Sverige och därmed visar allvaret i dessa handlingar
            måste vi även vara medvetna om att sexköp i dag görs av ett stort
            antal svenskar som befinner sig utomlands. Det är inte acceptabelt
            att kvinnor (för det är till övervägande del kvinnor som utnyttjas),
            ofta i fattigare länder, ska kunna utnyttjas av svenska sexköpare
            utan att det är olagligt. Vi vill därför ta bort kravet på dubbel
            straffbarhet när det gäller sexköp. I Norge har detta gjorts.
            Det finns ingen anledning till att vi i Sverige inte ska kunna
            göra det också. Vi menar att regeringen ska se över på vilket
            sätt kravet på dubbel straffbarhet för sexköp ska kunna tas bort
            och återkomma med ett sådant förslag till riksdagen.
          </p>
          <p xml:id="i-EgLTbdgoVj7EJFcEbuj8L7">
            Sverige har i många år varit ett föregångsland för att bekämpa
            mäns våld mot kvinnor. Grunden för detta arbete ligger i att påverka
            mäns attityder och att fortsätta att sträva mot ökad jämställdhet.
            Sådana förändringar tar tid och kräver insatser i och av hela
            samhället alltifrån föräldrars påverkan på sina barn, skolans
            förhållningssätt gentemot elever och brytande av könsmaktsordningen
            till utbildningssatsningar hos myndigheter, för att nämna något.
            Det är viktigt att det arbetet går vidare och att vi fortsätter
            att ställa krav på förändring. Det är också viktigt att den svenska
            regeringen fortsätter att driva frågan om sexköpslagen i EU. Man
            måste tydliggöra att prostitution och människohandel har ett starkt
            samband. Aktiva åtgärder från den svenska regeringen internationellt
            ger goda möjligheter att påverka andra länder i EU att anamma
            idén om att kriminalisera köp av sexuella tjänster.
          </p>
        </div>
        <div xml:id="i-42MhZ155xhe9BZXXLKWhcu" type="signatureBlock">
          <list xml:id="i-2BsHy5Np2bxWDXxXPdb2gx">
            <item xml:id="i-JxS6HHHFcTNude2AKxf55a" who="i-KxTfuBAJiVYpyHQUVaUndu" type="signature">
              Kerstin Haglö (S)
            </item>
            <item xml:id="i-7BnZWtg4i3X4dhaGfiFfNW" who="i-XmKy9xZWRYrVWK3GgNvWyc" type="signature">
              Christer Adelsbo (S)
            </item>
            <item xml:id="i-5qa8zP6FJPJ3ZA9bTKGT6G" who="i-MRoARQLVygJYbBWvcAjNcB" type="signature">
              Elin Lundgren (S)
            </item>
            <item xml:id="i-X1ZYwn6pHKy3qp2LukReNu" who="i-KHwyNd4PtTDS74vUs9zWKS" type="signature">
              Anna Wallén (S)
            </item>
            <item xml:id="i-UfBb3PLx8TAXzqWE8BqXsL" who="i-E9KFDaoCdaRkB3h6v7VM3c" type="signature">
              Arhe Hamednaca (S)
            </item>
            <item xml:id="i-M3fXjHA4pWjVoY7zprisn9" who="i-8BHpqh3AbjzqTzM3CKEhqa" type="signature">
              Mattias Jonsson (S)
            </item>
            <item xml:id="i-8mgwbDMtobZzkJjDALJgdS" who="i-Qt7m5mKraSZasEsd9LAd8A" type="signature">
              Laila Olsen (S)
            </item>
          </list>
        </div>
      </div>
    </body>
  </text>
</TEI>
