<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00016">
  <teiHeader>
    <fileDesc>
      <titleStmt>
        <title>med anledning av prop. 2010/11:150 Upphandling på försvars- och säkerhetsområdet</title>
        <author corresp="i-Uj8BaU1ExHbpKGVGx2k7Ed i-G6h5eGLouuQFhsrn32jgsV">av Mikael Jansson och Johnny Skalin (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:150 Upphandling på försvars- och säkerhetsområdet</title>
          <idno type="rdwebb">GY02Fi16</idno>
          <rs type="number">Fi16</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi16/text</ref>
          <ref type="dokument_url_html">http://data.riksdagen.se/dokument/GY02Fi16</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi16</ref>
          <ref type="doc">http://data.riksdagen.se/fil/2A096CB0-B185-42FC-8C9B-E918AA28287D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-nFLwcfrMcTL5kmhyfAhQA" type="basedOn"/>
        <correspContext corresp="i-nFLwcfrMcTL5kmhyfAhQA">
          <ref>Proposition 2010/11:150</ref>
        </correspContext>
        <correspAction xml:id="i-VFfVmdQh6LQNazwZcZYPWv" type="signed"/>
        <correspContext corresp="i-VFfVmdQh6LQNazwZcZYPWv">
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-DeWwgd8C6Tbrwp9WQ4xrg2" type="referral">
          <date when="2011-06-16"/>
        </correspAction>
        <correspAction xml:id="i-5E5PwM6Xjzr7C3WSmvGnbK" type="dismissal">
          <date when="2011-06-15"/>
        </correspAction>
        <correspAction xml:id="i-K8jZ7cAhh9zTNMDARizXct" type="dismissal">
          <date when="2011-06-15"/>
        </correspAction>
        <correspAction xml:id="i-PaQYAJXiizgxHDJvBW13uM" type="submission">
          <date when="2011-06-14"/>
        </correspAction>
        <correspAction xml:id="i-WkWWpuP7uHMxDrmY1aazzv" type="transfer">
          <date when="2011-06-14"/>
        </correspAction>
        <correspAction xml:id="i-SRk86dWeftPLL44v9hQ1XH" type="assigned"/>
        <correspContext corresp="i-SRk86dWeftPLL44v9hQ1XH">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EkEVYRiDthqbEenv5adjXo">
            Förslag till riksdagsbeslut
          </head>
          <list style="ol">
            <item xml:id="i-Kbd4LDmr6jUf1FqsUMZ4Gb">
              Riksdagen tillkännager för regeringen som sin mening vad som
              anförs i motionen om att en försvarsindustristrategi (DIS) ska
              upprättas där vi tydligt definierar våra säkerhetspolitiska intressen
              kopplade till särskilda kompetenser i fråga om tillverkning av
              eller handel med försvarsmateriel.
            </item>
            <item xml:id="i-YWg7Msssgjiyov8BSeDCdj">
              Riksdagen tillkännager för regeringen som sin mening vad som
              anförs i motionen om att en svensk myndighet som upphandlar försvarsmateriel
              ska använda undantagsregeln i 346 § i EUF-fördraget på liknande
              sätt som andra medlemsländer som har viktig försvarsindustri.
            </item>
            <item xml:id="i-JmhUbe3qJpEMKcpEguDyVM">
              Riksdagen tillkännager för regeringen som sin mening vad som
              anförs i motionen om att försörjningstryggheten ska genomsyra
              försvarsmaterielförsörjningen av vår försvarsmakt.
            </item>
            <item xml:id="i-7v9XrNqGYzp9YbmmQiZyNg">
              Riksdagen tillkännager för regeringen som sin mening vad som
              anförs i motionen om att Försvarets materielverk ska få egen möjlighet
              att besluta om upphandling upp till ett belopp på 30 miljoner
              kronor, att Försvarsmakten ska få egen möjlighet att besluta om
              upphandling upp till ett belopp på 30 miljoner kronor och att
              Försvarets radioanstalt ska få egen möjlighet att besluta om upphandling
              upp till ett belopp på 10 miljoner kronor.
            </item>
            <item xml:id="i-JTtv9fByTM3vFppS2tWhyD">
              Riksdagen tillkännager för regeringen som sin mening vad som
              anförs i motionen om att Sverige ska återta kravet på offset (motköp)
              i syfte att gynna svenska SME-företag.
            </item>
            <item xml:id="i-5E39w7ChAm1mjwPicVoEcq">
              Riksdagen tillkännager för regeringen som sin mening vad som
              anförs i motionen om att svenska myndigheter bör tilldela underleverantörer
              en god andel av kontrakten i syfte att ekonomiskt gynna viktiga
              innovationsföretag enligt rätten att göra så i artikel 21 punkt
              4 i försvarsupphandlingsdirektivet.
            </item>
            <item xml:id="i-CnCtt3KZecTU9sY3riN1yw">
              Riksdagen tillkännager för regeringen som sin mening vad som
              anförs i motionen om att upphandlingsskadeavgiften ska kunna uppgå
              till 5 % av kontraktsvärdet med ett takbelopp på 15 miljoner kronor.
            </item>
          </list>
        </div>
        <div type="motContent">
          <head xml:id="i-QQThEeoZYcXR2Jeb4nZtvc" type="h1">
            Nationell säkerhet och försvarsmaterielförsörjning
          </head>
          <p xml:id="i-MV7vWqF6kDYQKwPF6B2ozK">
            Medlemsländernas säkerhet är deras nationella ansvar. EU:s gemensamma
            utrikes- och säkerhetspolitik är ett mellanstatligt område, däremot
            har i praktiken försvarsmaterielförsörjning kommit att få ett
            överstatligt inslag genom direktivet 2009/81/EG. Den nationella
            myndigheten kan hävda särskilda säkerhetspolitiska skäl till riktad
            upphandling genom undantagsreglerna i § 346 i EUF-fördraget, men
            detta kan prövas i domstol och skadestånd kan bli följden. Kommissionen
            vill minska möjligheten till undantag. Ett exempel på detta är
            tolkningsmeddelandet KOM(2006) 779. Medlemsländer som Storbritannien
            och Frankrike å andra sidan har för avsikt att använda § 346 i
            stor utsträckning. I det syftet har de två länderna ingått ett
            djupt samarbete på försvarsmaterielområdet där de kommer att försvara
            sina riktade upphandlingar. Sverige har inte ens vidtagit den
            viktiga åtgärden att upprätta en försvarsindustristrategi (DIS)
            som kan motivera att vi använder § 346.
          </p>
          <head xml:id="i-vyzPpGGeEPpTZq5AgZwGc" type="h1">
            Svensk försvarsmaterielindustri
          </head>
          <p xml:id="i-RrUpidCZxwsYhyRAUac6T9">
            Sverige har av tradition en stark försvarsindustri som stammar
            från de dagar då vi hade ett invasionsförsvar med strävan efter
            egen säker materielförsörjning. I dag är vår egen försvarsmakt
            en liten beställare och kan alltmer sällan sätta normen för produktionen
            hos vår egen försvarsindustri.
          </p>
          <p xml:id="i-HvnNjMDV9zpdnkTk6B5TR1">
            Svenska försvarsföretag kan ha mycket att vinna på att det råder
            öppen upphandling hos alla medlemsländer. Svåra problem kan dock
            drabba vår industri om svensk upphandlande myndighet oftast använder
            öppen upphandling och andra medlemsländer oftast riktad upphandling.
            Det kan ta år innan tydliga prejudikat växer fram och en lika
            marknad kan bli verklighet.
          </p>
          <p xml:id="i-EAca4dkPyiJxu6N6HnZ3mU">
            Försvarsindustrin rymmer alltmer högteknologi och det har blivit
            allt svårare att försörja försvarsindustrin med tekniker och forskning
            av tillräcklig standard. En följd av detta är att försvarsindustrin
            har blivit mer multinationell. Det är till del en nödvändig utveckling,
            men det är ett svenskt intresse att verka för att detta skeende
            inte drabbar vår försörjningsberedskap.
          </p>
          <p xml:id="i-Mgkiq8kxgxi133rSzpoZRz">
            Möjligheterna för upphandlande myndigheter att själva hantera
            mindre beställningar utan regeringens beslut bör öka genom att
            takbeloppen för detta höjs.
          </p>
          <head xml:id="i-WeT6EbhmQ5Yo5YquSkBjZd" type="h1">
            Underentreprenad
          </head>
          <p xml:id="i-8jPpfreRYWZkaRNVTnm75Y">
            SME-företagen i Sverige står för en mycket hög andel av innovationskraften
            inom försvarsindustrin men får mycket dåligt betalt. Försvarsupphandlingsdirektivet
            stadgar att upphandlande myndighet får begära att en viss del
            av ett kontrakt, upp till 30 %, ska tillfalla underleverantörer.
            Svenska myndigheter bör tilldela underleverantörer en god andel
            av kontrakten i syfte att ekonomiskt gynna viktiga innovationsföretag.
          </p>
          <p xml:id="i-PoNUCMnJNBqr5fwNvN993o">
            Sverige och Österrike har slopat kravet på offset (motköp) medan
            de flesta andra länder inte har gjort det. Det får till följd
            utländska SME-företag får lämna anbud som underleverantörer i
            Sverige medan våra SME-företag inte får tillgång till utländska
            marknader i samma grad. Sverige bör återinföra kravet på offset.
          </p>
          <p xml:id="i-Gnzjit3rdxKxYxPdkY75kY">
            Risken med öppen upphandling för underleverantörer är också att
            det fördyrar och kostar tid för underleverantörerna.
          </p>
          <head xml:id="i-7KXgPcX7LsEZr42EQSZH9r" type="h1">
            Upphandlingsskadestånd
          </head>
          <p xml:id="i-K5tfG1kim6cjCaygMU9qdE">
            För att inte skadeavgiften ska bli för kännbar för medelstora
            företag bör delen som bygger på procent av kontraktet minska i
            jämförelse med regeringens förslag och som kompensation för detta
            kan takbeloppet höjas.
          </p>
        </div>
        <div type="motSignatures">
          <list>
            <item xml:id="i-P7YJfXSk5i3qr4ix7qYorY" who="i-Uj8BaU1ExHbpKGVGx2k7Ed">
              Mikael Jansson (SD)
            </item>
            <item xml:id="i-GvViRpFGRrkWEFbhwPRfFJ" who="i-G6h5eGLouuQFhsrn32jgsV">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
