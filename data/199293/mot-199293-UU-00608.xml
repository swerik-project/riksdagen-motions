<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-UU-00608">
  <teiHeader>
    <fileDesc>
      <titleStmt>
        <title>Utveckling, demokrati och mänskliga rättigheter</title>
        <author corresp="i-GmSFH9fmi5xjm5ydcN6R1m i-A2jgxgPRi11BxUsPb2uNmM i-GmSFH9fmi5xjm5ydcN6R1m i-A2jgxgPRi11BxUsPb2uNmM">av Ingela Mårtensson och Charlotte Branting (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling, demokrati och mänskliga rättigheter</title>
          <idno type="rdwebb">GG02U608</idno>
          <rs type="number">U608</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GG02U608/text</ref>
          <ref type="dokument_url_html">http://data.riksdagen.se/dokument/GG02U608</ref>
          <ref type="dokumentstatus_url_xml">http://data.riksdagen.se/dokumentstatus/GG02U608</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A2jgxgPRi11BxUsPb2uNmM</idno>
            <name>Charlotte Branting</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-A2jgxgPRi11BxUsPb2uNmM</idno>
            <name>Charlotte Branting</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M6h6riGmUi8J9zWELUJqYQ" type="signed"/>
        <correspContext corresp="i-M6h6riGmUi8J9zWELUJqYQ">
          <note type="signatory" corresp="i-GmSFH9fmi5xjm5ydcN6R1m"/>
          <note type="signatory" corresp="i-A2jgxgPRi11BxUsPb2uNmM"/>
          <note type="signatory" corresp="i-GmSFH9fmi5xjm5ydcN6R1m"/>
          <note type="signatory" corresp="i-A2jgxgPRi11BxUsPb2uNmM"/>
        </correspContext>
        <correspAction xml:id="i-KqFTAkZPeKXBfn9gfSoLAH" type="referral">
          <date when="1993-02-10"/>
        </correspAction>
        <correspAction xml:id="i-2z6Mtx9P4dzNv5FbrKdsLY" type="dismissal">
          <date when="1993-02-09"/>
        </correspAction>
        <correspAction xml:id="i-VoeexVx7y9oCzcXsH5DGYk" type="submission">
          <date when="1993-01-26"/>
        </correspAction>
        <correspAction xml:id="i-4c6hzBykrQJw14ZvV1JRqy" type="referral">
          <date when="1993-02-10"/>
        </correspAction>
        <correspAction xml:id="i-FvtV94FuRJ7cHdjosxuFMc" type="dismissal">
          <date when="1993-02-09"/>
        </correspAction>
        <correspAction xml:id="i-2BcKAScCSXCzJQornQGPmS" type="submission">
          <date when="1993-01-26"/>
        </correspAction>
        <correspAction xml:id="i-2gNcJqdeaJvZSARiqpuQmy" type="assigned"/>
        <correspContext corresp="i-2gNcJqdeaJvZSARiqpuQmy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_UU_608/mot_199293_UU_608-001-001.pdf"/>
      <div xml:id="i-5dgFCyjgc8Kq1bXtMC2xry" type="motHeader">
        <div xml:id="i-4u4p8caRDNZPhxgRHTKoMn" type="motTitle"/>
        <div xml:id="i-7FKUkjq8QXGckCgLXb2HTv" type="motSubmissionInfo"/>
      </div>
      <div xml:id="i-UDnoY5CY5CZS4Dhv3GNRLo" type="motBody">
        <div xml:id="i-Sd7xnbv9ADXao4j96DmPU6">
          <pb facs="riksdagen-motions-pdf/data/199293/mot_199293_UU_608/mot_199293_UU_608-001.pdf"/>
          <p xml:id="i-EAMkC5J1qC4bKfFj4UxrY3">
            Motion till riksdagen 1992/93:0608 | |
          </p>
          <p xml:id="i-39wgqBsD8x75JLTzpnEV8W">
            av Ingela Mårtensson och Charlotte Branting (fp) Mot.
          </p>
          <p xml:id="i-FmXK25Z7GT7QaHsQj3dYZq">
            Utveckling, demokrati och mänskliga rättigheter 1992/93 U608-611
          </p>
          <p xml:id="i-95y32janEbySSkPx2qfZxR">
            Demokratin
          </p>
          <p xml:id="i-NFrw7XR3T4sw5KdCnY4mCp">
            Demokratin utgör grunden för ett fritt, öppet och tolerant samhälle,
            där mänskliga rättigheter respekteras. Varje människas rätt att
            uttrycka sin me- ning och att fritt välja sina ledare är ingen
            rätt förbehållen de rika. Demokratin har ett egenvärde men är
            också nödvändig för en positiv sam- hällsutveckling, ekonomisk
            tillväxt och hänsyn till miljön. Avsaknaden av demokrati har under
            lång tid undergrävt förutsättningarna för utveckling i många u-länder
            och direkt bidragit till missförhållandena i forna kommunist-
            länder. Övergången till demokrati är nödvändig för att eliminera
            riskerna för krig och konflikter. Demokratin har en avgörande
            roll när det gäller att garantera minoriteters rättigheter och
            skapa ett tolerant samhällsklimat där mänskliga olikheter saknar
            betydelse. Oavsett hudfärg, kön, politisk uppfattning, religiös
            tro el- ler sexuell läggning garanteras individerna samma rättigheter.
            Svensk utrikes- och biståndspolitik bör vara en drivkraft för
            demokratin i världen. Genom bistånd kan politisk mångfald och
            övergång till flerpartisys- tem uppmuntras. Biståndet måste också
            bli ett ännu effektivare instrument för främjandet av mänskliga
            rättigheter, även om nyckeln till framgång är insikt hos inhemska
            makthavare och befolkning. Sverige vinner endast tro- värdighet
            i kampen för mänskliga rättigheter och demokrati om varje avsteg
            från humanitära principer fördöms på samma sätt — oavsett i vilket
            land det sker eller av vem det begås.
          </p>
          <p xml:id="i-XfyCtfa7R1A5rV7uzY3dHy">
            Stöd nya demokratier
          </p>
          <p xml:id="i-JqqzDpFStoeuQgySMsrHES">
            Under senare år har diktaturregimer runt om i världen fått ge
            vika inför män- niskors krav på frihet och politisk mångfald.
            Utvecklingen har på många håll gått mycket snabbt. År 1989, alltså
            samma år som den sjungande revolutio- nen inleddes i Baltikum
            och Berlinmuren föll, var hela 38 av 45 stater i Af- rika söder
            om Sahara militärdiktaturer eller enpartistater. Bara ett år senare,
            på hösten 1990, hade hälften inlett diskussioner om allmänna val.
            I Sydame- rika styrs flertalet länder av civila regeringar, och
            den politiska omdaningen har också möjliggjort viktiga ekonomiska
            reformer. Demokratisering av de
          </p>
          <p xml:id="i-PAECZBWGZNzPqmPhn9QjSX">
            1 Riksdagen 1992/93. 3 saml. Nr U608-611
          </p>
          <pb facs="riksdagen-motions-pdf/data/199293/mot_199293_UU_608/mot_199293_UU_608-002.pdf"/>
          <p xml:id="i-VFNEnHmmEy9sWX3CZae9xB">
            Öst- och centraleuropeiska länderna har stor betydelse för utvecklingen
            i hela Europa, för såväl säkerhetspolitik som ekonomi. I varje
            enskilt land måste nu chansen att bygga ett stabilt demokratisk
            samhälle tillvaratas. Efter decennier av förtryck och envälde
            är vägen dit ofta lång och snårig, med risk för bakslag. Därför
            ser vi det som en huvud- uppgift för Sverige att stödja utvecklingsprocesserna
            i dessa länder och ak- tivt medverka till att stegen tas i rätt
            riktning.
          </p>
          <p xml:id="i-VuFwP9Bug1J1JBt1dDQTkt">
            Demokratisk infrastruktur
          </p>
          <p xml:id="i-Vsxcmv4WRP262XDkRSN6Xu">
            Förvaltningsbistånd, stöd till lokal självstyrelse, uppbyggande
            av rättsvä- sende, stöd till förberedelser och genomförande av
            val, utbildning av journa- lister verksamma inom fria medier samt
            utveckling av det spirande partivä- sendet är viktiga inslag i
            ett utvidgat demokratibistånd. Demokratins villkor såsom yttrandefrihet,
            tolerans och respekt för minoriteter måste byggas ut inom ramen
            för det kunskapsutbyte som äger rum mellan Sverige och motta-
            garländerna.
          </p>
          <p xml:id="i-2ccFyAqMHr35hd1yfDMJwD">
            Stöd fristående organisationer
          </p>
          <p xml:id="i-Ew4BhPwBjZRFberrjoj2XA">
            I de länder som fortfarande styrs av totalitära makthavare måste
            av naturliga skäl stödet till demokratiseringsprocessen gå via
            fristående kanaler obe- roende av den styrande regimen. Insatserna
            kan riktas till oppositionella or- ganisationer, kyrkor, fackföreningar
            etc som tar avstånd från det auktoritära ledarskapet och arbetar
            mot dödsstraff, tortyr, censur etc. Frivilliga biståndsinsatser
            bidrar till pluralism och mångfald i mottagarlän- derna. Sedan
            lång tid tillbaka kanaliseras exempelvis det tyska biståndet till
            viss del via stiftelser knutna till politiska partier. När enskilda
            organisationer i Sverige stöder uppbyggandet av motsvarigheter
            i u-länderna skapar det ökad mångfald i samhället och ger många
            människor möjlighet att delta i demokratiska beslutsformer.
          </p>
          <p xml:id="i-24phSg1PGPxzCvFuSmyUbp">
            Biståndsfonder
          </p>
          <p xml:id="i-AucLh8Z7HUynaQwBMrXyzn">
            Det finns också möjlighet att låta biståndet kanaliseras via
            speciella fonder som sätts upp som allmänna stiftelser i mottagarländerna.
            Pengarna kan se- dan finnas för både statliga och frivilliga privata
            sökande som konkurrerar med varandra. Systemet förutsätter dock
            att regimen tolererar viss politisk mångfald och opposition.
          </p>
          <p xml:id="i-MMkrDe2HyDH6cP6GSERuys">
            Bistånd för mänskliga rättigheter
          </p>
          <p xml:id="i-A3fqrdHmch85Cwu23z5hi2">
            Att försvara mänskliga rättigheter anses av vissa regimer vara
            samma sak som att underminera ”den allmänna ordningen”. I Sverige
            finns sedan länge ett starkt engagemang för de mänskliga rättigheterna
            i världen, både hos all- mänhet och politiker. Svenska Amnesty
            har nu fler än 50 000 medlemmar. Respekten för de mänskliga rättigheterna
            måste vara en ledstjärna i den svenska utrikespolitiken.
          </p>
          <p xml:id="i-2qagDnFPmb2tdGRi7yevu5">
            Mot. 1992/93 U608
          </p>
          <pb facs="riksdagen-motions-pdf/data/199293/mot_199293_UU_608/mot_199293_UU_608-003.pdf"/>
          <p xml:id="i-AGYmTyKWuFMw7s7hwqfjpu">
            Mr-värdering
          </p>
          <p xml:id="i-YCyFyzxNKj1GFXGn7bgnyd">
            Alla biståndsprojekt borde utvärderas utifrån ett människorättsperspektiv.
            Svenska biståndsmedel får inte medverka till projekt som kränker
            någon grupps mänskliga rättigheter. Biståndssatsningar bör i möjligaste
            mån främja människorättssituationen på ett positivt sätt. Hänsyn
            till de mänsk- liga rättigheterna bör tas i såväl förberedelse
            och genomförande som utvär- dering av biståndsprojekt, i likhet
            med de miljöutvärderingar som idag ge- nomförs.
          </p>
          <p xml:id="i-VkiMnFzxJaW5o8WUfsmpK5">
            Biståndsavtal med folkrättslig prägel
          </p>
          <p xml:id="i-XjwgdV4LoQtSaDoXuog5ny">
            Biståndsavtalen med mottagarländerna bör ges en folkrättslig
            prägel genom att hänvisa till vissa internationella normer. Detta
            är ett sätt att knyta de mänskliga rättigheterna till biståndspolitiken.
          </p>
          <p xml:id="i-BQPhD3hriZRVX7ppEZpWV6">
            Årlig rapport
          </p>
          <p xml:id="i-4BvCPJGLsX1nzeik4xdhkp">
            Det är positivt att regeringen i årets budgetproposition kommenterar
            de mänskliga rättigheterna i de länder som är mottagare av svenskt
            bistånd, vil- ket ger läsaren en möjlighet att sätta biståndsinsatsen
            i relation till bistånds- målet. En brist är dock att uppgifterna
            är förhållandevis osystematiska och urvalet en aning godtyckligt.
            I fortsättningen vore det värdefullt om den svenska regeringen
            noggrant redovisade läget för mänskliga rättigheter och demokrati
            i de länder som är mottagare av svenskt bistånd. Den svenska regeringen
            bör därför i en sär- skild rapport till riksdagen årligen redogöra
            för situationen och utvecklingen i mottagarländerna.
          </p>
          <p xml:id="i-HKMSxKKZmaEmKE1WrSR1Yg">
            Information, dokumentation och forskning
          </p>
          <p xml:id="i-74CqRJG8hLkuZsz8V9y3ac">
            För att Sverige skall ha en hög kompetens krävs att forskning
            kring de mänskliga rättigheterna och tillämpningen av dem stimuleras.
            Inom rege- ringskansliet pågår nu förberedelsearbetet med den
            aviserade forsknings- propositionen, som även kommer att behandla
            utrikespolitisk forskning. Redan nu finns det anledning att påtala
            det behov av stöd till mr-forskning som finns i Sverige idag.
            Inom framförallt samhällsvetenskaplig och juridisk utbildning
            bör mr-frågor få ökad uppmärksamhet.
          </p>
          <p xml:id="i-35ky2uVTTmnZiHdNTzijxD">
            Diktaturer
          </p>
          <p xml:id="i-GQA6QwhPeByxfALgzxLa1v">
            Varje ny generation måste vinnas för demokratins ideal. Erfarenheten
            säger oss att demokratin ständigt måste försvaras mot dess fiender.
            Självfallet går det att hitta brister i demokratin, men ingen
            har lyckats pre- sentera något alternativ som har färre nackdelar.
            Efter kalla krigets dagar går den ideologiska skiljelinjen mellan
            demokratier och diktaturer. Den kinesiska regimen har sedan massakern
            på Himmelska fridens torg i juni 1989 inte visat ett enda tecken
            på vare sig på demokrati eller respekt för de oliktänkandes rättigheter.
            Brutala tortyrbestraffningar förekommer. Från
          </p>
          <p xml:id="i-DWJZxXkznDLY825Q5DJwGF">
            1" Riksdagen 1992/93. 3 saml. Nr U608-611
          </p>
          <p xml:id="i-W1Tn2ggRQueVpeSDXMCob7">
            Mot. 1992/93 U608
          </p>
          <pb facs="riksdagen-motions-pdf/data/199293/mot_199293_UU_608/mot_199293_UU_608-004.pdf"/>
          <p xml:id="i-RdW54bqZUynw7BJFTzFkTE">
            flera av de forna sovjetrepublikerna i Centralasien, bl.a. Uzbekistan
            och Turkmenistan, rapporteras om förföljelse av de oppositionella.
            I Sydafrika fortgår våldet och rasdiskrimineringen av svarta.
            Fidel Castro släpper inte järngreppet om Kuba, och människor som
            lyckas fly till bl.a. USA bekräftar förtrycket. Listan kan fortfarande
            göras alltför lång när de gäller regimer som helt enkelt nonchalerar
            de mänskliga fri- och rättigheterna. Sverige bör kontinuerligt
            följa utvecklingen i de länder som på något sätt behandlar medborgarna
            i strid mot de mänskliga fri- och rättigheterna, samt internationellt
            verka aktivt för att situationen förbättras.
          </p>
          <p xml:id="i-W2TNXPEjJSLqdFRp15KxnA">
            Avskaffande av dödsstraffet
          </p>
          <p xml:id="i-MZEX9EAtaT7q8RCxabtudN">
            Trots demokratins landvinningar och den utbredda respekten för
            mänskliga rättigheter fortsätter länder i både öst och väst att
            tillämpa dödsstraffet. Det avskyvärda i dödsstraffet kan inte
            uttryckas bättre än vad den ryske författa- ren Tolstoj skrev:
          </p>
          <p xml:id="i-MEfaoHfeBzpWgu5bobtZVR">
            I det ögonblick förstod jag — inte med min hjärna, inte med mitt
            hjärta utan av hela min varelse — att alla de förklaringar jag
            hört om det berättigade i dödsstraffet är skamligt nonsens, att
            detta mord är den grövsta förbrytelsen i världen, hur många människor
            som än har samlats för att begå det.
          </p>
          <p xml:id="i-JLfUziKKSiVzo6SW7McoUF">
            Sverige måste fortsätta att aktivt verka för en bred uppslutning
            kring de in- ternationella konventioner som finns mot dödsstraffet.
            Globalt bör ljuset fästas vid det frivilliga, andra tilläggsprotokollet
            till den internationella kon- ventionen om medborgerliga och politiska
            rättigheter (ICCPR) om döds- straffets avskaffande både i fredstid
            och krigstid. Det är en ömsesidig angelägenhet att de baltiska
            staterna knyts till det nor- diska och även det europeiska samarbetet.
            Det fortsatta samarbetet skulle gynnas av att dessa länder sluter
            sig till det nordiska synsättet på människo- rättsfrågor och därmed
            avskaffar dödsstraffet.
          </p>
          <p xml:id="i-PxucBwA81gr7npmXnwF6SQ">
            FNs roll
          </p>
          <p xml:id="i-9J1afuCMmMGrWaUUGwym6q">
            Kommunismens fall i Östeuropa blev en milstolpe i demokratins
            historia. I de internationella samfunden finns en alltmer utbredd
            samstämmighet kring dessa frågor — även om det ännu finns många
            länder som inte tagit ett enda steg i riktning mot politisk eller
            ekonomisk liberalisering. I dagens läge finns trots allt en samstämmighet
            som skapar större förutsättningar än någonsin att internationellt
            vidta åtgärder mot regimer som bryter mot de mänskliga rättigheterna.
            Att främja respekten för de mänskliga rättigheterna är enligt
            stadgan en av FN:s huvuduppgifter. Idag finns uppenbart svårigheter
            med att leva upp till de förväntningarna. Numera finns en opinion
            för att FN aktivt ska med- verka även i interna konflikter i syfte
            att försvara människovärdet. Ett ut- tryck för detta synsätt var
            när USA, sanktionerat av FN, gick in i Somalia för att rädda människor
            från svält. Av helt förståeliga skäl framförs krav om att FN bör
            agera i fråga om bl.a. Bosnien, mot bakgrund av de fullkomligt
            oacceptabla övergrepp civilbefolk- ningen dagligen utsätts för
            i inbördeskriget.
          </p>
          <p xml:id="i-3yjcQKq9WiPfxqZw1nAQNQ">
            Mot. 1992/93 U608
          </p>
          <pb facs="riksdagen-motions-pdf/data/199293/mot_199293_UU_608/mot_199293_UU_608-005.pdf"/>
          <p xml:id="i-MjvnA2SHCLzKJhhXJFMNtS">
            Sverige bör inom Förenta Nationerna aktivt delta i diskussionen
            om dess framtida roll och uppgifter inför nästa århundrade. Sverige
            bör överväga om gemensamma interventioner ska initieras i FN:s
            regi i länder där upprepade, grova brott mot de mänskliga rättigheterna
            systematiskt begås. Detta kan motiveras av att en intervention
            kan förhindra att inre spänningar sprider sig till närliggande
            länder och därmed orsakar en internationell konflikt. För att
            nå målet om ett starkare FN med ett ökat globalt förtroende och
            faktisk effektivitet krävs i framtiden också en förändring av
            FN:s interna or- ganisation. Det är orimligt att FN:s medlemmar
            inte fullgör sina ekonomiska förpliktelser gentemot organisationen.
            Sverige och övriga nordiska länder bidrar per capita till FN:s
            budget långt mer än många andra i-länder. I juli 1992 presenterade
            FN:s generalsekreterare en rapport om preventiv diplomati, fredsbevarande
            och fredsskapande verksamhet under namnet ”An agenda for peace”.
            Generalsekreteraren slår fast att ”efter det kalla krigets slut
            finns förut- sättningar att uppfylla målen i FN-stadgan och organisationen
            har fått en andra chans och det internationella samfundet får
            inte tillåta att den ännu en gång lamslås.” Regeringen bör därför
            aktivt medverka till förnyelsen av FN utifrån vad som ovan anförts.
          </p>
          <p xml:id="i-9h8KjADtGJPcC4BZ8Wfjms">
            FN och den nya generationen
          </p>
          <p xml:id="i-2H6kxch9Zf22hTHyafmh94">
            FN får en allt starkare roll i världen. Internationaliseringen
            av ekonomi, mil- jöfrågor etc kräver ett globalt tankesätt av
            kommande generationer. Redan idag märks tydligt att FN blir allt
            viktigare i dialogen mellan nord och syd, globala utvecklingsfrågor,
            fred och säkerhet osv. Det finns anledning att också på hemmaplan
            öka intresset för vad som sker inom ramen för FN, särskilt hos
            den unga generationen. För att öka unga människors insyn, kunskap
            och delaktighet i FN-arbetet skulle Sverige pre- cis som Nederländerna,
            Norge och Danmark kunna utse ungdomsdelegater till FN:s generalförsamling.
            Sverige har tidigare vid något tillfälle haft ung- domar med i
            den svenska FN-delegationen. Regeringen bör verka för att ungdomar
            aktivt får delta i FN-arbetet.
          </p>
          <p xml:id="i-FMkuriays1rqCQdmfTpyWV">
            Den internationella konferensen om mänskliga rättigheter
          </p>
          <p xml:id="i-M7k3Zz82Y1BNYRsnT42nUF">
            Under 1993 kommer i FNs regi Den internationella konferensen
            om mänsk- liga rättigheter att hållas. I samband med denna bör
            Sverige aktualisera det tragiska faktum att länder som ratificierat
            Förenta Nationernas konvention för mänskliga rättigheter inte
            lever upp till konventionens innehåll.
          </p>
          <p xml:id="i-SUhgB47ttAReCiy3YjuEaG">
            Etniska konflikter
          </p>
          <p xml:id="i-8w9vQ36c2Su9qJyHwZAWdN">
            I Europa pågår omvälvande förändringar just nu. De västeuropeiska
            län- derna håller på att lösa upp nationsgränser och skapa en
            monetär och politisk union. Genom den demokratisering som påbörjats
            inom det forna östblocket har tidigare undertryckta motsättningar
            kommit i dagen. Det har resulterat i en
          </p>
          <p xml:id="i-SPG1HeBVjWQ3czxYmwqTJf">
            Mot. 1992/93 U608
          </p>
          <pb facs="riksdagen-motions-pdf/data/199293/mot_199293_UU_608/mot_199293_UU_608-006.pdf"/>
          <p xml:id="i-S3ChRxNtsksyL5NDYqiULz">
            mängd konflikter mellan olika etniska grupper. Vissa har lett
            till väpnat våld och det finns stora risker för att regelrätta
            inbördeskrig bryter ut, t ex i Mol- davien. Många befarar att
            denna situation kan leda till att människor tvingas på flykt och
            skapa massvandringar till väst. Om inte läget stabiliseras finns
            en grogrund för nya auktoritära regimer. Inom den europeiska säkerhetskonferensen
            (ESK) har minoritetsproble- men kommit att uppmärksammas allt
            mer. Minoritetsgrupper finns i de allra flesta stater, men få
            vill erkänna att det förekommer diskriminering. I demo- kratier
            har hänsyn till minoriteters mänskliga rättigheter ökat i takt
            med den demokratiska utvecklingen. Regeringen har tidigare poängterat
            att Sverige kraftigt bör förstärka sam- arbetet i vår region och
            aktivt försöka främja den politiska, ekonomiska och sociala utvecklingen.
            Regeringen framhåller också att Sverige liksom övriga nordiska
            länder av geografiska och historiska skäl har en särskild roll
            att spela. Ett sätt att göra detta vore att utveckla en kunskapsbas
            på detta område, som skulle användas både i förebyggande syfte
            och för konfliktlösning. Det skulle kunna göras i ett nordiskt
            samarbetsprojekt, där även forskare från de nya staterna i vårt
            närområde deltar.
          </p>
          <p xml:id="i-8kvbJxFbq3bfL3MUYn4DWN">
            MR-centrum
          </p>
          <p xml:id="i-HUKYyFgJEM52fe1GAPoFMo">
            Sverige har i FN och andra internationella organisationer mött
            stor respekt för sin politik vad gäller mänskliga rättigheter.
            Många bedömare — även ut- ländska — har emellertid förvånats över
            att vårt land saknar motsvarighet till nationella ”centra” för
            mänskliga rättigheter av det slag som finns i våra grannländer.
            Den forskning som bedrivs i Sverige utförs framför allt vid juridisk
            fakul- tet. Raoul Wallenberg-institutet har t.ex. på vetenskaplig
            grund utvecklat kunskaper och erfarenheter i syfte att främja
            mänskliga rättigheter. Forsk- ning med samhällsvetenskapliga förtecken
            bedrivs bl.a. vid Rättssociolo- giska institutionen vid Lunds
            universitet och Utrikespolitiska institutet. Eftersom ämnet mänskliga
            rättigheter är tvärvetenskapligt är det speciellt besvärande att
            samhällsvetarna är så illa representerade, i all synnerhet som
            det bland MR-expertis ofta hävdas att regelverket nu är i det
            närmaste full- bordat och att största uppmärksamheten därför borde
            fästas vid tillämp- ningen. Problemet med tillämpningen är naturligtvis
            i hög utsträckning ett samhällsvetenskapligt spörsmål. Det vore
            därför angeläget att utveckla och samordna det arbete som i dag
            utförs inom MR-området. Till exempel bör man även specialisera
            sig på mi- noriteters rättigheter och metoder att lösa etniska
            konflikter med fredliga medel. Staten bör befrämja verksamhet
            som är av direkt nytta såsom att ut- veckla metoder för medling.
            Genom att utnyttja ett redan etablerat institut skulle kostnaderna
            hållas nere samtidigt som dess kunskaper och erfarenheter kan
            komplettera och integreras i projektet. Regeringen bör få i uppdrag
            att i enlighet med vad som här anförts under- söka möjligheterna
            att upprätta ett nationellt centrum för mänskliga rättig- heter.
          </p>
          <p xml:id="i-77W9XBeqoTdqpk1RdnSn8p">
            Mot. 1992/93 U608
          </p>
          <pb facs="riksdagen-motions-pdf/data/199293/mot_199293_UU_608/mot_199293_UU_608-007.pdf"/>
          <p xml:id="i-GCeHcMCmzYARZ59Tn2zZfo">
            Hemställan Mot. 1992/93
          </p>
          <p xml:id="i-HMXe9vRuBYZsJR2ZJedWcQ">
            Med hänvisning till det anförda hemställs U608
          </p>
          <p xml:id="i-AV34f4bJT5wNx88Pg9SMVx">
            1. att riksdagen som sin mening ger regeringen till känna vad
            i mo- tionen anförts om synen på demokrati i svensk utrikes- och
            bistånds- politik, 2. att riksdagen som sin mening ger regeringen
            till känna vad i mo- tionen anförts om stödet till demokratisk
            infrastruktur, 3. att riksdagen som sin mening ger regeringen
            till känna vad i mo- tionen anförts om stöd till fristående organisationer,
            4. att riksdagen som sin mening ger regeringen till känna vad
            i mo- tionen anförts om biståndsfonder, 5. att riksdagen som sin
            mening ger regeringen till känna vad i mo- tionen anförts om utvärdering
            av mänskliga rättigheter i biståndet, 6. att riksdagen som sin
            mening ger regeringen till känna vad i mo- tionen anförts om biståndsavtal
            med folkrättslig prägel, 7. att riksdagen som sin mening ger regeringen
            till känna vad i mo- tionen anförts om årlig rapport om läget
            för mänskliga rättigheter i mottagarländerna, 8. att riksdagen
            som sin mening ger regeringen till känna vad i mo- tionen anförts
            om information, dokumentation och forskning om människorättsfrågor,
            9. att riksdagen som sin mening ger regeringen till känna vad
            i mo- tionen anförts om att Sverige internationellt bör verka
            för avskaf- fande av dödsstraffet, 10. att riksdagen som sin mening
            ger regeringen till känna vad i mo- tionen anförts om FN:s nya
            roll, 11. att riksdagen som sin mening ger regeringen till känna
            vad i mo- tionen anförts om ungdomars medverkan i FN-samarbetet,
            12. att riksdagen som sin mening ger regeringen till känna vad
            i mo- tionen anförts om etniska konflikter.
          </p>
          <p xml:id="i-75o92ZMa4KsvAKCbnVPBcv" type="date">
            Stockholm den 21 januari 1993
          </p>
          <div xml:id="i-4KDwzNJhbfdhdBsmvfDMBJ" type="signatureBlock">
            <list xml:id="i-D7dR8uiEostHVam7UG34Yg">
              <item xml:id="i-FLnPkqpZqSoWkQY1v1Mi3G" who="i-GmSFH9fmi5xjm5ydcN6R1m" type="signature">
                Ingela Mårtensson (fp)
              </item>
              <item xml:id="i-UUBLwtz5JD3VNiXaSneGH9" who="i-A2jgxgPRi11BxUsPb2uNmM" type="signature">
                Charlotte Branting (fp)
              </item>
            </list>
          </div>
        </div>
      </div>
    </body>
  </text>
</TEI>
