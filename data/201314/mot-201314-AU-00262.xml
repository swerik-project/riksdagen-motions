<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00262">
  <teiHeader>
    <fileDesc>
      <titleStmt>
        <title>Osynliggörandet av invandrarkvinnorna</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Osynliggörandet av invandrarkvinnorna</title>
          <idno type="rdwebb">H102A262</idno>
          <rs type="number">A262</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A262/text</ref>
          <ref type="dokument_url_html">http://data.riksdagen.se/dokument/H102A262</ref>
          <ref type="dokumentstatus_url_xml">http://data.riksdagen.se/dokumentstatus/H102A262</ref>
          <ref type="doc">http://data.riksdagen.se/fil/E49F6944-E144-4E81-830C-A97B6BE00D43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3X6FG3uPELrQVshR79UoKn" type="signed"/>
        <correspContext corresp="i-3X6FG3uPELrQVshR79UoKn">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-AqPNyLymLzKyyxTJbpJeEf" type="numbering">
          <date when="2013-10-03"/>
        </correspAction>
        <correspAction xml:id="i-9UdiMhieeFbyaVfKZwgHwr" type="submission">
          <date when="2013-10-02"/>
        </correspAction>
        <correspAction xml:id="i-NGZwVs8DiLt4q7D18PoPV3" type="transfer">
          <date when="2013-10-02"/>
        </correspAction>
        <correspAction xml:id="i-Jm2gHETS82vXkuTs6cQZha" type="assigned"/>
        <correspContext corresp="i-Jm2gHETS82vXkuTs6cQZha">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LPd2v9wpyyWgUg9CbvrNJS" type="motHeader"/>
      <div xml:id="i-HVcSiA8XnowznEppKSRysz" type="motBody">
        <div xml:id="i-RjAzmkqEV1QHk2w9QkrqWH" type="motProposal" subtype="förslag">
          <head xml:id="i-NNxwRwZTwwEL2KTaaNF655">
            Förslag till riksdagsbeslut
          </head>
          <list xml:id="i-SRfHkwwwV5ChCCXhx4rx4z" style="ol">
            <item xml:id="i-TofzA8eDTaRaitLgDqX9U">
              Riksdagen tillkännager för regeringen som sin mening vad som
              anförs i motionen om att invandrade kvinnors situation på arbetsmarknaden
              bör utredas noga och kartläggas i syfte att vidta åtgärder som
              motverkar osynliggörande och diskriminering.
            </item>
            <item xml:id="i-Acusm3giVB2q2uVt2gFikR">
              Riksdagen tillkännager för regeringen som sin mening vad som
              anförs i motionen om att det bör göras en utvärdering av olika
              arbetsmarknadsprojekt och insatser riktade till invandrade kvinnor
              i syfte att se vilka projekt som verkligen fungerat.
            </item>
            <item xml:id="i-VFUirEgFo5uWNxg2gwWd3g">
              Riksdagen tillkännager för regeringen som sin mening vad som
              anförs i motionen om att tillgången till barn- och äldreomsorgen
              måste utformas så att den inte i praktiken missgynnar grupper
              av medborgare på grund av etnicitet eller ursprung.
            </item>
            <item xml:id="i-EmKbNtJQopK3KebAdJfoHS">
              Riksdagen tillkännager för regeringen som sin mening vad som
              anförs i motionen om att den för att främja jämställdhet och underlätta
              för invandrade kvinnors etablering i arbetslivet bör avskaffa
              vårdnadsbidraget. 1
            </item>
            <item xml:id="i-EDbriVvnC2n1vpSUGecCEw">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              för att vidga bilden av invandrade kvinnors situation på arbetsmarknaden,
              utifrån vilken åtgärder sedan kan utformas och vidtas.
            </item>
          </list>
          <p xml:id="i-PXxcz2sjquf5uXTQZmCAmC">
            1 Yrkande 4 hänvisat till SfU.
          </p>
        </div>
        <div xml:id="i-6DxAqMwLcha5rQXSMtxK43" type="motContent">
          <head xml:id="i-Ppy9GsLSRb353WmJCCPnBC" type="h1">
            Bakgrund
          </head>
          <p xml:id="i-TPCqRLpDDRbRr2Dqmjruzy">
            Det är hög tid att uppmärksamma invandrade kvinnors situation
            på arbetsmarknaden. Talmannens referensgrupp för jämställdhetsfrågor
            anordnade under Almedalsveckan i år ett seminarium, vilket var
            ett steg i rätt riktning. Många har emellertid i flera år drivit
            denna fråga på olika sätt utan att få mycket gehör.
          </p>
          <p xml:id="i-74eGsKabbMHdCNY4QJaZck">
            Flera forskare, bl.a. Wuokko Knocke, har genom sin forskning
            visat att kvinnor som kategoriserats som invandrare har bidragit
            till att bygga upp det svenska välfärdssamhället genom att utföra
            de minst åtråvärda, de lägst avlönade och de mest slitsamma jobben
            inom industrin eller i vårdsektorn. Om dessa kvinnor inte hade
            varit beredda att utföra dessa jobb, hade Sverige inte förmått
            genomgå den ekonomiska utveckling man gjort, än mindre hade man
            klarat av vårdnaden av barn och äldre. Bland dessa kvinnor har
            det ständigt funnits en andel med låg utbildning. Likafullt har
            deras arbetskraft varit ett viktigt tillskott. De har ofta kvarhållits
            i dessa jobb under lång tid och därmed berövats utvecklingsmöjligheter.
            Bland dessa kvinnor har det också funnits en stor andel kvinnor
            med en god utbildningsbakgrund. De hade kunnat utgöra ett viktigt
            bidrag till den svenska ekonomin, men p.g.a. olika hinder fastnat
            i lågbetalda s.k. okvalificerade yrken.
          </p>
          <p xml:id="i-Ef8XDohXBbdtts3peVSyAo">
            Vi lever i en alltmer globaliserad värld, och i denna värld kan
            invandrade kvinnor till följd av sina kunskaper och erfarenheter
            medverka till en fördjupad internationell förståelse. Invandrade
            kvinnor kommer inte till ett nytt land som oskrivna blad. De har
            redan ett liv och en historia då de går över gränsen till Sverige.
            Ett faktum, som trots mer än över 60 år av efterkrigsinvandring
            fortfarande tycks komma i skymundan i det offentliga samtalet,
            är att invandrare inte bara är invandrare utan att de faktiskt
            också är kvinnor och män. Visst är det så att både kvinnor och
            män som invandrat till Sverige, antingen därför att deras arbetskraft
            behövdes här eller för att undkomma krig och förföljelse i någon
            annan del av världen, har drabbats av underordning och maktlöshet.
            När det gäller kön – i kombination med etnicitet och klass – kan
            vi inte annat än att enkelt konstatera att kvinnor med invandrarbakgrund
            i alla tider har drabbats och fortsätter att drabbas av osynlighet
            i samhället och arbetslivet.
          </p>
          <p xml:id="i-4CeMfmsAowGbxiwfRqNLiz">
            Kanske finns det en historisk förklaring till denna könsblindhet
            i och med att det var män som uttryckligen efterfrågades som arbetskraft
            till efterkrigstidens expanderande industrier. Men å andra sidan
            finns det belägg för att även kvinnor invandrade till Sverige
            så tidigt som på 1950-talet, att de behövdes i bl.a. textilindustrin
            eller som hembiträden. Efterhand blev kvinnorna också efterfrågade
            till de lägst värderade och mest slitsamma jobben i industrierna.
            Städning blev de invandrade kvinnornas främsta yrkesområde. Ibland
            syntes de i statistiken som siffror, men knappast som levande
            människor.
          </p>
          <p xml:id="i-4XNHZPtkgr5WPhVDm9TWm1">
            I stället för att erkänna kvinnornas arbete och deras insatser
            för den svenska ekonomin och deras bidrag i uppbyggandet av välfärden,
            gav osynligheten utrymme för de schablonbilder och stereotypier
            som blev ett stående inslag i det offentliga samtalet. Medan invandraren
            länge hade varit liktydig med en man, blev invandrarkvinnan liktydig
            med en anonym stackars varelse, en varelse utan andra egenskaper
            och utan andra erfarenheter än dem som majoritetssamhället tillskrev
            henne.
          </p>
          <p xml:id="i-9hDhd3zptM6Nb5nniLk3ZZ">
            I själva verket – och trots deras tunga och förslitande arbeten
            – är det ett historiskt misstag att se dessa kvinnor som offer
            och inte som de kämpande och arbetande kvinnor de faktiskt har
            varit. Begreppet invandrarkvinnor tjänar enbart syftet att anonymisera
            och generalisera kvinnor som faktiskt representerar en mångfald
            av erfarenheter och egenskaper. Det handlar om kvinnor som kämpar
            för sin plats i samhället, om kvinnor som kämpar för sina barn
            och familjer och om kvinnor som både vill och kan bidra med sitt
            arbete och erfarenheter till vårt gemensamma samhälle och vår
            gemensamma ekonomi. Det handlar om kvinnor som måste bli synliga
            och om kvinnor vars röster måste bli hörda.
          </p>
          <p xml:id="i-BpHfJrDv88Tiq5XLZY5xT5">
            Invandrade kvinnors situation på arbetsmarknaden bör noga utredas
            och kartläggas i syfte att vidta åtgärder som motverkar osynliggörande
            och diskriminering.
          </p>
          <p xml:id="i-63p6xGWXxZQpYUXJGg3aWJ">
            Detta bör riksdagen som sin mening ge regeringen till känna.
          </p>
          <head xml:id="i-KKiYbrpkfxdVdGepBuMr8R" type="h1">
            Invandrade kvinnor är tredubbelt diskriminerade
          </head>
          <p xml:id="i-Moqdzh64gS6KjiWdDwdQYn">
            I dag skiljer sig sysselsättningsgraden mycket mellan kvinnor
            och män samt inte minst mellan utrikes och inrikes födda personer.
            Inrikes födda män har den högsta sysselsättningsgraden, 70 %,
            medan utrikes födda kvinnor har en sysselsättningsgrad på 51 %.
            För inrikes födda kvinnor är motsvarande siffra 66 % och för utrikes
            födda män 61 %. Under åren 2005–2010 minskade sysselsättningsgraden
            mest för utrikes födda kvinnor.
          </p>
          <p xml:id="i-K2y6zMkgWsqpxMghzeXUKj">
            Högst sysselsättningsgrad har personer från Norden, Sydamerika
            och EU, medan grupperna med lägst sysselsättning kommer från Asien
            och Afrika. Detta visar att möjligheten att få ett arbete inte
            bara beror på vistelsetiden i Sverige utan även på etniskt ursprung.
            Även kvinnornas utbildningsnivå påverkar möjligheten att få jobb.
            Invandrade kvinnor utsätts på så sätt för en tredubbel diskriminering,
            dels p.g.a. sitt kön, dels p.g.a. sin klass och sin etniska tillhörighet.
          </p>
          <p xml:id="i-T3PbYc8tCvZHVURjyCPt3w">
            Andelen arbetslösa är betydligt högre bland utrikes födda än
            bland dem som är födda i Sverige. Inrikes födda män har en arbetslöshetsgrad
            på 6,7 % jämfört med 16,9 % för utrikes födda kvinnor. Arbetslösheten
            tycks även öka mer bland utrikes födda kvinnor än bland övriga
            grupper (RUT dnr 2011:1321).
          </p>
          <p xml:id="i-FphazKPxJfYxosehsY7L89">
            Bara 38 % av kvinnorna födda i Afrika har ett arbete jämfört
            med kvinnor födda i Sverige, av vilka 78 % har arbete (2009, RUT
            dnr 2011:581). Bland kvinnor födda i Sverige var arbetslöshetsnivån
            7 % år 2009. Bland kvinnor som invandrat och som varit i Sverige
            5–9 år var arbetslöshetsnivån mer än tre gånger så hög, 23 %.
            För kvinnor som varit i Sverige 10–19 år var arbetslösheten mer
            än dubbelt så hög, 15 %, som för kvinnor födda i Sverige (RUT
            dnr 2011:581).
          </p>
          <p xml:id="i-UJabvcDZMrYZskDq2RVpP1">
            Konsekvenserna av detta systematiska missgynnande av invandrade
            kvinnor visar sig tydligt i inkomstfördelningen. 44 % av kvinnorna
            födda utanför Europa befann sig 2009 i den lägsta inkomstgruppen
            jämfört med 20 % av de svenskfödda kvinnorna. (RUT dnr 2011:581).
          </p>
          <p xml:id="i-TQZmcVN4wsujC9ZqTAXG1T">
            Föräldrarnas fattigdom drabbar barnen. Barn till ensamstående
            föräldrar, varav de flesta är kvinnor, med utländsk bakgrund är
            dubbelt utsatta. Att leva i fattigdom har en mängd negativa konsekvenser
            för barn. Det är väl belagt att en fattig barndom ökar risken
            för social utsatthet senare i livet. Sannolikheten att själv hamna
            i de lägre inkomstskikten ökar ju lägre inkomster föräldrarna
            hade under barnens uppväxt.
          </p>
          <p xml:id="i-X34McBLbYavCurySUCPjaf">
            Det bör göras en utvärdering av olika arbetsmarknadsprojekt och
            insatser riktade till invandrade kvinnor i syfte att se vilka
            projekt som verkligen fungerat. Detta bör riksdagen som sin mening
            ge regeringen till känna.
          </p>
          <p xml:id="i-EATt8CARud5VDK5D7sX2GJ">
            Forskning visar att barn i bostadsområden med låg inkomstnivå
            löper tre gånger så hög risk att utsättas för våld i hemmet som
            genomsnittet och löper dubbelt så stor risk att bli utsatta för
            mobbning. Studier har även tydligt visat på samband mellan fattigdom
            och t.ex. utbildningsresultat, etablering på arbetsmarknaden och
            hälsa och trygghet i det egna bostadsområdet.
          </p>
          <p xml:id="i-KBzhNTr3ab5tG1e4Yxf1ZL">
            Invandrade äldres omsorgsbehov har i större utsträckning än äldre
            svenskars lösts genom s.k. anhöriganställning eller med anhörigbidrag.
          </p>
          <p xml:id="i-3Ti92ph3JPDj9fnYB1Cr6Q">
            Kvinnornas ansvar för omsorgen av sina äldre anhöriga blir ett
            hinder för att kunna förvärvsarbeta, studera eller för att ha
            sysselsättningar utanför hemmet och familjen. Detta försvårar
            kvinnornas egen integration i samhället.
          </p>
          <p xml:id="i-9LG2KFGjyQM1ykuY1SHEQ3">
            Tillgången till barn- och äldreomsorgen måste utformas så att
            den inte i praktiken missgynnar grupper av medborgare på grund
            av etnicitet eller ursprung. Detta bör riksdagen som sin mening
            ge regeringen till känna.
          </p>
          <head xml:id="i-NZjE4NhgN86fYwwmWbnw24" type="h1">
            Avskaffa vårdnadsbidraget
          </head>
          <p xml:id="i-W4izQnpF7i9uUguSZpzEKk">
            Vårdnadsbidraget har blivit en kvinnofälla, i synnerhet för långtidsarbetslösa
            och invandrade kvinnor. Av de föräldrar som beviljats vårdnadsbidrag
            är 90,7 % kvinnor, och sökande med utländsk bakgrund är överrepresenterade
            i förhållande till befolkningen i stort. Vidare är sysselsättningsgraden
            för de sökande föräldrarna lägre i förhållande till den totala
            befolkningen med barn i åldersgruppen 0–3 år (RUT 2011:1321).
            Konsekvensen blir att kvinnorna riskerar att isoleras i hemmet,
            vilket leder till ett ekonomiskt beroende av makar och släktingar.
            Det är ingen nyhet att kvinnor som saknar förankring på arbetsmarknaden,
            t.ex. p.g.a. att de nyligen invandrat, hellre väljer att ansöka
            om vårdnadsbidrag för att få en försörjning, om än en blygsam
            sådan, än att inte ha någon inkomst alls. Detta visar tidigare
            undersökningar från både Sverige, Finland och Norge.
          </p>
          <p xml:id="i-66YyQ8jaLiASB4LqwAeWBV">
            Undersökningar visar även att bidraget har lett till minskad
            ekonomisk jämställdhet, större skillnader i fördelningen av det
            obetalda hem- och omsorgsarbetet samt minskad makt och inflytande
            för kvinnor.
          </p>
          <p xml:id="i-MtGpj6vhkwEDckEZ9q8hz">
            Antalet ansökningar om vårdnadsbidrag som direkt kan kopplas
            till föräldrarnas socioekonomiska status är djupt oroande. En
            anledning till att förskolan subventioneras är att den är en pedagogisk
            verksamhet som utvecklar barnens sociala förmåga. Det är i förskolan
            som grunden till det livslånga lärandet läggs. Att skattepengar
            nu används till att hålla barn borta från förskolan är därför
            en utveckling i helt fel riktning. Två förskolor på Järvafältet
            i Stockholm, där andelen med utländsk bakgrund är hög, har lagts
            ned p.g.a. vårdnadsbidraget. Tydligare än så kan knappast vårdnadsbidragets
            segregerande och avlägsnande inverkan på invandrade kvinnor och
            deras barn illustreras.
          </p>
          <p xml:id="i-G2tqGve8DZJCvdJzzwcLdj">
            För att främja jämställdhet och underlätta för invandrade kvinnors
            etablering i arbetslivet bör vårdnadsbidraget avskaffas. Detta
            bör riksdagen som sin mening ge regeringen till känna.
          </p>
          <head xml:id="i-3NeAWnGWPSJmCKL61JMahg" type="h1">
            Att ta fram en strategi som fungerar
          </head>
          <p xml:id="i-AdtfyKJgzyDfUTW5UgQgti">
            Vägen till ett arbete ser olika ut för olika grupper av invandrade
            kvinnor. Vissa är högutbildade när de kommer till Sverige medan
            andra är analfabeter. Därför måste åtgärderna för att hjälpa kvinnorna
            ut på arbetsmarknaden anpassas efter individens förutsättningar.
            Lösningen på problemen med att få ett arbete för högutbildade
            är inte att få in en fot på arbetsmarknaden genom att ta ett jobb
            under sin utbildningsnivå. Tvärtom så riskerar utländska akademiker
            som tar jobb som de är överkvalificerade för att fastna där (Integrationsverket
            2006, RUT 2011:1321). Detta är ett stort slöseri med människors
            kompetens och en förlust för Sverige.
          </p>
          <p xml:id="i-V35QGm3aH8tn2j9hssRN1x">
            År 2009 lade regeringen fram en strategi för en jämställd arbetsmarknad
            (skr. 2008/09:198). Invandrade kvinnors situation nämns endast
            under en åtgärd.
          </p>
          <p xml:id="i-ARdpJzHvaTz2nNHXkWWJRb">
            Det saknas uppföljning av tidigare arbetsmarknadsprojekt och
            liknande insatser som riktat sig till invandrarkvinnor. Att veta
            vad som fungerat bra och vilka projekt som faktiskt lett till
            att invandrade kvinnor kunnat etablera sig på arbetsmarknaden
            är viktigt inför planeringen av kommande åtgärder.
          </p>
          <p xml:id="i-SMoijix2PR5R3u2W71356t">
            Regeringens egen expertgrupp (ESO-rapport 2011:5 Sysselsättning
            för invandrare) menar att vårdnadsbidraget ska avskaffas, just
            p.g.a. de negativa effekterna för invandrade kvinnor och deras
            barn.
          </p>
          <p xml:id="i-4NfPf7BGCeaReFEewm2LWJ">
            Regeringen bör tillsätta en utredning för att vidga bilden av
            invandrade kvinnors situation på arbetsmarknaden, utifrån vilken
            sedan åtgärder kan utformas och vidtas. Detta bör riksdagen som
            sin mening ge regeringen till känna.
          </p>
        </div>
        <div xml:id="i-DecjBtzaQ4rwSvqhAVCSe1" type="signatureBlock">
          <list xml:id="i-QiMgX18cMQbtvmrYip5cdz">
            <item xml:id="i-Ln881HA6btgWXKxuDehJnw" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-K2hFso1tYcwcnFXHHgZpav" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-5iqdeJg2fKn5Z1bWUKAXd2" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-Cfkzm8bCfbASWyoTBZfHAT" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-JnjGL8XotkotvdeFhE3PAS" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-ELZJ7KZVM4ncG7gTbQgztS" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
