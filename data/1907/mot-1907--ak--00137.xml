<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--ak--00137">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__137/mot_1907__ak__137-001.pdf"/>
      <div xml:id="i-5RFxd6tz6jzRQxK1fdmmQt" type="motHeader">
        <div xml:id="i-9KkvsPr9rriZEpv3Tvf19M" type="motTitle"/>
        <div xml:id="i-4iryjTz5bCGHeHH5npiJPv" type="motSubmissionInfo"/>
      </div>
      <div xml:id="i-LaTPoR4dJVtiffkff1q5vE" type="motBody">
        <div xml:id="i-QQ8Hwk1c8CpQCtD52mozJq">
          <p xml:id="i-RcrzKbVqyjRaf1boFCLgQo">
            Motioner i Andra Kammaren, N:o 137. 1
          </p>
          <p xml:id="i-Rpd19bAZpatuDn2fHGs9Ff">
            N:o 137.
          </p>
          <p xml:id="i-6S2SrKRcJfW6DZRDQ9ZJeW">
            Af herr J. M., Juhlin, om anslag till P. J. Rösiös undervisnings-
            verksamhet.
          </p>
          <p xml:id="i-5KbDAQvH9tcczdAUyoujg8">
            Betydelsen af det mindre jordbruket har i vårt land allt mera
            fram- trädt under de senaste åren och gifvit upphof till mångahanda
            åtgärder, som afse att underlätta bildandet af småbruk och förbättra
            jordbruksdriften. Men skola dessa åtgärder leda till önskadt resultat,
            kräfves emellertid, att den mindre jordbrukaren erhåller yrkeskunskap
            och intresse för sitt kall. Att mycket brister i detta afseende
            måste af alla erkännas. Knappt hvar 50:de jordbrukare erhåller
            teoretisk undervisning i sitt yrke, och särskildt bland småjordbrukarne
            råder en ofta häpnadsväckande okunnighet om de viktigaste grunderna
            för ett småbruks drift. Till en del förklaras detta däraf, att
            bland de mindre jordbrukarne ofta saknas förutsättningarna att
            kunna tillgodogöra sig kunskaper genom böcker, och att den undervisning,
            som skall göra nytta, lika mycket måste väcka som meddela kunskaper.
            Men undervisare på jordbruksområdet, som kunna tala både till
            känsla och förstånd, äro icke alltför talrika i vårt land. En
            sådan, för småbrukarne ytterst gagnande undervisningsverksamhet
            har emellertid sedan ganska lång tid tillbaka meddelats af landtbruksskole-
            direktören P. J. Rösiö. Utan hjälp och understöd från något håll
            har han förutom sin undervisning vid Hagabergs landtbruksskola
            hållit icke mindre än 66 kurser för småbrukare rundt om i landet.
            I dessa kurser, som han alldeles ensam skött, hafva 16,000 personer
            deltagit. Vid kurserna, som i regel varit afgiftsfria, hafva öfver
            800 föredrag hållits, och flera tiotusen- tals broschyrer af Rösiö
            gratis utdelats. För att öka folkskollärarnes in- tresse för jordbruksfrågor
            hafva anordnats 4 afgiftsfria kurser med ett sjuttiotal föredrag.
            Dessutom har Rösiö hållit 400 separata föredrag för allmänheten,
            besökta af cirka 110,000 personer, de flesta mindre landt- Bih.
            till Riksd. Prot. 1907. 1 Saml. 2 Afd. 2 Band. 45 Häft. (N:is
            137—141.) 1
          </p>
          <pb facs="riksdagen-motions-pdf/data/1907/mot_1907__ak__137/mot_1907__ak__137-002.pdf"/>
          <p xml:id="i-WZgsKeQEXJaTuycfnregN1">
            2 Motioner i Andra Kammaren, N:o 137.
          </p>
          <p xml:id="i-Dgvmnfjb8CBJcr9szNh4bS">
            brukare. Föredragen hafva hållits i de mest skiftande lokaler,
            såsom kyrkor, akademihörsalar, skolor, magasin, logar samt stundom
            uti fria naturen. Själffallet har föredragshållaren måst underkasta
            sig allehanda mödor och besvär under dessa resor. Denna verksamhet
            är så mycket mera aktnings- värd, som direktör Rösiö aldrig arbetat
            för egen vinning. De inkomster han erhållit för sina landtbrukskurser
            har han icke behållit för egen räk- ning, utan användt dem till
            att befrämja småbrukets utveckling. Han har till och med för detta
            syfte användt mer än hvad som varit klokt och därigenom försatts
            i ganska svåra ekonomiska omständigheter. Och nu, när han vunnit
            erkännande öfverallt i landet, och alltmer framträdt som den främste
            förkunnaren för småbrukarne, står han inför den svåra situa- tionen
            att icke kunna arbeta så som han önskade. Man kan med skäl fråga,
            hvarför de socialt intresserade så länge stått overksamma och
            i många fall oförstående inför Rösiös lifsgärning. Icke kan det
            väl hafva varit myndigheters och ämbetsmäns icke ovanliga lik-
            giltighet och motstånd mot en ny och främmande verksamhet, som
            hindrat ett rättvist erkännande? Måhända kan orsaken sökas i den
            ännu alltför gängse svagheten att se till formerna, att bedöma
            en persons lifsgärning efter en eller annan detalj eller oförmåga
            att tränga ned i själfva kärnan. Detta ängsliga aktgifvande på
            om skalet är klanderfritt, detta sökande efter en svaghet och
            brist, som kan berättiga till en persons undanskjutande — hur
            ofta har den ej gjort våra ögon skumma och utestängt våra hjärtan!
            Ett är emellertid säkert: det svenska folket har behandlat P.
            J. Rösiö på ett sätt, som allt för tydligt visar, att det icke
            förstår taga vara på sina bästa personligheter. Om han också icke
            blifvit lyst i bann, så har han dock blifvit bemött på ett sätt,
            som för en man, besjälad af den mest glödande fosterlandskärlek,
            är lika ohyggligt: han har blifvit mött icke endast med likgiltighet
            eller medlidsam öfverlägsenhet, utan äfven med öppet motstånd
            eller rentaf med de vanliga beskyllningarna om penning- begär
            och dåliga bevekelsegrunder. Han har i själfva verket icke blifvit
            förstådd och man har knappast gjort sig besvär att söka förstå
            honom. Och nu, när han efter en 19-årig ensam kamp lyckats slå
            igenom, hotas han att för alltid blifva nedbruten af trötthet,
            missmod och ekonomiska svårigheter. Detta är så mycket mer tragiskt,
            som det med visshet torde kunna sägas, att, om P. J. Rösiö skulle
            vara nödsakad att upphöra med sin verk- samhet, hans plats skulle
            förblifva obesatt. Det finnes ingen, som kan tala trons och hänsförelsens
            språk till våra svenska småbrukare så som Rösiö. Och ingen del
            af vårt folk behöfver den sanna hänförelsen så mycket som just
            småbrukarne. Deras fäderneärfda konservatism afstänger
          </p>
          <pb facs="riksdagen-motions-pdf/data/1907/mot_1907__ak__137/mot_1907__ak__137-003.pdf"/>
          <p xml:id="i-3Hag21y8oXQAVbB2Q1LzxT">
            Motioner i Andra Kammaren, N:o 137. 3
          </p>
          <p xml:id="i-T5qgo3ZEKoJXGYUKx1yHW6">
            dem från nya synpunkter och tankar, deras okunnighet i jordbruksfrågor
            tvingar dem till ett ständigt »på stället marsch» och deras misströstan
            och håglöshet förtager dem arbetsglädjen, utan hvilken lifvet
            blir en börda. Till dessa småbrukare kommer Rösiö som en apostel.
            Han förkunnar dem ett nytt evangelium, hvari förtröstan på egen
            kraft och hopp om framtiden verka lifvande och stärkande som vårregnet.
            Han visar dem, hvilken oerhörd betydelse deras lifsgärning har
            för vårt lands framtid, och ger dem därigenom en ny och högre
            uppfattning om deras kall. Och han låter strömma öfver dem hela
            floder af nya tankar och rön, alltid bottnande i deras praktiska
            medvetande, men samtidigt ägnade att befrukta och sätta i rörelse
            deras latenta fantasilif. Säkerligen står Sveriges folk i stor
            tack- samhetsskuld till denne småbruksapostel; och i stundande
            tider, då det gäller att än kraftigare än hittills begränsa emigrationen
            och stärka landets näringskällor, är en sådan kraft som Rösiös
            snart sagdt oersättlig. Glädjande nog har Rösiös verksamhet under
            den allra sista tiden vunnit rättvist erkännnnde. Så ifrågasattes
            vid sistlidne riksdag ett stats- understöd åt honom. Sedan en
            framställning från flera håll ingått till chefen för jordbruksdepartementet
            om ett statsunderstöd till Rösiö å 25,000 kronor såsom en tacksamhetsåtgärd
            för hvad han uträttat för det svenska landtbrukets och jordbruksklassens
            höjande och såsom en uppmuntran till fortsatt arbete för samma
            stora mål, beslöt Kungl. Maj:t att föreslå Riks- dagen &gt;att
            till understödjande af P. Jönsson-Rösiös undervisningsverksamhet
            i jordbruk och landtmannanäringar, att af Eders Kungl. Maj:t i
            mån af behof för ändamålet användas, på extra stat för år 1907
            anvisa ett belopp af 5,000 kronor». Som stöd för denna framställning
            anförde chefen för Jordbruksdepartementet bland annat följande:
            »I likhet med landtbruks- styrelsen anser jag icke en statsbelöning
            vara den lämpliga formen för understödjande af en enskild persons
            verksamhet, men är en sådan verk- samhet af särskildt gagnande
            beskaffenhet för det allmänna, synes mig däremot staten icke böra
            undandraga sig att genom understöd i mån af behof betrygga dess
            fortvaro. Jag anser mig således visserligen icke kunna tillstyrka
            den ifrågasatta belöningen åt Jönsson-Rösiö, men å andra sidan
            kan jag till fullo vitsorda omfattningen af hans förut omförmälda
            verk- samhet och i allo instämma i landtbruksstyrelsens om samma
            verksamhet uttalade omdöme, och det synes mig som om den af honom
            använda formen för meddelande af undervisning vore ett behöfligt
            komplement till den hittills af staten understödda undervisande
            verksamheten och såsom sådant kunde af staten stödjas.» Kungl.
            Maj:ts hemställan bifölls af Riksdagens Andra Kammare, men afslogs
            af den Första, hvarefter vid gemensam omröstning anslaget afslogs
          </p>
          <pb facs="riksdagen-motions-pdf/data/1907/mot_1907__ak__137/mot_1907__ak__137-004.pdf"/>
          <p xml:id="i-WFYEW1C9qkPYC9X7MkFDAz">
            4 Motioner i Andra Kammaren, N:o 137.
          </p>
          <p xml:id="i-3x2qzqfs1eVXEckKckqMPU">
            med 208 röster mot 154. Under den diskussion, som uppstod vid
            frågans behandling, vitsordades emellertid från alla håll den
            utomordentligt stora betydelse, som Rösiö haft och har om vårt
            småjordbruks höjande. Detta fick också uttryck i Första Kammarens
            beslut att uttala sitt »erkännande af Jönsson-Rösiös för det mindre
            jordbruket gagnande verksamhet&gt;. Sedan förra riksdagen har
            Rösiös verksamhet blifvit känd och upp- skattad i ännu högre grad
            än förut, men därjämte har kommit en om- ständighet, som ytterligare
            torde tala för att Riksdagen torde tillmötesgå en från olika håll
            uttalad önskan om statsunderstöd till Rösiös verksamhet. Under
            de gångna årens alltför ansträngande arbete för småbrukets höjande
            har nämligen Rösiö blifvit öfveransträngd och tidvis urståndsatt
            att arbeta. Någon tids hvila är därför nödvändig, om han skall
            kunna fortsätta med sin verksamhet. Men detta förutsätter, att
            han skall taga sig ledigt från sin skolverksamhet, som hittills
            utgjort hans ekonomiska grund. För att åt vårt löftesrika småbruk
            bevara en så dyrbar kraft som Rösiö, är det därför nödvändigt,
            att understöd lämnas hans verksamhet i en eller annan form. Och
            till detta torde ingen vara närmare än staten. På grund af de
            skäl, som här ofvan framställts, tillåter jag mig föreslå, att
            Riksdagen till understöd af P. J. Rösiös under- visningsverksamhet
            i jordbruk och landtmannanäringar på extra stat för år 1908 måtte
            anvisa ett belopp af 5,000 kronor, att af Kungl. Maj:t i mån af
            behof för ändamålet användas.
          </p>
          <p xml:id="i-2YJrKUvphLk4i1Cpa95Jbp" type="date">
            Stockholm den 26 januari 1907.
          </p>
          <p xml:id="i-AbLKqzJfQCf5YkqkTje35K">
            J. M. Juhlin. I motionen instämma: Adolf Janson. G. M. Sandin.
            A. A. Eriksson. J. Andersson, Baggböle. Per N:son Bosson. Jakob
            Pettersson. Ol. Olsson i See. J. G. Forsberg. Rob. Karlsson. P.
            Hörnstén. Halvar Eriksson.
          </p>
          <p xml:id="i-CFpETrjEbARRGYnZuGJQSS">
            J. E. Ericsson. Karl Otto.
          </p>
        </div>
      </div>
    </body>
  </text>
</TEI>
