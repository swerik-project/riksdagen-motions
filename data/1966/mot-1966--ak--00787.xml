<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00787">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__787/mot_1966__ak__787-001.pdf"/>
      <fw xml:id="i-QbSWqK82naD5Sgxs9Cu4zY">
        Motioner i Andra kammaren, nr 787 år 1966 3
      </fw>
      <div xml:id="i-EBiXTnhkE3cADeK4fr7DLC" type="motHeader">
        <div xml:id="i-Wo6SXiHiUt2JTsPdQVHfEA" type="motTitle"/>
        <div xml:id="i-M4gEZzKkwBaJtvqNfraEVe" type="motSubmissionInfo"/>
      </div>
      <div xml:id="i-ABqBCYQXzUwRANA1foKU9i" type="motBody">
        <div xml:id="i-Qkyf8hSaFNJipLvmAFHnkj">
          <p xml:id="i-AE7sARN5PvvPobmyFcePv6" type="titleString">
            Nr 787 Av fru Ryding m. fl., angående könsrollerna. (Lika lydande
            med motion nr 636 i Första kammaren)
          </p>
          <p xml:id="i-JeXv5ivqB8SHTLe7SvjjD1">
            Den aktuella könsrollsdebatten handlar djupast sett om vägarna
            och metoderna att vidga demokratien. Nu rådande könsrollsfixering
            innebär att man uppställer normer och gör värderingar som varierar
            allteftersom det är fråga om en man eller en kvinna. Den enskilda
            individens person- liga anlag och förutsättningar spelar en underordnad
            roll vid inplaceringen i de fack som anses passa män och kvinnor.
            Härav följer att nuvarande könsrollsmönster bidrar till att starkt
            beskära demokratien för stora grup- per medborgare på en rad områden
            av samhällslivet. Så länge samhället självt håller sig med traditionella
            mallar, efter vilka den enskilda indivi- den skall formas, blir
            dessa ett starkt konserverande element på förlegade uppfattningar
            om att män och kvinnor har helt skilda roller. De förväntningar,
            normer och värderingar som är knutna till respektive könsroller
            får omedelbara återverkningar på olika områden av livet. Även
            om skolans målsättning är en annan, sker redan tidigt under utbildningen
            en uppspaltning i manligt och kvinnligt; i arbetslivet blir gränsdragningen
            ännu skarpare. Inom familjen råder en traditionell arbetsfördelning,
            som binder kvinnorna vid de husliga göromålen och hindrar dem
            från att fullt ut delta i arbetslivet och i övrigt göra en fullvärdig
            insats i samhällsarbetet. Sålunda uppvisar våra folkliga organisationer,
            politiska partier och det offentliga livet en manlig dominans
            som försvårar för kvinnorna att vinna ett samhällsinflytande i
            jämbredd med männen — detta trots att kvin- norna enligt tillgänglig
            statistik utnyttjar sin rösträtt i stort sett i samma omfattning
            som männen. Det är numera vetenskapligt bevisat att ingen skillnad
            i intelligens före- ligger mellan de båda könen, och ingen vågar
            med bestämdhet påstå att skillnaden i kromosomantal mellan män
            och kvinnor skulle betyda så mycket i anlagsmässigt avseende att
            detta kan utgöra fullgod motivation för vårt nuvarande könsrollsmönster.
            Tvärtom framhålles allt oftare att skillnaderna mellan individerna
            är långt större än skillnaden mellan kö- nen — bortsett från själva
            fortplantningsuppgiften. Trots detta lever det traditionella könsrollsmönstret
            kvar, och enligt vissa bedömare har det också förstärkts. För
            att åstadkomma en utjämning av nu rådande könsroller krävs ett
            långsiktigt arbete där man främst inriktar sig på att fostra de
            nya genera-
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-002.pdf"/>
          <fw xml:id="i-DQBud5LWszBndaYCufvA5N">
            4 Motioner i Andra kammaren, nr 787 år 1966
          </fw>
          <p xml:id="i-EB2mG5vbvqjYqxdVrvbZuL">
            tionerna till en riktig syn på människorollen. På en rad områden
            är det emellertid möjligt att på kort sikt genomföra reformer
            som leder fram till väsentliga förändringar i nuvarande könsrollsmönster.
            Redan barnet lär sig tidigt att se på sig själv med omgivningens
            ögon och övertar så småningom föräldrarnas och kamraternas förväntningar
            på sig själv och sitt beteende. På detta sätt påverkar rollen
            själva personlig- heten. Olika egenskaper uppmuntras hos pojkar
            och flickor. En flicka uppfostras till att bli snäll, tålmodig,
            öm, uppoffrande och moderlig. En pojke uppfostras till att bli
            handlingskraftig och modig och får veta att det är genant att
            visa sina känslor. Att den nu aktiva föräldragenerationen skulle
            kunna åstadkomma så stora förändringar i sin egen fostran av bar-
            nen att könsrollsmönstret härigenom radikalt förändras är inte
            att hoppas, då dagens föräldrar bär med sig en alltför stor barlast
            från sin egen inlär- ning av rollmönstret. Därför måste de största
            anspråken när det gäller att åstadkomma en förändring ställas
            på samhället. Början bör ske redan i småbarnsinstitutionerna och
            på mödravårdscen- tralerna. Obligatoriska föräldrakurser, gärna
            knutna till nuvarande mödra- vårdscentraler, skulle göra föräldrar
            bättre skickade att möta det ansvar som föräldraskapet innebär
            och skulle skapa en naturlig jämvikt i arbetet med barnens fostran
            och vård i hemmet. Genom att bryta den nuvarande »enkönade» personalrekryteringen
            till barnstugorna skulle barnen tidigt bibringas uppfattningen
            att barnavård inte är en utpräglat kvinnlig sysselsättning. Därtill
            kommer att det för barn till ensamstående mödrar kunde vara betydelsefullt
            att i barnstugemiljön få kontakt med manliga vårdare.
          </p>
          <p xml:id="i-RgwcqQqAnVjG5GCLcNfhre">
            Läroboksrevision nödvändig
          </p>
          <p xml:id="i-DUF43hqSNZTQtjguK3HoKX">
            Den största betydelsen för fostran till människorollen har dock
            skolans inriktning. Enligt målsättningen för den nya skolan skall
            den ge samma chanser för både pojkar och flickor att välja livsväg
            baserad på personliga anlag och intressen. Denna målsättning har
            emellertid i alltför stor ut- sträckning stannat på papperet.
            Neutralt utformade läroplaner räcker inte för att bryta det könsrollsmönster
            som finns utkristalliserat hos barnen redan innan de börjar skolan.
            På en rad sätt vidmakthåller skolan det traditionella könsrollsmönstret.
            Det sker bl. a. genom vissa läroböckers ut- formning, genom slöjdundervisningen
            och genom det yrkesorienterande material som kommer till användning.
            En undersökning av ett antal läroböcker i hemkunskap och näraliggande
            ämnen, som genomfördes på uppdrag av Arbetsmarknadens kvinnonämnd
            för ett par år sedan, gav vid handen att böckerna i detta avseende
            stod klart i strid med skolans egen målsättning. De mammor som
            framställdes i bild- och textmaterial var i huvudsak husmödrar
            som vårdade barn, la-
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-003.pdf"/>
          <fw xml:id="i-D7cbLWad8fjhgyZnj6KcCk">
            Motioner i Andra kammaren, nr 787 år 1966 5
          </fw>
          <p xml:id="i-7XaX46Qxc9tTQKyaew23DD">
            gade mat, diskade, bakade, sydde, städade etc. I den mån de framställdes
            som yrkesarbetande förekom de endast i traditionella kvinnoyrken
            såsom butiksbiträden, sjuksköterskor eller postbiträden. Papporna
            var sällan in- placerade i annan familjefunktion än familjeförsörjarens,
            och då kunde det heta att han »får anslå större delen av sina
            inkomster till hem och familj». Redan från lågstadiet fostras
            flickorna med tanke på att de senare i livet skall bli husmödrar,
            och pojkarna uppmuntras tidigt till yrkesmed- vetande och karriärintresse
            för att fylla sin angivna roll som familjeför- sörjare. En omfattande
            granskning och revision av läroböckerna, främst i hem- kunskap
            och näraliggande ämnen, är nödvändig för att undervisningsma-
            terialet skall stå i samklang med den målsättning skolan har och
            för att denna skall kunna ge ett verksamt bidrag till en utjämning
            av nu rådande könsroller. I läroplanerna finns visserligen inget
            stöd för att flickor och pojkar skall ha olika slags slöjd, men
            i praktiken sker en sådan uppdelning att flickorna i huvudsak
            har textilslöjd och pojkarna trä- och metallslöjd. Det är ett
            val som eleverna och föräldrarna gör utifrån ett redan klart uppritat
            könsrolls- mönster. Alla elever borde här få lika undervisning.
            Textilslöjd måste an- ses lika viktig för en pojke som för en
            flicka och detsamma måste gälla trä- och metallslöjd för flickor.
            I en del skolor vet vi att rektorerna genom särskilda påpekanden
            söker ändra detta förhållande, men det finns an- ledning förmoda
            att detta icke är allmänt förekommande. Ett annat om- råde av
            undervisningen som bör granskas med avseende på könsrollsmön-
            stret är sexualundervisningen som i sin nuvarande utformning bibringar
            barnen uppfattningar och i vissa fall tabuföreställningar som
            utgör en del av könsrollsförväntningarna.
          </p>
          <p xml:id="i-Y8Q4DQK5Z3VEoDvMju3Er5">
            Yrkesutbildning utan könsrollsmönster
          </p>
          <p xml:id="i-KrayrCeYKkxk6TWLtGtVJQ">
            I den allmänna utbildningen föreligger inte så stora skillnader
            mellan pojkar och flickor, men just i utbildningen för olika yrkesområden
            finns en klar uppdelning i typiskt »manliga» och »kvinnliga» linjer
            som har sin motsvarighet i arbetslivets uppdelning i »manliga»
            och »kvinnliga» yrken. Inte nog med att pojkar och flickor söker
            sig olika utbildningsvägar — flickor söker sig till utbildning
            för vårdyrken, kontorsyrken och sådana yrken som kan sägas ligga
            inom husmoderns kompetensområde, pojkar söker sig till utbildning
            för tekniska och mekaniska yrken — flickorna väljer dessutom genomsnittligt
            kortare utbildning än pojkarna. Detta sker från utgångspunkten
            att målet för dem är familjebildningen, och det är i förhållande
            till detta mål de väljer att utbilda sig för mera underordnade
            uppgifter. Allra tydligast kommer könsuppdelningen till uttryck
            i yrkesskolorna.
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-004.pdf"/>
          <fw xml:id="i-2pLyaR8ZP5RjHaQc6FKQkv">
            6 Motioner i Andra kammaren, nr 787 år 1966
          </fw>
          <p xml:id="i-E6HfB6Qpq4Ct8BQ4hvpr7h">
            Av 6 941 elever i teknisk utbildning var endast 724 kvinnor och
            av 34 680 elever i utbildning för industri och hantverk var 3
            839 kvinnor, men mer än hälften av de kvinnliga eleverna ägnade
            sig åt textil och sömnad och större delen av de övriga genomgick
            utbildning i damfrisörsyrket. Av 2 264 elever i utbildning för
            vårdyrkena var endast 14 män. (Siffrorna avser yrkesskoleelever
            i heltidskurser den 15/10 1963 enligt Statistiska medde- landen
            U 1964:5.) I de nya fackskolorna tenderar också utbildningsvalet
            att ske efter kön. Av de ca 7 000 sökande till försöksområdenas
            fackskolor hösten 1964 var 60 ?/o manliga och 40 /o kvinnliga.
            73 9/0 av de manliga men bara 49/0 av de kvinnliga eleverna sökte
            till teknisk fackskola. Till social fackskola sökte 63 ?/o av
            de kvinnliga men bara 13 ?/v av de manliga. Den könsuppdelning
            som sker på olika utbildningsvägar medför många negativa konsekvenser.
            Så länge flickorna väljer en genväg ut i yrkeslivet — dvs. en
            kortare utbildning — kommer de allt framgent att få svårigheter
            när det gäller att hävda sig på arbetsmarknaden. Och så länge
            de inte väl- jer samma yrkesområden som pojkarna kommer de automatiskt
            att till- höra de lågavlönade grupperna. Att flickorna alltjämt
            väljer yrken inom en snäv och traditionell ram bidrar till att
            vidmakthålla en odemokratisk arbetsfördelning i hemmen. Om hustrun
            på grund av sitt yrkesval är den som tillför familjen den mindre
            delen av den samlade inkomsten, blir det naturligt att hon skall
            sköta det mesta av hemarbetet, och det blir hon som får stanna
            hemma när barnen blir sjuka, eftersom det innebär det minsta ekonomiska
            avbräcket. Detta försvagar i sin tur hennes ställning på arbetsmarknaden.
            Slutligen innebär utbildnings- och yrkesval efter kön ett samhällsekonomiskt
            slöseri med begåvningsresurser, som kommer att bli allt ödesdigrare
            ju större kravet på utbildad arbetskraft blir. Det yrkesorienterande
            material som kommer till användning i skolorna är ofta utformat
            efter konservativa uppfattningar om vilka yrken som bäst passar
            män och kvinnor. Det är angeläget att det görs en snar översyn
            av detta material. Yrkesvägledare och andra lärarkrafter måste
            här tillde- las en nyckelposition med bestämd inriktning att bryta
            ned alla traditio- nella betraktelsesätt rörande flickors och
            pojkars utbildnings- och yrkes- val. I all utbildning och fortbildning
            av lärare borde könsrollsproblematiken uppmärksammas, och det
            skulle behövas en medveten upplysningskam- panj — inriktad på
            lärare, elever och föräldrar — från skol- och arbets- marknadsmyndigheter
            för att klargöra de negativa verkningar som nuva- rande könsrollsmönster
            har på yrkesvalet.
          </p>
          <p xml:id="i-BtwSbCRcvVMnZddrm5qX18">
            Diskrimineringen på arbetsmarknaden Det finns en växelverkan
            mellan å ena sidan den könsuppdelning som råder inom utbildningsväsendet
            och den som råder på arbetsmarknaden. Utan verkligt radikala ingrepp
            från samhällets sida blir det svårt, för att
          </p>
          <p xml:id="i-7PJqC3davxvj3yxHEutXNV">
            inte säga omöjligt, att bryta den onda cirkel som denna växelverkan
            utgör.
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-005.pdf"/>
          <fw xml:id="i-7DscJRko3FA6A8CBQnhfm8">
            Motioner i Andra kammaren, nr 787 år 1966 7
          </fw>
          <p xml:id="i-Uczp1GXR2N1w7nmQSnriie">
            73 ?/o av alla yrkesverksamma kvinnor är koncentrerade till endast
            18 yrken. De flesta av dessa yrken är s. k. typiska kvinnoyrken
            med nära an- knytning till den kvinnliga könsrollen, något som
            bekräftas bl. a. av det faktum att här återfinnes endast 11,7
            ”/o av alla yrkesverksamma män. Inom den statliga förvaltningen
            finner man kvinnorna till 77 9/o i de lägsta lönegraderna (1—9),
            medan männen är representerade av 41 0/9 av samtliga manliga statstjänstemän
            (37 "/o av dessa återfinnes i lönegraderna 7—9). Av de gifta kvinnorna
            förvärvsarbetar i genomsnitt 30 9/o enligt folk- räkningen år
            1960. Deras förvärvsintensitet uppvisar emellertid mycket stora
            geografiska variationer — från 7 till 45 9/0 — beroende på närings-
            livets lokala struktur med enindustriorter och stora industrifattiga
            om- råden. Den dolda arbetslösheten bland kvinnorna uppgår enligt
            arbetskrafts- undersökningar gjorda under 1965 till drygt 100
            000. Det saknas emeller- tid en regelrätt kartläggning av den
            dolda arbetslösheten och det finns därför goda skäl att antaga
            att den är betydligt större än vad arbetskrafts- undersökningen
            ger vid handen. Den dolda arbetslösheten är ett stort pro- blem,
            inte bara för de enskilda kvinnor som önskar ett arbete och som
            av skilda skäl inte kan få det utan för samhället som helhet,
            sett mot bak- grunden av den brist på arbetskraft som för närvarande
            råder och som enligt prognoserna för de närmaste 10—15 åren inte
            kommer att hävas. Djupast sett innebär den också en stark begränsning
            av det som borde vara individens självklara rätt — rätten till
            arbete. Det faktum att nästan tre fjärdedelar av alla yrkesverksamma
            kvinnor är koncentrerade till s.k. typiska kvinnoyrken gör dem
            samtidigt till en låglönegrupp. Sedan LO och SAF år 1960 kom överens
            om att i avtalen avskaffa de särskilda lönetarifferna för kvinnor
            och män och genom ett större procentuellt löneuttag för kvinnornas
            del utjämna klyftan mellan mäns och kvinnors löner har kvinnornas
            genomsnittliga lön i förhållande till männens endast ökat med
            7 procent. LO-ordföranden Arne Geijer säger i tidskriften Fackföreningsrörelsen
            1: 1966 att »det kommer att ta lång tid innan kvinnorna uppnått
            en rimligare löneställning i förhållande till män- nen&gt;.
          </p>
          <p xml:id="i-Tt7MBnafZQVLYJFSjwM7q4">
            En ny arbetsmarknadspolitik behövs
          </p>
          <p xml:id="i-XUK3WzuXwaxbrKNnBYPnto">
            Det är uppenbart att det behövs mycket stora och aktiva samhällsinsat-
            ser för att lösa de speciella problem som möter kvinnorna på arbetsmark-
            naden. Sålunda är det nödvändigt att vi får en kartläggning av
            den dolda arbetslösheten bland kvinnorna; att vuxenutbildningen
            tar klart sikte på att ge kvinnorna en utbildning som gör det
            möjligt för dem att konkurrera om mera kvalificerade arbeten;
            att omskolning och andra arbetsmarknads- politiska åtgärder utformas
            så att det blir möjligt för kvinnor i låglöne-
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-006.pdf"/>
          <fw xml:id="i-2xREHX3zGLRsCNDmapnXEp">
            8 Motioner i Andra kammaren, nr 787 år 1966
          </fw>
          <p xml:id="i-P5Wdjc2KnPPcjwi6QQ3u3K">
            yrken att orientera sig mot bättre betalda arbeten; att omskolningsbidrag
            utgår till gifta kvinnor utan avseende på mannens inkomst; att
            stimulans- bidrag till geografisk rörlighet populariseras så att
            de kan utgå även till familjer där hustrun saknar förvärvsarbete;
            att arbetsförmedlingarna av- skaffar de särskilda avdelningar
            som på många håll alltjämt finns kvar för manliga och kvinnliga
            arbetssökande; att förmedlingskontoren mer än hittills inriktas
            på en uppsökande verksamhet för att stimulera icke yrkes- verksamma
            kvinnor till utbildning och yrkesarbete samt att yrkesoriente-
            ringen därvid målmedvetet inriktas på att motverka ett könsbundet
            yrkes- val; att beredskapsarbete i förekommande fall anordnas
            i sådan omfatt- ning att såväl män som kvinnor kan erbjudas sådant.
          </p>
          <p xml:id="i-UWdoStasR1mhjMEZomZnL2">
            Ökad samhällelig service en nyckelfråga
          </p>
          <p xml:id="i-3MxnAib9BooYeDHe1S28Wc">
            Det finns emellertid en mängd andra hinder för kvinnornas deltagande
            i förvärvslivet som inte är av direkt arbetsmarknadspolitisk natur.
            Dit hör bristen på barnstugor, brist på annan kollektiv service,
            familjebeskattning- ens konstruktion, den traditionella arbetsfördelningen
            i hem och familj samt den allmänna attityd som säger att kvinnans
            plats är i hemmet. Det program för ökat statligt stöd för utvecklandet
            av barnstugorna som regeringen lagt fram i år kan endast hälsas
            med tillfredsställelse. Det är bara att hoppas att den tröghet
            varmed kommuner och vissa statliga insti- tutioner tidigare agerat
            i denna fråga därmed skall vara övervunnen. För att kvinnorna
            i ökad omfattning skall kunna deltaga i förvärvslivet är det nödvändigt
            att samhället påtar sig ansvaret för en fullgod barntillsyn. Men
            utvecklandet av barnstugeverksamheten har en vidare betydelse
            än den rent arbetsmarknadspolitiska, nämligen den att de flesta
            barn behöver uppleva en sund och glad gruppgemenskap utanför familjen
            för att deras sociala anpassning senare i livet skall underlättas.
            Vad gäller hushållsarbetet är det inte rimligt att räkna med att
            det allt framgent skall kräva en arbetskraft på heltid i varje
            hem och att detta problem i så fall skall lösas endast genom en
            förnuftigare arbetsfördelning inom familjen. Åtskilligt av det
            hushållsarbete som nu utförs i varje enskilt hushåll skulle kunna
            »industrialiseras»&gt; och utföras av speciella service- organ.
            Därmed kunde också på detta område stordriftens fördelar utnytt-
            jas. En utbyggd service skulle i hög grad underlätta för de 800
            000 kvinnor utan förskolebarn som i dag av olika anledningar icke
            har förvärvsarbete att söka sådant. Servicehusen (familjehotellen)
            är med sin inbyggda service en god lös- ning på bostadsfrågan
            för många familjer. Allmännyttiga bostadsföretag borde stimuleras
            till ökat byggande av sådana hus. De inbyggda service- anordningarna
            — daghem, fritidshem, restaurang, kvällsöppen butik, städ- hjälp,
            budskickning, tillfällig sjukpassning etc. — skulle med fördel
            kunna
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-007.pdf"/>
          <fw xml:id="i-6JGCBmpqjNDcZHRuUseZRD">
            Motioner i Andra kammaren, nr 787 år 1966 9
          </fw>
          <p xml:id="i-KWveWQtiwdtteuSRJ2dMXk">
            utnyttjas även av familjer i omkringliggande konventionell bebyggelse.
            Här- igenom kunde denna service utnyttjas mera rationellt och
            komma ett större antal familjer till godo. Att helt avstå från
            att i framtiden bygga service- hus, såsom ibland påyrkats i debatten,
            vore att bortse från det värde den inbyggda servicen har för husets
            egna hyresgäster, vilken är av särskild betydelse för barnfamiljer,
            som har tillgång till barnstuga inom den egna fastigheten. Framhållas
            bör även värdet av den inomhuskontakt som bar- nen i servicehuset
            upplever och som bedöms som en mycket positiv faktor. Jämsides
            med byggandet av flera servicehus borde också upprättas fri- stående
            servicecentra i bostadsområdena. Dessa skulle tillhandahålla i
            stort sett samma tjänster som finns att tillgå i servicehuset.
            Kvinnornas ökade förvärvsintensitet och familjernas önskan att
            ta ut standardökningen i form av längre (verklig) fritid kommer
            att göra service- frågorna till en av familjepolitikens viktigaste
            frågor i framtiden. Ökad samhällelig forskning och försöksverksamhet
            är nödvändig för att det skall bli möjligt att bygga upp nya miljöer
            som erbjuder familjerna den mest rationella lösningen av deras
            servicebehov. För att åstadkomma förändringar i mentalitet och
            attityd skulle mass- media av olika slag kunna spela en betydelsefull
            roll. Emellertid är mass- medias normala effekt inte att förändra
            eller införa något nytt utan tvärtom att bevara och förstärka
            det som är. När det gäller könsrollsuppfattningar har såväl veckopress,
            radio som TV dokumenterat sin pålitlighet som goda bevarare av
            gamla normer och värderingar. Ett särskilt studium av de massmedia
            som samhälleliga organ ändock har visst inflytande över skulle
            kunna leda till utarbetandet av ett särskilt program för massmedias
            med- verkan i brytandet av nuvarande könsrollstraditioner.
          </p>
          <p xml:id="i-2LpHwxP2GLcEDMY5P4DqZT">
            Översyn av sociallagstiftningen nödvändig
          </p>
          <p xml:id="i-6qFassW8pdsfeuWb78XJJg">
            Till de sociala konsekvenser som könsrollsmönstret medför hör
            bl.a. dess återverkan på vår skatte- och sociallagstiftning. Inom
            skattelagstift- ningen premieras själva äktenskapet genom sambeskattningen,
            som utgör en kvarleva från gången tid då mannen var kvinnans målsman
            och för- myndare. Hela vårt socialförsäkringssystem bygger på
            den s.k. huvud- försörjarprincipen, där det förutsättes att huvudförsörjaren
            är en man. Så- ledes har vi änkepensioner men inga änklingspensioner.
            Hemarbetande kvinna tillförsäkras grundsjukpenning på fem kronor
            om dagen vid sjuk- domsfall; en hemmaman åtnjuter inte motsvarande
            förmån. Inte heller kan han som hemmafrun teckna frivillig försäkring.
            En ensamstående far erhåller inte bosättningslån. Åtskilliga andra
            exempel skulle kunna anföras som motiv för en snar översyn av
            vår sociallagstiftning varvid huvudför- sörjarbegreppet bör tas
            under övervägande. Ersättningar av olika slag bör utgå lika oavsett
            om mottagaren är man eller kvinna.
          </p>
          <pb facs="riksdagen-motions-pdf/data/1966/mot_1966__ak__787/mot_1966__ak__787-008.pdf"/>
          <fw xml:id="i-Vu98jdHby5HUXhVLuRmiZ6">
            10 Motioner i Andra kammaren, nr 787 år 1966
          </fw>
          <p xml:id="i-VMdcHXq5K4TPaptWgs3GsH">
            De ekonomiska och sociala konsekvenserna av vårt nuvarande köns-
            rollsmönster är omfattande. LO-ekonomen Per Holmberg har i beräkningar
            rörande de ekonomiska aspekterna på könsrollsproblematiken kommit
            fram till att vår levnadsstandard och bruttonationalprodukt skulle
            kunna öka med 100 ?/o om vi kunde åstadkomma en fullständig utjämning
            av nu rådande könsroller. Per Holmbergs slutsatser bestyrker påståendet
            att avskaffandet av nu- varande könsrollsmönster inte bara är
            ett kvinnointresse utan ett allmänt samhällsintresse. För att
            verkningsfulla åtgärder skall kunna vidtagas från samhällets sida
            är forskning och utredning rörande nu rådande könsroller nödvändig.
            Någon mera fullständig sociologisk forskning beträffande kvin-
            nornas sociala och politiska participation saknas ännu. Det som
            hittills ägnats största uppmärksamheten är kvinnornas ökade deltagande
            i arbets- livet och deras löneförhållanden, medan däremot förändringen
            i deras ställ- ning inom utbildningen, i kulturlivet, inom familjen
            och i det politiska livet ägnats väsentligt mindre uppmärksamhet.
            Sverige kan inte sägas ha varit något föregångsland i fråga om
            kvinno- emancipationen, men många faktorer i vår samhällsutveckling,
            inte minst vår i övrigt starka demokratiska tradition, den jämförelsevis
            höga levnads- standarden och den tekniska utvecklingsnivån utgör
            en god grundval för att vårt land i en nära framtid på detta område
            borde kunna inleda en framgångsrik tävlan med andra demokratiska
            nationer. Med stöd av det anförda hemställes, att riksdagen i
            skrivelse till Kungl. Maj:t måtte anhålla om en allsidig utredning
            beträffande de ekonomiska och sociala konsekvenserna av nu rådande
            könsrollsmönster och förslag till samhälleliga åtgärder för att
            avskaffa det- samma; att riksdagen utan att invänta utredningsresultatet
            hem- ställer till Kungl. Maj:t om en omedelbar granskning och
            revision av i undervisningen förekommande läroböcker för att få
            bort de inslag av traditionellt könsrollstänkande som ännu förefinnes.
          </p>
          <p xml:id="i-GnUZ3JLZrYCFdpyFC6AYye">
            Stockholm i januari 1966 Gunvor Ryding Axel Jansson Helmer Holmberg
          </p>
          <p xml:id="i-R4zXf3SG5uwn85u7B489FH">
            Gustav Lorentzon C.-H. Hermansson Sven Hector
          </p>
        </div>
      </div>
    </body>
  </text>
</TEI>
