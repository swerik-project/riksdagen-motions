<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03868">
  <teiHeader>
    <fileDesc>
      <titleStmt>
        <title>med anledning av skr. 2020/21:92 En god arbetsmiljö för framtiden - regeringens arbetsmiljöstrategi 2021-2025</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3868 av Mats Green m.fl. (M)</title>
          <idno type="rdwebb">H8023868</idno>
          <rs type="number">3868</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023868/text</ref>
          <ref type="dokument_url_html">http://data.riksdagen.se/dokument/H8023868</ref>
          <ref type="dokumentstatus_url_xml">http://data.riksdagen.se/dokumentstatus/H8023868</ref>
          <ref type="docx">http://data.riksdagen.se/fil/03E1B9AB-7D96-4160-B9B7-A3FB33093D07</ref>
          <ref type="pdf">http://data.riksdagen.se/fil/0A126F82-18DE-4E75-81FB-638059962885</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EGUnwRZAHq3xbNKR5Qsbx" type="basedOn"/>
        <correspContext corresp="i-EGUnwRZAHq3xbNKR5Qsbx">
          <ref>Skrivelse 2020/21:92</ref>
        </correspContext>
        <correspAction xml:id="i-QsRBbvMSsjYUrboKVJnprz" type="signed"/>
        <correspContext corresp="i-QsRBbvMSsjYUrboKVJnprz">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Ss5eCCiVtUjuS9PnEw3PRH"/>
          <note type="signatory" corresp="i-JQCU38kBabAgvaTVEnxBqL"/>
        </correspContext>
        <correspAction xml:id="i-3XM6vjjbZhF8nTJEzugUSS" type="submitted">
          <date when="2021-02-26"/>
          <time when="14:45:54"/>
        </correspAction>
        <correspAction xml:id="i-S6VqiDoAHBmUJq17zEaZ9V" type="reviewed">
          <date when="2021-03-01"/>
          <time when="17:12:36"/>
        </correspAction>
        <correspAction xml:id="i-BCK7xr6CTnm4PMrpDRj27F" type="dismissed">
          <date when="2021-03-02"/>
        </correspAction>
        <correspAction xml:id="i-RAcNEJuoYzcF7q9b7L7Se8" type="referred">
          <date when="2021-03-03"/>
        </correspAction>
        <correspAction xml:id="i-NhgXCahaeb5xmj6xPjfFPk" type="assigned">
          <date when="2022-03-24"/>
          <time when="18:03:11"/>
        </correspAction>
        <correspContext corresp="i-NhgXCahaeb5xmj6xPjfFPk">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Kgyij23nf5iAnZbecZsNNU" type="behandlas_i"/>
        <correspContext corresp="i-Kgyij23nf5iAnZbecZsNNU">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BHpLK7dxG6vxCFS18pjNRy" type="motHeader">
        <div xml:id="i-PhbrMSsVAvyEJ3vwiiqH72" type="motTitle">
          Motion till riksdagen 2020/21:3868 av Mats Green m.fl. (M) med
          anledning av skr. 2020/21:92 En god arbetsmiljö för framtiden
          – regeringens arbetsmiljöstrategi 2021–2025
        </div>
      </div>
      <div xml:id="i-XqD8gmGxksKX3TddKnQo3M" type="motBody">
        <div xml:id="i-APoGjbkingdXgcY8zJt1Qs" type="motProposal" subtype="förslag">
          <head xml:id="i-RKZkQneKBncVG9FuKGyWCp">
            Förslag till riksdagsbeslut
          </head>
          <list xml:id="i-PWdt6yu53vLGfLmkSE172V" style="ol">
            <item xml:id="i-WzJraUd3RDuzhHU8Pd4uyq">
              Riksdagen ställer sig bakom det som anförs i motionen om samverkan
              mellan berörda myndigheter samt tillräckliga resurser till rättsväsendet
              och dess rättsprocesser och tillkännager detta för regeringen.
            </item>
            <item xml:id="i-17agj64ao6n3W1D6bMAAEb">
              Riksdagen ställer sig bakom det som anförs i motionen om en översyn
              av regelverket när det gäller arbetsmiljöbrott och tillkännager
              detta för regeringen.
            </item>
            <item xml:id="i-6nn3n9n8WjRM2Fg5ZyEWxK">
              Riksdagen ställer sig bakom det som anförs i motionen om en översyn
              av Arbetsmiljöverkets verksamhet och tillkännager detta för regeringen.
            </item>
            <item xml:id="i-VqpeYZgNVqrDUoZVUJbvMA">
              Riksdagen ställer sig bakom det som anförs i motionen om en nedläggning
              och omflyttning av Myndigheten för arbetsmiljökunskap med dess
              ansvarsområden och tillkännager detta för regeringen.
            </item>
          </list>
        </div>
        <div xml:id="i-CqPnrAcLw3s6yHYELXLQ3h" type="motContent">
          <head xml:id="i-GssVEnQZ6SzTVABH9gPZba" type="h1">
            Motivering
          </head>
          <p xml:id="i-JPWNBCA4Je2mYCs9JL1Chc">
            I skrivelse 2020/21:92 En god arbetsmiljö för framtiden presenterar
            regeringen sin arbetsmiljöstrategi för 2021–2025. Arbetsmiljöstrategin
            anger regeringens långsiktiga politiska inriktning för området
            under de kommande fem åren.
          </p>
          <p xml:id="i-GR2vQALT7LNNTwUxEcNhWo">
            Vi moderater ställer oss positiva till att regeringen har tagit
            till sig den kritik som vi under flera år har påtalat gällande
            den förda arbetsmiljöpolitiken, särskilt vad gäller arbetsmiljöproblemen
            inom offentlig sektor där höga sjuktal bland personal i kvinno­dominerade
            verksamheter som sjukvård, skola och omsorg visar på upprepade
            brister i arbetsmiljön och det förebyggande arbetsmiljöarbetet.
            Arbetsmiljöverkets tidigare utförda inspektioner visade exempelvis
            att hela 90 procent av de särskilda boendena fick anmärkningar
            gällande arbetsmiljön. De brister som Arbetsmiljöverket upptäckte
            handlade bl.a. om det förebyggande arbetsmiljöarbetet, t.ex. att
            arbetsgivaren inte har undersökt och åtgärdat risker på jobbet.
            De fysiska riskerna – som tunga lyft, stress eller dylikt – är
            en viktig del som uppmärksammats men även hur arbetsgivare hanterat
            personalens höga arbetsbelastning. Coronakrisen har förvärrat
            situationen för personalen inom offentlig sektor mer och vissa
            yrkesgrupper har till och med riskerat sina liv på grund av att
            det saknats adekvat skyddsutrustning under deras arbete.
          </p>
          <p xml:id="i-DDPBSZ2d95SNJ7YPSLZoPH">
            Trenden gällande anställdas utsatthet i de kvinnodominerande
            yrkena inom offentlig sektor är och har under lång tid varit negativ
            och måste tas på stort allvar. Tidspress och bristande rutiner
            är faktorer som kan leda till en icke acceptabel arbetsmiljö.
            En särskilt oroväckande trend är att anmälningarna av arbetssjukdomar
            bland kvinnor till följd av organisatoriska och sociala problem
            har ökat nio år i rad.
          </p>
          <p xml:id="i-NWPMGHAah6mjhMo4oMUUDn">
            Det är viktigt att fortsätta förbättra arbetsmiljön för att förebygga
            ohälsa och olycksfall och motverka att människor utestängs från
            arbetslivet, inte minst för att möjliggöra ett längre arbetsliv.
            Vi anser att man bör överväga särskild tillsyn av den psykosociala
            arbetsmiljön inom yrkesgrupper med hög frånvaro på grund av sjukdom.
            Det handlar ofta om s.k. kontaktyrken, inte sällan kvinnodominerade
            yrken i offentlig­finansierad verksamhet såsom sjuksköterskor,
            vård- och omsorgspersonal eller lärare. När det gäller offentliga
            verksamheter har politiken ett stort ansvar för att skapa förut­sättningar
            för en väl fungerande organisation och gott ledarskap som är avgörande
            för en god arbetsmiljö.
          </p>
          <p xml:id="i-CRFhMv7PVZ6Nj9VtRmTEaA">
            Regeringens förra arbetsmiljöstrategi från 2016–2020 kan anses
            ha misslyckats. Den senaste arbetsskadestatistiken från Arbetsmiljöverket
            visar på en uppgång av antalet anmälda arbetsolyckor. Under 2019
            inträffade 46 dödsolyckor på svenska arbetsplatser. I genomsnitt
            avlider således en person i veckan i en arbetsplatsolycka. Regeringen
            bär i detta fall ett stort ansvar till förbättringar. Vi ser att
            regeringen har goda intentioner med denna strategi på flertalet
            områden, men vi saknar konkreta åtgärder för när och hur nämnda
            förslag konkret kommer att genomföras.
          </p>
          <p xml:id="i-38tDrGgYmT8nSEBW4jWJEF">
            Vi kan tyvärr även konstatera att regeringen har misslyckats
            med sitt övergripande ansvar för både nollvisionen för dödsolyckor
            och med handläggningen av den rättsliga processen vid arbetsmiljöbrott.
            Polismyndigheten har i en rapport markerat att hanteringen av
            arbetsmiljöbrott är bristfällig. Det är av stor vikt att det finns
            en helhets­syn där många olika parter samverkar på ett betydligt
            bättre sätt än i dag. Utredningar vid dödsolyckor på arbetsplatser
            kan i vissa fall vara komplicerade med längre hand­läggningstider.
            Vi moderater är måna om att lagstiftningen är modern och effektiv.
            Vi vill därför se en översyn av regelverket i syfte att söka möjligheter
            till förenklingar och kortare vid arbetsmiljöbrott.
          </p>
          <p xml:id="i-LvJYgHc3c1iE4vVA3MRoh8">
            En befintlig arbetsmiljöstrategi samt nollvision måste innefatta
            tillräckliga resurser och en genomtänkt strategi för de involverade
            myndigheterna. Detta saknas i flera stycken i dag och här finns
            det således en stor förbättringspotential för regeringen.
          </p>
          <p xml:id="i-37ut83aoPCLFJSCTJvUFJP">
            Det oacceptabelt höga antalet dödsolyckor har varit väl känt
            under flertalet år och vi kan konstatera att regeringen inte har
            initierat konkreta åtgärder för att minska omfattningen av dessa.
            Dödstalen har visserligen gått ned något men det är högst troligt
            en effekt av den pågående pandemin. Trots högt tonläge kan vi
            ändå konstatera att regeringen ej kunnat uppnå samma resultat
            som den moderatledda regeringen. Under 2006–2013 minskade antalet
            dödsolyckor med 56 procent på 1 miljard arbetade timmar. Samverkan
            mellan berörda aktörer är oerhört central, och faktorer som tillsyn,
            information, kunskapsinhämtning och utbildning måste förbättras
            och detta skyndsamt.
          </p>
          <p xml:id="i-6LE54KWRiQNN4KTREAb9GL">
            Den viktigaste delen för att säkerställa en bra arbetsmiljö är
            ett väl fungerande förebyggande arbetsmiljöarbete ute på arbetsplatserna.
            Arbetsmiljöverket, arbetstagare, arbetsgivare och staten har ett
            gemensamt ansvar i det här arbetet. Många arbetsgivare vill göra
            rätt, men de vet tyvärr inte alltid hur. En viktig del i att underlätta
            för företag, i synnerhet mindre företag, är att förenkla regelverket.
            Det måste helt enkelt vara lätt att göra rätt. Handledning och
            stöd efterfrågas kontinuerligt av företagen, och insatser av denna
            karaktär är därför en oerhört central och viktig del i arbetsmiljöarbetet.
          </p>
          <p xml:id="i-7WF9tC63WEw8adnBWe8JiH">
            Regeringen framhåller även vikten av samverkan mellan myndigheter.
            Arbetsmiljö­frågorna behandlas inom flera myndigheter, och tillräckliga
            resurser hos t.ex. Polis­myndigheten, Åklagarmyndigheten och Sveriges
            Domstolar är självklart nödvändiga för att både kvaliteten i utredningar
            och handläggningstider ska kunna optimeras. Moderaterna anslår
            i sin budget för rättsväsendet hela 1,7 miljarder kronor mer än
            regeringen. Självklart får regeringens väsentligt mindre anslag
            stora negativa konsekvenser för arbetsmiljöområdet. Regeringen
            bör därför framöver prioritera samverkan mellan berörda myndigheter
            och resurser till rättsväsendet. Lägg därtill att preskriptionstiden
            för arbetsmiljöbrott enligt oss moderater är för korta. Preskriptions­tiden
            för normalgraden av arbetsmiljöbrott är i dag två år. Vid allvarligt
            brott såsom dödsolyckor förlängs denna till fem år. Erfarenheter
            visar dock att denna tid många gånger inte är tillräcklig för
            att åklagare, polis och domstolar ska kunna utföra de adekvata
            utredningar som behövs. Moderaterna vill därför dubbla preskriptionstiderna
            både för normalgraden och för allvarliga arbetsmiljöbrott. Regeringen
            har hittills sagt nej till detta förslag.
          </p>
          <head xml:id="i-23Xos9UVnjxHMbAEaF6XZK" type="h2">
            Fackens roll och skyddsombud
          </head>
          <p xml:id="i-EELQVXDRgrFxrEgkyXU2hT">
            Regeringens arbetsmiljöstrategi för 2021–2025 har en tydlig utgångspunkt
            i fackens önskemål. Det finns ett påtagligt behov av modernisering
            på detta område. Vi moderater menar att skyddsombuden fyller en
            viktig funktion på svenska arbetsplatser men det är uppenbart
            att arbetsmarknaden ser annorlunda ut i dag än på 1970-talet då
            arbetsmiljö­lagen skrevs. Det har sedan arbetsmiljölagens tillkomst
            skett stora förändringar på svensk arbetsmarknad som har inverkan
            på skyddsombudens arbete. Bland annat har andelen fackligt anslutna
            minskat, vilket leder till att fler arbetsplatser inte har någon
            lokal facklig organisation som kan tillsätta ett skyddsombud.
            En annan förändring är att företag och arbetsplatser ser annorlunda
            ut i dag. Det finns inte lika många stora företag utan i stället
            flera småföretag med färre än fem anställda. Det är även uppenbart
            att arbetsmiljöutmaningarna på flertalet arbetsplatser ser annorlunda
            ut i dag. Sveriges arbetsmarknad har i dag ett omfattande problem
            med psykisk ohälsa, trakasserier och mobbning. Det är en trend
            som ökar och där samhället behöver tänka om för att möta baksidan
            av den moderna arbetsplatsen.
          </p>
          <p xml:id="i-5HhHBHmrxzsckCu2JMVVJk">
            Vi har inget emot att skyddsombud är fackligt anslutna, men det
            bör inte vara tvingande eller normerande. Om de anställda i stället
            väljer sitt eller sina skyddsombud, som i sitt uppdrag har reguljär
            kontakt med svenska myndigheter, renodlar vi skydds­ombudens arbete
            till att fokusera på arbetsmiljöarbetet. Genom att se över möjligheten
            att ge Arbetsmiljöverket en bättre insyn skulle det också vara
            enklare för myndigheten att arbeta med arbetsmiljöproblem som
            är svåra att adressera vid reguljära platsbesök. De personer som
            i dag lider av allra sämst arbetsförhållanden är de som hamnar
            utanför fackförbundens intressesfär, då de oftast inte är fackligt
            anslutna. De som arbetar på arbetsplatser utan lägstalöner och
            kollektivavtal har oftast inget skyddsombud att vända sig till.
            Vi vill verka för att stärka rättigheterna för anställda på de
            allra mest otrygga arbetsplatserna och därför måste vi öka insatserna
            för anställda vid företag utan kollektivavtal.
          </p>
          <p xml:id="i-QNhunVAbGm6eEoXZHCfcbP">
            Våren 2020 avlämnade regeringen en proposition angående utökade
            befogenheter för fackliga regionala skyddsombud där dessa skulle
            ges rätt att även gå in på arbetsplatser där man saknar medlemmar
            och ges rätt att på allmänt hållna grunder stänga ned dessa. Vi
            anser att det är anmärkningsvärt att den regionala skydds­ombudsverksamheten
            aldrig har utvärderats, trots att statliga bidrag går till arbetet.
            Ingen vet således hur effektiv eller framgångsrik verksamheten
            är. Arbetsmarknads­utskottet avstyrkte regeringens förslag till
            ändring i arbetsmiljölagen och föreslog i stället ett tillkännagivande
            till regeringen om att tillsätta en utredning för att utvärdera
            effekten av de regionala skyddsombudens verksamhet. Regeringen
            har ännu inga nya besked att ge i frågan.
          </p>
          <head xml:id="i-NvmGdvobPzEkjLhNNc5sHT" type="h2">
            Arbetsmiljöverket och Myndigheten för arbetsmiljökunskap
          </head>
          <p xml:id="i-WqKpgjWxrsjXmLikcRu6DH">
            Moderaterna anser att arbetslivsområdet måste sträva mot att
            fortsätta förbättra arbetsmiljön på våra arbetsplatser. Politikens
            fokus ska ligga på att förebygga ohälsa och olycksfall och hindra
            att människor stängs ute från arbetslivet. Insatser på området
            bör också fokusera på att möjliggöra ett längre arbetsliv. Vi
            anser att Arbetsmiljöverket har en central roll för att uppnå
            ett väl fungerade arbetsmiljöarbete på den svenska arbetsmarknaden.
            Vi vill därför se en översyn av myndighetens verksamhet för att
            ytterligare effektivisera myndighetens arbete. En del i effektiviseringen
            är att lägga ned Myndigheten för arbetsmiljökunskap. Regeringen
            satsar miljontals kronor på en myndighet som uppenbart inte tar
            sin uppgift på allvar. Myndigheten har själv stora arbetsmiljöproblem
            och får handledning i hur den själv ska hantera sin arbetsmiljö
            med skattebetalarnas pengar. Kompetens och kunskap om arbetsmiljö
            gör mest nytta om den är samlad på en och samma myndighet. Vi
            menar att Arbetsmiljöverket ska ta över detta.
          </p>
          <p xml:id="i-CP9xCJP847otJbm6bhVhHC">
            Sammantaget kan vi konstatera att regeringen nu äntligen har
            hörsammat Moderaternas mångåriga kritik till den förda arbetsmiljöpolitiken
            och att det även finns goda intentioner att göra ambitionshöjningar
            för att förbättra arbetsmiljön på Sveriges arbetsplatser. Dock
            räcker det inte endast med goda intentioner. Konkreta åtgärder
            kopplade till dessa är nödvändigt för att nå viktiga förbättringar
            inom området. För att arbetsmiljöstrategin ska bli framgångsrik
            krävs tillräckliga resurser, en bättre samverkan mellan berörda
            parter, en modernisering och effektivitet. Mer detaljerat beskriver
            vi våra konkreta förslag i kommittémotion 2020/21:3372.
          </p>
        </div>
        <div xml:id="i-4VZkGhLz3KV7WHQfDvrSxV" type="signatureBlock">
          <list xml:id="i-GyYJRf8oe2dtkyeXxeXVcK">
            <item xml:id="i-57MioUy6E5NVPZkxj9hYSc" type="signature">
              Mats Green (M)
            </item>
            <item xml:id="i-YEUumz2C6VDQRLqA1Pt9zK" type="signature">
              Saila Quicklund (M)
            </item>
            <item xml:id="i-SUa2JZYMoFT99bf1Pero5u" type="signature">
              Josefin Malmqvist (M)
            </item>
            <item xml:id="i-EW2T4VSAA729VLNYSqMFGS" type="signature">
              Ann-Sofie Lifvenhage (M)
            </item>
          </list>
        </div>
      </div>
    </body>
  </text>
</TEI>
