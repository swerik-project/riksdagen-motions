<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00452">
  <teiHeader>
    <fileDesc>
      <titleStmt>
        <title>med anledning av prop. 2020/21:6 Ändrade bestämmelser om fotografier och fingeravtryck i SIS II-regelverket</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:452 av Linda Westerlund Snecker m.fl. (V)</title>
          <idno type="rdwebb">H802452</idno>
          <rs type="number">452</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802452/text</ref>
          <ref type="dokument_url_html">http://data.riksdagen.se/dokument/H802452</ref>
          <ref type="dokumentstatus_url_xml">http://data.riksdagen.se/dokumentstatus/H802452</ref>
          <ref type="docx">http://data.riksdagen.se/fil/D3185484-3E65-43BC-8670-E51EC4AB94F4</ref>
          <ref type="pdf">http://data.riksdagen.se/fil/9977A251-0B9B-405F-A66B-F305382F5410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GWnFVTxvSuNZwRMySHZQ3j" type="basedOn"/>
        <correspContext corresp="i-GWnFVTxvSuNZwRMySHZQ3j">
          <ref>Proposition 2020/21:6</ref>
        </correspContext>
        <correspAction xml:id="i-3iGR6z8V9Y9xrjmYjYSNCX" type="signed"/>
        <correspContext corresp="i-3iGR6z8V9Y9xrjmYjYSNCX">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-6ULseRpcF3bYrLmm9irqs3" type="submitted">
          <date when="2020-09-28"/>
          <time when="14:00:08"/>
        </correspAction>
        <correspAction xml:id="i-6V8ZxB4yJ1YLeyjKC7cGoL" type="dismissed">
          <date when="2020-10-01"/>
        </correspAction>
        <correspAction xml:id="i-Cj9RzHgimoMpe6Wew4V8Sx" type="reviewed">
          <date when="2020-10-01"/>
          <time when="09:31:35"/>
        </correspAction>
        <correspAction xml:id="i-TqWa1iaJ3XfVg8geQnZisc" type="referred">
          <date when="2020-10-02"/>
        </correspAction>
        <correspAction xml:id="i-9w3U1BMDVn3NmHa2d7Pkoq" type="assigned">
          <date when="2020-11-18"/>
          <time when="16:33:01"/>
        </correspAction>
        <correspContext corresp="i-9w3U1BMDVn3NmHa2d7Pkoq">
          <ref type="assignedTo">Justitieutskottet</ref>
        </correspContext>
        <correspAction xml:id="i-3VprjkVjGho87ZbzwuJcbB" type="behandlas_i"/>
        <correspContext corresp="i-3VprjkVjGho87ZbzwuJcbB">
          <ref type="uppgift">2020/21:JuU7</ref>
          <ref type="ref_dok_id">H801JuU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU7</ref>
          <ref type="ref_dok_titel">Ändrade bestämmelser om fotografier och fingeravtryck i SIS II-regelverket</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HzJcZUqBNa9w4Y5PFsCH7P" type="motHeader">
        <div xml:id="i-PgbcP7NLCNwec9e9rFeAPz" type="motTitle">
          Motion till riksdagen 2020/21:452 av Linda Westerlund Snecker
          m.fl. (V) med anledning av prop. 2020/21:6 Ändrade bestämmelser
          om fotografier och fingeravtryck i SIS II-regelverket
        </div>
      </div>
      <div xml:id="i-Ka35uHLdZ3RU6rukFdsU52" type="motBody">
        <div xml:id="i-LRHTDmJCArPgVMJ2AksqeW" type="motProposal" subtype="förslag">
          <head xml:id="i-MM4KUgkfPuV4FfP5xVBCas">
            1 Förslag till riksdagsbeslut
          </head>
          <list xml:id="i-TAe6RsMY7PMzyibwBGNBqz">
            <item xml:id="i-GmZqMkvpYtnnCgLM5SzZiw" sortKey="Yrkande 1">
              Riksdagen avslår proposition 2020/21:6.
            </item>
          </list>
        </div>
        <div xml:id="i-23FCTqSFamyoSq7Vd9avpX" type="motContent">
          <head xml:id="i-9S97pdyJZ47ke65oAFNXXJ" type="h1">
            2 Inledning
          </head>
          <p xml:id="i-zJ1Bsw42qGjqort7Feipn">
            Vänsterpartiet vill att Sverige och Europa ska ha en mänsklig,
            värdig och välkomnande flyktingpolitik. Alla ska ha möjlighet
            att söka skydd undan förföljelse och förtryck. Alla ska kunna
            få sina asylskäl prövade på ett rättssäkert sätt. För att det
            ska bli verklighet måste EU släppa in dem som söker skydd så att
            de kan få sina asylskäl prövade. Så ser det inte ut i dag. I stället
            byggs murarna runt EU ständigt högre och nästan alla legala möjligheter
            att ta sig till EU har täppts till. De som ändå lyckas ta sig
            till Europa har få möjligheter att påverka var de ska få leva
            sina liv. Sverige och övriga EU-länder kränk­er i dag systematiskt
            asylsökandes och flyktingars mänskliga rättigheter. För att ändra
            på det vill vi riva murarna runt EU. Vi vill att fler länder ska
            ta sitt ansvar för mottagan­det av människor på flykt och att
            de asylsökande ska få större inflytande över var de söker asyl.
            Dessutom krävs en rad ändringar i utlänningslagen för att säkerställa
            att skyddsbehövande och migranter får sina mänskliga rättigheter
            tillgodosedda och att de ges en rättvis och rättssäker prövning
            av skyddsskäl eller andra skäl för uppehållstill­stånd. Sedan
            hösten 2015 har riksdagen röstat igenom ett antal omfattande lagändringar
            på migrationsområdet. De flesta, och mest ingripande, har lagts
            fram utan att ha utretts och efter väldigt kort och undermålig
            beredning inom Regeringskansliet.
          </p>
          <p xml:id="i-LpxgUPkLfkT7d3kUT5qGUX">
            EU:s flyktingpolitik påverkar och styr i stor utsträckning den
            svenska flyktingpoli­tik­en. Det beror dels på att EU-lagstiftning
            i vissa fall är tvingande, dels på att den fria rör­ligheten inom
            unionen har drivit fram ett starkare fokus på unionens yttre gränser
            och be­vakningen av dem. Detta är en utveckling som Vänsterpartiet
            är mycket kritiskt mot. Vänsterpartiet har varit kritiskt mot
            harmoniseringen av EU:s flyktingpolitik sedan den inleddes i och
            med antagandet av Amsterdamfördraget. I dag kan vi tydligt se
            resultatet av harmoniseringen. EU har byggt murarna runt ”Fästning
            Europa” allt högre i stället för att genom mellanstatligt samarbete
            ta ansvar för de flyktingar som söker skydd undan förföljelse.
            Sverige har medverkat till att sätta Genèvekonventionen ur spel,
            t.ex. genom transportörsansvaret och genom att acceptera att asylansökningar
            från EU-med­borgare ska anses uppenbart ogrundade. Systemet med
            minimiregler har inneburit en harmonisering nedåt i riktning mot
            den sämsta tillåtna nivån på rättssäkerhet och be­handling. Dublin­förordningen
            gör att de EU-länder som flyktingar först kommer till tvingas
            ta ett mycket stort ansvar för människor på flykt. Många flyktingar
            har fastnat i Grekland och Italien. Omfördelningen av asylsökande
            från dessa länder har inte fungerat. Kommissionens nya förslag
            på migrationspakt kommer inte att lösa dessa utmaningar utan ytterligare
            förstärka ”Fästning Europa”. Läs mer om vår flyktingpolitik i
            motionen En mänsklig och rättssäker flyktingpolitik (mot. 2018/19:297).
          </p>
          <head xml:id="i-NsGFTujD9fprh2ByfDeeBe" type="h1">
            3 Schengenkonventionen och Schengens informationssystem
          </head>
          <p xml:id="i-R7oXLjjQ4mm9w28cKz4Xf5">
            Schengenkonventionen innehåller regler för EU-ländernas gemensamma
            gränskontroll­samarbete. Vänsterpartiet röstade emot Sveriges
            anslutning till Schengenkonventionen när frågan avgjordes av riksdagen
            våren 1998 (mot. 1997/98:Ju14). De tyngsta invänd­ningarna vi
            hade då var att Schengensamarbetet hotade den personliga integriteten
            och också riskerade att inskränka flyktingars möjligheter att
            söka asyl och att det viktiga samarbetet mot gränsöverskridande
            brottslighet borde ha organiserats i former som inte hotade den
            enskildes rättssäkerhet och asylrätten. Dessvärre fick Vänsterpartiet
            rätt i sina farhågor. Trots de försäkringar om motsatsen som regeringen
            då lämnade har Sverige steg för steg genomfört förändringar av
            migrationslagstiftningen och transportörsansvaret som inneburit
            stora försämringar när det gäller flyktingars rättigheter och
            rätten att söka asyl.
          </p>
          <p xml:id="i-PGTE18E6DA9TQtMEbbRhmd">
            Schengens informationssystem (SIS) är ett gemensamt datasystem
            för medlemsstat­erna i Schengenområdet. Syftet är att ha ett gemensamt
            informationssystem för gräns­kontroll, dels för att hindra utvisade
            eller avvisade tredjelandsmedborgare från att kom­ma in i Schengenområdet,
            dels för att koordinera spanandet efter vissa föremål eller per­soner
            i syfte att bekämpa brott. SIS II är en ny teknisk version av
            SIS som utvecklades under Europeiska kommissionens ansvar och
            togs i bruk 2013.
          </p>
          <p xml:id="i-KBPfWqbRnG2BoHsRTC1UrC">
            SIS har under den tid det varit verksamt snabbt vuxit till ett
            gigantiskt personregister. I dag har Schengenländerna flera operativa
            system med uppgifter om tredjelandsmed­borgare. I databaserna
            lagras information, bl.a. biometriska data, om miljontals individer
            från tredjeländer. Minst 500 000 människor med inreseförbud i
            Schengen finns listade i systemet. Antalet växer hela tiden. Rättslösheten
            för de miljoner människor som registre­rats i SIS är nästan total.
            Många av dessa vet inte att de är registrerade och vet inte av
            vem eller varför. Vänsterpartiet har redan sedan tillkomsten av
            informationssystemet ifrågasatt att SIS inte bara handlar om personer
            som begått eller är misstänkta för brott. SIS används för en omfattande
            registrering av s.k. förebyggande natur, dvs. registrering av
            personer som inte är brottsmisstänkta. En stor del av de miljontals
            personer som i dag finns registrerade i SIS är personer från länder
            utanför Schengenområdet som av olika skäl fått avslag på sina
            asylansökningar. Betydelsen av en sådan registrering är att per­sonen
            i fråga kan avvisas direkt vid Schengens yttre gräns. Antalet
            sådana avvisningar har också ökat markant. Möjligheten för en
            avvisad asylsökande att få rättelse måste dessutom anses som minimal
            då hen efter avvisning inte har tillgång till rättsapparaten som
            har till uppgift att rätta eventuella felaktigheter. Detta innebär
            att personer med helt legitima asylskäl nekas prövning i enlighet
            med Genèvekonventionen, vilket är en mycket otillfredsställande
            effekt av registreringen. En asylansökan ska alltid prövas i enlighet
            med tillämpliga konventioner oavsett tidigare beslut. En registrering
            i SIS ska inte få innebära att den sökande fråntas sin rätt till
            sådan prövning.
          </p>
          <head xml:id="i-ACrPvrEjvWRmqWEBMf9NHL" type="h1">
            4 Regeringens förslag
          </head>
          <p xml:id="i-Su4djvbe2rL4ZXMeuHfc2B">
            Regeringen föreslår i propositionen ändringar i lagen om Schengens
            informations­system och utlänningslagen. Ändringarna innebär bl.a.
            att bestämmelsen i lagen om Schengens informationssystem om användning
            av fotografier och fingeravtryck för att fastställa någons identitet
            ska ändras så att fotografier och fingeravtryck (s.k. biomet­riska
            uppgifter) som finns i SIS II inte enbart, som i dag, får användas
            för att fastställa någons identitet vid en träff i registret efter
            en sökning med hjälp av bokstäver, siffror, särskilda tecken eller
            skiljetecken. Vidare ska en utlänning vid en in- eller utresekontroll
            eller en inre utlänningskontroll vara skyldig att låta sig fotograferas
            och lämna fingerav­tryck för att genom en sökning i SIS kunna
            identifieras om identiteten inte kan fastställas på annat sätt.
            Lagändringarna föreslås träda i kraft den 28 december 2020.
          </p>
          <head xml:id="i-L8yUdvu3cZ3gpy92JmaZ38" type="h1">
            5 Vänsterpartiets ställningstagande
          </head>
          <p xml:id="i-NJpWa4JjvcMByeh1mAkEbW">
            Vänsterpartiet har tidigare motionerat om att biometriska data
            inte ensamma ska godtas som grund för identifiering i SIS II (mot.
            2006/07:Ju217). Att använda biometriska data som ensam identifikationsgrund
            innebär en alltför hög risk för felaktig identifiering eller icke-identifiering.
            Om bara en halv procent blir felidentifierade är detta alldeles
            för många med tanke på de miljoner människor som registrerats
            i dessa databaser. Den cen­trala lagringen av biometriska data
            ökar även risken för otillåten användning av dessa databaser,
            manipulering av biometriska data av kriminella organisationer
            och möjliga identitetsstölder. De skäl som vi tidigare anfört
            mot användning av biometriska data för identifiering kvarstår.
          </p>
          <p xml:id="i-v5rzYnAiJsbaX9KD7pmbD">
            Regeringens förslag i den nu aktuella propositionen kommer ytterligare
            att försämra möjligheterna för människor som är på flykt att söka
            skydd i Sverige. Vidare kommer förslagen att leda till ytterligare
            press på de personer som befinner sig i Sverige och ut­sätts för
            inre utlänningskontroller. Vänsterpartiet kan därför inte stå
            bakom regeringens förslag i någon del. Här nedan redogör vi för
            de olika delarna i propositionen.
          </p>
          <head xml:id="i-QYD1pSuuMc6DdoxoZR43Rx" type="h2">
            5.1 Fotografier och fingeravtryck ska alltid få användas för
            att fastställa en persons identitet
          </head>
          <p xml:id="i-AWj81bWpzRoZwEJmwhTp9K">
            Regeringen föreslår att bestämmelsen i lagen om Schengens informationssystem
            om användning av fotografier och fingeravtryck för att fastställa
            någons identitet ska ändras så att fotografier och fingeravtryck
            som finns i SIS II inte enbart, som i dag, får använ­das för att
            fastställa någons identitet vid en träff i registret efter en
            sökning med hjälp av bokstäver, siffror, särskilda tecken eller
            skiljetecken (s.k. alfanumerisk träff).
          </p>
          <p xml:id="i-PXXcTD5tgiuv1zjaYNCz37">
            I promemorian (Ds 2019:27) som ligger till grund för regeringens
            proposition anges att EU-bestämmelserna däremot bör tolkas på
            så vis att fotografier och fingeravtryck som huvudregel endast
            får användas i syfte att kontrollera en persons identitet efter
            en alfanumerisk träff, dvs. för att bekräfta en persons identitet.
            En sådan tolkning överens­stämmer med hur regleringen ser ut i
            dag i lagen om Schengens informationssystem. Vänsterpartiet instämmer
            i promemorians bedömning. Regeringens förslag bör inte genomföras
            i denna del.
          </p>
          <head xml:id="i-CBdyPwjonwp6aTCR4oxKWJ" type="h2">
            5.2 Skyldighet att låta sig fotograferas och lämna fingeravtryck
          </head>
          <p xml:id="i-KVzWzymRSfcXXETdrgRNxZ">
            Regeringens förslag innebär att en utlänning vid en in- eller
            utresekontroll eller en inre utlänningskontroll ska vara skyldig
            att låta en polisman, en särskilt förordnad passkon­trollant eller
            en tjänsteman vid Tullverket, Kustbevakningen eller Migrationsverket
            fotografera honom eller henne och ta hans eller hennes fingeravtryck
            för att genom en sökning i SIS identifiera utlänningen om identiteten
            inte kan fastställas på annat sätt.
          </p>
          <p xml:id="i-WE1jBMfqC3w4MzP6ktnpyX">
            Ärendet kompliceras av att SIS II-förordningen gäller som lag
            i Sverige och änd­ringarna i förordningen är direkt tillämpliga.
            Det innebär att Sverige måste genomföra nya bestämmelser om fotografering
            och fingeravtryck vid in- eller utresekontroll och vid inre utlänningskontroll.
            På grund av att Sverige redan är bundet av reglerna i SIS II-förordningen
            är det dessvärre inte praktiskt möjligt för Vänsterpartiet att
            yrka avslag på regeringens förslag i denna del. I denna motion
            har vi ändå valt att yrka avslag på pro­positionen i sin helhet.
            Vi yrkar även på att regeringen ska återkomma med ett nytt för­slag
            som tar sin utgångspunkt i promemorian (Ds 2019:27), som alltså
            innehåller delvis andra förslag än de regeringen valt att lägga
            fram.
          </p>
          <p xml:id="i-CLQzd4uCN3TmTGQ96YHQci">
            Enligt promemorian (Ds 2019:27) innebär bestämmelserna i SIS
            II en möjlighet men inte en skyldighet för medlemsstaterna att
            införa ett rättsligt stöd för att kunna göra sök­ningar på fingeravtryck
            för att identifiera en person. Därför anser Vänsterpartiet att
            för­slaget inte bör genomföras i denna del.
          </p>
          <p xml:id="i-5ysogP3s6ywr9bTfPLUdQ3">
            Riksdagen bör avslå regeringens proposition 2020/21:6. Detta
            bör riksdagen besluta.
          </p>
        </div>
        <div xml:id="i-QdRVnF23FKYmFJBL7jxG2i" type="signatureBlock">
          <list xml:id="i-ShQUAjg9C7f5NHpyawyNWH">
            <item xml:id="i-7T3GpErUdx3aFjx66dixQu" type="signature">
              Linda Westerlund Snecker (V)
            </item>
            <item xml:id="i-HGLsmPbH37vvMk7jcLxaqQ" type="signature">
              Christina Höj Larsen (V)
            </item>
            <item xml:id="i-8hSQbhjA92U45w3ck8EAL9" type="signature">
              Mia Sydow Mölleby (V)
            </item>
            <item xml:id="i-DCj4HY5YEv8uGeWqM6agpA" type="signature">
              Jon Thorbjörnson (V)
            </item>
            <item xml:id="i-X9T9ReHS9DTaySNkLh6UGw" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
