<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00281">
  <teiHeader>
    <fileDesc>
      <titleStmt>
        <title>Regler om avhysningar</title>
        <author corresp="i-FrTJne8fam41FasSB9mLUA">av Kerstin Engle (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regler om avhysningar</title>
          <idno type="rdwebb">GW02C281</idno>
          <rs type="number">C281</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C281/text</ref>
          <ref type="dokument_url_html">http://data.riksdagen.se/dokument/GW02C281</ref>
          <ref type="dokumentstatus_url_xml">http://data.riksdagen.se/dokumentstatus/GW02C281</ref>
          <ref type="doc">http://data.riksdagen.se/fil/90E79363-0F72-4A97-9765-849DBC9F3D2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6y9woep67nmE3VedknRczy" type="signed"/>
        <correspContext corresp="i-6y9woep67nmE3VedknRczy">
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction xml:id="i-QMWSSJPqWmZuvyPdXVRJrW" type="numbering">
          <date when="2008-10-06"/>
        </correspAction>
        <correspAction xml:id="i-MdFippruFcXcT9km8xhumE" type="submission">
          <date when="2008-10-02"/>
        </correspAction>
        <correspAction xml:id="i-NeoLyhMd1H5XfzW12wpD7J" type="transfer">
          <date when="2008-10-01"/>
        </correspAction>
        <correspAction xml:id="i-UtCLZ1T8gxdsG7io8yKqta" type="assigned"/>
        <correspContext corresp="i-UtCLZ1T8gxdsG7io8yKqta">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JnWVEfHukBFvx5vm1c97fa" type="motBody">
        <div xml:id="i-3gbK3bknGiQLvff1phe1mj" type="motProposal" subtype="förslag">
          <head xml:id="i-EWwcDcFBYRrT389UxPLjUS">
            Förslag till riksdagsbeslut
          </head>
          <p xml:id="i-RCUH6HNko9KcwRRMzz2cLX">
            Riksdagen tillkännager för regeringen som sin mening vad som
            anförs i motionen om behov av översyn av utsökningsbalken.
          </p>
        </div>
        <div xml:id="i-EuNCLnuPCz6hDffX5rDcPj" type="motContent">
          <head xml:id="i-LEJm8sbrirbdhU1MdSwZKh" type="h1">
            Motivering
          </head>
          <p xml:id="i-7m5UNxT6afTU9PJbEF46yL">
            Samhället gör i många fall betydande ingrepp i den enskilda individens
            liv. I de flesta fall är myndigheternas ingrepp tydligt reglerade.
            Det framgår vilken myndighet som ansvarar för vad, från vilken
            dag ränta ska utgå etc.
          </p>
          <p xml:id="i-M4gQfvBcCo6PFfQVjzopmA">
            Ett av de största ingrepp samhället kan göra är att ta ifrån
            en individ eller familj rätten att förfoga över sin bostad. 2007
            genomfördes 3 218 vräkningar. Under 2008 har det under första
            och andra kvartalet genomförts totalt 1 530 vräkningar. En människa
            som berövas sin bostad förlorar ofta sitt viktigaste sociala fotfäste.
            För den som mister den egna bostaden väntar ett liv i utsatthet
            och misär. Han eller hon blir hemlös. Det är därför svårt att
            tänka sig något mer integritetskränkande ingrepp i den enskildes
            liv än en avhysning. De regler som styr förfarandet när samhället
            tvångsvis verkställer en förpliktelse att avflytta från sin bostad
            borde därför noga precisera dels den berördes rättigheter, dels
            de inblandade myndigheternas olika ansvar för verkställigheten.
            Så är det inte i dag.
          </p>
          <p xml:id="i-7rtTSuqWSJQLAKtjBpDuBE">
            Det står alldeles klart att detta är en samhällelig åtgärd gentemot
            människor som ofta är i en mycket dålig psykisk kondition.
          </p>
          <p xml:id="i-9DN5DbnAXB4KLZrfmDqP4S">
            Dagens regler återfinns i 16 kap. 19 § utsökningsbalken. Regleringen
            är i grunden densamma som vid balkens tillkomst 1981. De regler
            som finns avser endast kronofogdemyndigheternas hantering av avhysningsärendet
            hos myndigheten. Andra aktörers ansvar, främst de sociala myndigheternas,
            regleras inte där. Dagens reglering ger ofta upphov till besvärliga
            tolkningar och gränsdragningar. Som exempel kan nämnas att de
            sociala myndigheterna uppfattar sin roll i avhysningsförfarandet
            på vitt skilda sätt. Olika rutiner för hanteringen har således
            utvecklats på olika håll i landet. I praktiken genomförs avhysningarna
            därför på olika sätt. Den ofta tillämpade metoden att genomföra
            avhysningen genom att byta lås och namn på dörren saknar närmare
            reglering i lagen. Reglerna om transportörens eller fastighetsägarens
            ansvar och skyldigheter i samband med avhysningen rymmer oklarheter
            som inte sällan ger upphov till skadeståndsanspråk. Detsamma gäller
            ansvaret för det borttransporterade godset.
          </p>
          <p xml:id="i-ToeVBRx8oYcUqCFciM2rys">
            Men den främsta bristen med dagens reglering är att den inte
            ger någon tydlig vägledning vad gäller den berördes och hans eller
            hennes familjs rättigheter i samband med en avhysning. Med tanke
            på de vittgående konsekvenser som en avhysning får för den berörde
            borde den här bristen rättas till. Jag anser därför att det är
            dags för en genomgripande genomlysning av avhysningsförfarandet
            och hög tid att ersätta dagens regler med en modern och mer tidsenlig
            reglering av detta djupgående ingrepp i de enskilda människornas
            liv.
          </p>
          <p xml:id="i-W6qzSmW87w7SdLSAztz6bf">
            De förslag som presenterats i SOU 2005:88, Vräkning och hemlöshet
            Drabbar också barn, är inte tillräckliga. Av dem som har vräkts
            hittills i år är 502 barn. Ytterligare åtgärder behövs för att
            värna samhällsmedborgare i en mycket svår situation och inte bidra
            till en ökad hemlöshetsproblematik.
          </p>
        </div>
        <div xml:id="i-6b7WjUJu15vXUqDAstGWtM" type="motSignatures">
          <list xml:id="i-WCbAzX1ny2jT4PGkGf271c">
            <item xml:id="i-NBFRLow4Br9ET2aWAJSAK" who="i-FrTJne8fam41FasSB9mLUA">
              Kerstin Engle (s)
            </item>
          </list>
        </div>
      </div>
    </body>
  </text>
</TEI>
