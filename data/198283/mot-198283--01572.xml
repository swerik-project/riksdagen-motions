<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01572">
  <teiHeader>
    <fileDesc>
      <titleStmt>
        <title>Information och utbildning avseende energifrågor inom bostadssektorn</title>
        <author>Lars Ulander och Bo Forslund</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Information och utbildning avseende energifrågor inom bostadssektorn</title>
          <idno type="rdwebb">G6021572</idno>
          <rs type="number">1572</rs>
          <ref type="dokument_url_text">http://data.riksdagen.se/dokument/G6021572/text</ref>
          <ref type="dokument_url_html">http://data.riksdagen.se/dokument/G6021572</ref>
          <ref type="dokumentstatus_url_xml">http://data.riksdagen.se/dokumentstatus/G6021572</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TtvHecYGhXDKbncEMyzhpQ</idno>
            <name>BO FORSLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QDQENzHU16CMeg1jY96LP2" type="signed"/>
        <correspContext corresp="i-QDQENzHU16CMeg1jY96LP2">
          <note type="signatory" corresp="i-BDUhpvcffbkaomdPDBeK8T"/>
          <note type="signatory" corresp="i-TtvHecYGhXDKbncEMyzhpQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1572/mot_198283__1572-001.pdf"/>
      <fw xml:id="i-GKgrZPtyNf1pN5u9qViz6S">
        Motion 1982/83:1572
      </fw>
      <div xml:id="i-2rjLXYnL8JuvpXbrKxZmdi" type="motHeader">
        <div xml:id="i-YLxd15WnNVD7BD2XfYaDFC" type="motTitle"/>
        <div xml:id="i-ACpXB97Rh83eoxaVb2TxZU" type="motSubmissionInfo"/>
      </div>
      <div xml:id="i-82fc5WsrUbdSka3omTZ8FM" type="motBody">
        <div xml:id="i-MNMJTyoG3DXqWx5m3fhjaq">
          <p xml:id="i-8uZT61CxM6TJSGKKfNrSqw">
            16
          </p>
          <p xml:id="i-DHz254grzcA8k3Ux2y5Tnr">
            Lars Ulander och Bo Forslund Information och utbildning avseende
            energifrågor inom bostadssek- torn
          </p>
          <p xml:id="i-8H4VayPTXWw5DU2j8suSGg">
            Riksdagen beslöt efter förslag av regeringen (prop. 1981/82:100
            bil. 16, CU 1981/82:16) att medel för information och utbildning
            avseende bostadsdepar- tementets ansvarsområde fr. o. m. innevarande
            budgetår skulle anvisas på ett särskilt anslag under bostadsdepartementets
            huvudtitel (anslag B 16). Beträffande samordning av utbildningsinsatserna
            m. m. anförde dåvaran- de bostadsministern att hon efter förslag
            från bostadsstyrelsen, planverket, Kommunförbundet och industriverket
            återkommer till regeringen med förslag om fördelning av medel
            (12,1 milj. kr.) för verksamheten under innevarande budgetår.
            Den dåvarande regeringen uppdrog sedermera åt de tre myndigheterna
            att lämna förslag till hur ansvaret för de sektorinriktade informations-
            och utbildningsinsatserna skulle fördelas dem emellan för tiden
            efter den 30 juni 1982. Kommunförbundet gavs möjlighet att följa
            förslagsarbetet. Bostadsstyrelsen och planverket redovisade uppdraget
            i en gemensam skrivelse den 13 april 1982. I sin del av skrivelsen
            anförde bostadsstyrelsen att styrelsen genom att överta energisparkommitténs
            (ESK) information beträffande byggnader exkl. näringslivets byggnader
            skulle komma att få ett samlat ansvar för all information om energisparande
            i bostäder och vissa lokaler. Bostadsverkets uppbyggnad med en
            regional organsiation — länsbostadsnämnderna — angavs ge goda
            förutsättningar för att ta över ESK:s energisparinformation beträffande
            byggnader och vissa lokaler. Bostadsstyrelsens energiinforma-
            tion riktar sig bl. a. till länsbostadsnämnder, kommunala förmedlingsorgan,
            energirådgivare, branschorganisationer, bostadsförvaltare, fastighetsägare
            och hyresgäster. Statens planverk förutsattes i skrivelsen även
            i fortsättningen ha ansvaret för informations- och utbildningsinsatser
            för yrkesverksamma personalgrup- per som har ett avgörande inflytande
            på energihushållningen i byggandet och den byggda miljön. Beträffande
            behov av samordning anförde de båda verken att det är särskilt
            viktigt att åstadkomma en samordning av de informations- och utbildningsinsatser
            som riktar sig till de kommunala energirådgivarna och besiktningsmännen
            på kommunal nivå för att åstadkomma ett mera integrerat synsätt
            på bedömningen av olika energisparåtgärder med hänsyn till såväl
            ekonomiska som tekniska aspekter. I regleringsbrev den 17 juni
            1982 gavs närmare uppgifter om bl. a. hur
          </p>
          <pb facs="riksdagen-motions-pdf/data/198283/mot_198283__1572/mot_198283__1572-002.pdf"/>
          <fw xml:id="i-WoCPwgaEFgsVckWT4Lhpqi">
            Mot. 1982/83:1572 17
          </fw>
          <p xml:id="i-FmM2zm5huCPqfV2oyQVjG9">
            bostadsstyrelsen och planverket skulle disponera de medel (ca
            12,1 milj. kr.) som riksdagen anvisat för utbildning och information
            m. m. i energifrågor huvudsakligen avseende bostadsdepartementets
            verksamhetsområde. Tårets budgetproposition (bil. 13 s. 93-94)
            anger bostadsministern att han i annat sammanhang ämnar föreslå
            regeringen att uppdra åt de myndigheter m. fl. som är engagerade
            i informations- och utbildningsfrågor på energiom- rådet att i
            ett gemensamt förslag redovisa den närmare uppläggningen av samordningar
            av insatserna. Det förefaller oss därvid naturligt att dessa insatser
            utgår från den gemensamma redovisning som gjorts av bostadsstyrelsen
            och planverket. Vad som här förordats om utgångspunkten för den
            kommande översynen bör riksdagen som sin mening ge regeringen
            till känna. I bostadsdepartementets bilaga till budgetpropositionen
            förordas under anslaget Vissa energisparande åtgärder inom bostadsbeståndet
            m. m. (anslag B 17) att riksdagen medger att beslut om bidrag
            till kommunerna m. fl. för rådgivnings- och besiktningsverksamheten
            m. m. inom bostadsom- rådet får meddelas inom en ram av 158 milj.
            kr. under budgetåret 1983/84. I likhet med vad som gäller f. n.
            föreslår bostadsministern att medlen bör kunna användas både till
            den besiktnings- och rådgivningsverksamhet som bedrivs av kommunerna
            och till motsvarande verksamhet som de större bostadsorganisationerna
            eller de större fastighetsförvaltarna genomför i egen regi. Det
            bör enligt vår uppfattning även övervägas om inte också medel
            inom oförändrad ram bör kunna avsättas för en regional samordning
            av den kommunala besiktnings- och rådgivningsverksamheten i länsbostadsnämn-
            dens regi. Denna regionala organsiation borde vara lämplig för
            målgrupps- inriktade insatser till kommuner, fastighetsägare,
            bostadsföretag m. fl. Nämnderna bör också kunna stödja de kommunala
            energirådgivarna i deras verksamhet ute på fältet. Även vad som
            anförts om utvidgning av länsbo- stadsnämndernas regionala samordningsansvar
            bör regeringen underrättas om. Med hänvisning till det ovan anförda
            hemställs 1. att riksdagen som sin mening ger regeringen till
            känna vad i denna motion förordats om utgångspunkten för den kommande
            översynen avseende informations- och utbildningsfrågor beträffande
            energiområdet såvitt avser bostadsdepartementets verksamhetsområde,
            2. att riksdagen som sin mening ger regeringen till känna vad
            i denna motion förordats om länsbostadsnämndernas regionala samordningsansvar
            beträffande energirådgivningen m. m.
          </p>
          <p xml:id="i-Bc9fYP4QCEeLuVzkJ4BJEi">
            Stockholm den 25 januari 1983
          </p>
          <p xml:id="i-6nN3Pk1FJo4B8M8jF1BfRY">
            LARS ULANDER (s) BO FORSLUND (s)
          </p>
        </div>
      </div>
    </body>
  </text>
</TEI>
