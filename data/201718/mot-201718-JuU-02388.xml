<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-02388">
  <teiHeader>
    <fileDesc>
      <titleStmt>
        <title>Utökat uppdrag för barnahusen</title>
        <author corresp="i-8FETPvGK3JaS14fho6976e i-X9jqcGenibr5tWEbnZgddm">av Stefan Nilsson och Annika Hirvonen Falk (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2388 av Stefan Nilsson och Annika Hirvonen Falk (båda MP)</title>
          <idno type="rdwebb">H5022388</idno>
          <rs type="number">2388</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5022388/text</ref>
          <ref type="dokument_url_html">http://data.riksdagen.se/dokument/H5022388</ref>
          <ref type="dokumentstatus_url_xml">http://data.riksdagen.se/dokumentstatus/H5022388</ref>
          <ref type="docx">http://data.riksdagen.se/fil/67AF6EFC-235F-4923-8971-B6571E8575A2</ref>
          <ref type="pdf">http://data.riksdagen.se/fil/0D815923-6C89-497B-A456-81F9DF331193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8FETPvGK3JaS14fho6976e</idno>
            <name>Stefan Nilsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CoSCAXirqjMkFx5tkXtvKX" type="signed"/>
        <correspContext corresp="i-CoSCAXirqjMkFx5tkXtvKX">
          <note type="signatory" corresp="i-8FETPvGK3JaS14fho6976e"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-N1C4Nj6ub7fJhtan7W1FUv" type="submitted">
          <date when="2017-10-04"/>
          <time when="12:01:36"/>
        </correspAction>
        <correspAction xml:id="i-PxFcBuiwkUNnUZJK3UAD5T" type="reviewed">
          <date when="2017-10-04"/>
          <time when="12:55:35"/>
        </correspAction>
        <correspAction xml:id="i-CAuTMXw24XXbzwPUVJCuc9" type="referred">
          <date when="2017-10-13"/>
        </correspAction>
        <correspAction xml:id="i-GiswKikb1Uv8xPCq6QtfSK" type="assigned">
          <date when="2018-10-23"/>
          <time when="14:32:37"/>
        </correspAction>
        <correspContext corresp="i-GiswKikb1Uv8xPCq6QtfSK">
          <ref type="assignedTo">Justitieutskottet</ref>
        </correspContext>
        <correspAction xml:id="i-QPd7a3xsTjU4kY4229Xek6" type="behandlas_i"/>
        <correspContext corresp="i-QPd7a3xsTjU4kY4229Xek6">
          <ref type="uppgift">2017/18:JuU17</ref>
          <ref type="ref_dok_id">H501JuU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU17</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RDZejpjtGUqUnZBjYGqCKd" type="behandlas_i"/>
        <correspContext corresp="i-RDZejpjtGUqUnZBjYGqCKd">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5dtVavffAU95braYFWcfdU" type="motHeader">
        <div xml:id="i-SpgWHt4cjiKgM1fEMEAYBE" type="motTitle">
          Motion till riksdagen 2017/18:2388 av Stefan Nilsson och Annika
          Hirvonen Falk (båda MP) Utökat uppdrag för barnahusen
        </div>
      </div>
      <div xml:id="i-AH34JFWd3CGQctB9p1eoas" type="motBody">
        <div xml:id="i-Bnf2sQYcMnr24VE5fhp1c9" type="motProposal" subtype="förslag">
          <head xml:id="i-3kxAhydZT76BPcwqZ77SHo">
            Förslag till riksdagsbeslut
          </head>
          <list xml:id="i-VHTrdPHo6C5bHaUERXUbJY" style="ol">
            <item xml:id="i-L8v5Frm2xiQrfSNMkhxxeU">
              Riksdagen ställer sig bakom det som anförs i motionen om ett
              utökat antal barnahus och tillkännager detta för regeringen.
            </item>
            <item xml:id="i-JQENN7NLmLDtcewcabwNcQ">
              Riksdagen ställer sig bakom det som anförs i motionen om barnpsykiatriskt
              stöd och behandling i barnahusens uppdrag och tillkännager detta
              för regeringen.
            </item>
            <item xml:id="i-VtSzGXrhD5q75SEQwubcqd">
              Riksdagen ställer sig bakom det som anförs i motionen om att
              tydliggöra barnahusens målgrupp och tillkännager detta för regeringen.
            </item>
          </list>
        </div>
        <div xml:id="i-CCD87odo3z8FwBiZXNbVxu" type="motContent">
          <head xml:id="i-RrvikubQB38tL9dTnqA49x" type="h1">
            Motivering
          </head>
          <p xml:id="i-2Mg2K559kMV9Wy87k1phEZ">
            En viktig grön ingång till människor som har det svårt är att
            sätta den det handlar om i centrum, minimera spill av resurser
            och se till att människor inte ”faller mellan stolarna” som man
            brukar säga. Utifrån den här ingången vill vi t ex inrätta ett
            socialförsäkringssystem som ger stöd utifrån principen ”en dörr
            in”, vi vill att brukare och patienter ska vara i centrum för
            hur vård och insatser utformas och att den enskildes synpunkt
            och vilja ska vara det man utgår ifrån. Det är då det blir bra,
            och ofta också betydligt enklare och mer kostnadseffektivt.
          </p>
          <head xml:id="i-XP5mkNSJx5BH6YuE6rJWF5" type="h2">
            Barnahusen
          </head>
          <p xml:id="i-UG2mSBrWEtpE9ebXjefwDn">
            Barnahusen bedriver en extremt viktig verksamhet. Att barnen
            som utsatts för våld och övergrepp är i centrum och myndighetspersoner
            som utreder kommer till barnen i stället för tvärtom är en lika
            enkel som genial utgångspunkt. Fler verksamheter bör ta efter
            den grundtanken.
          </p>
          <p xml:id="i-22TqikfFEXWuAUQqiVSaJY">
            2015 fanns det 30 barnahus i landet som tillsammans täcker 60
            procent av kommunerna och 80 procent av Sveriges barn.
          </p>
          <p xml:id="i-CxmqBQ5qizrgGXiMGB8ioq">
            Miljöpartiet, såväl som andra partier, har vid ett antal tillfällen
            motionerat om vikten av att det inrättas fler barnahus. Våren
            2013 gjordes ett tillkännagivande i riksdagen bland annat utifrån
            en miljöpartistisk motion där man uppmanar regeringen att stimulera
            myndigheternas arbete med att inrätta fler barnahus, och att det
            bör finnas minst ett i varje län. I tillkännagivandet sades också
            att regeringen även bör arbeta för att barnahusens uppdrag ska
            omfatta barn upp till 18 år, att barnahusens verksamhet utvecklas
            genom forskning och samverkan samt att verksamheten utvärderas.
            Det är glädjande att det verkar finnas en bred samsyn i dessa
            viktiga frågor.
          </p>
          <p xml:id="i-7auGAu8iuMCrE9V2MmpDVS">
            Att det finns nationella riktlinjer för samverkan i barnutredningar
            och kriterier för verksamheten i barnahusen har skett genom tidigare
            regerings uppdrag till Rikspolis­styrelsen, i samverkan med Åklagarmyndigheten,
            Socialstyrelsen och Rättsmedicinal­verket. Frågan om hur många
            barnahus det ska finnas och var dessa ska vara lokaliserade har
            dock varit en fråga för de berörda myndigheterna att bedöma och
            besluta om.
          </p>
          <p xml:id="i-CM6VXYDgqYwqtQY3KsfFJv">
            Arbetet pågår, men vi vill återigen trycka på vikten av att ge
            alla barn i landet som behöver det stöd som barnahusen kan innebära.
          </p>
          <head xml:id="i-6c6r1KgDanerWLXF6RY9sX" type="h2">
            Bristande struktur för barnpsykiatriskt stöd till våldsutsatta
            barn
          </head>
          <p xml:id="i-MQN6FqVUd7wLRytRohHyCN">
            För barn som har varit utsatta för våld eller andra övergrepp,
            eller är brottsoffer i familjer där våld förekommer, är den rättsliga
            processen och hur den fungerar mycket viktig. Men en väldigt viktig
            del är också att få stöd och behandlingsinsatser för att bearbeta
            upplevelser och den situation de har levt i. Inte minst för att
            gå vidare i livet utan de psykiska skador som annars riskerar
            att finnas kvar och visa sig på olika sätt. I dagsläget ser det
            väldigt spretigt ut när det gäller insatser, huruvida stöd över
            huvudtaget ges, av vilken aktör och i vilken omfattning.
          </p>
          <p xml:id="i-CXW8hRBpFXNRZiQsLLLY3w">
            Ibland är det BUP som tar hand om frågorna, ibland är det andra
            insatser i kommunen och ibland hänvisas till s.k. ”Trappanverksamhet”,
            som kan ge stöd men som inte är en behandlingsinsats. Det är inte
            alltid barnens behov som avgör vilken insats som ges, det kan
            också vara hur man i respektive kommun/landsting valt att organisera
            stödet.
          </p>
          <p xml:id="i-527wmBsyuhftEbtPWWxSoE">
            Oklarheten gör att mycket energi och tid går till spillo och
            för det enskilda barnet är det inte bra att behöva vänta eller
            få stöd som inte är så bra som det borde vara. Detta är också
            något som lyftes av utredare Carin Götblad i utredningen (SOU
            2014:49) där hon konstaterar: ”Barn som lever med våld har svårt
            att få hjälp att bearbeta psykisk ohälsa. Barn- och ungdomspsykiatrin
            fungerar inte tillräckligt på många håll med långa väntetider.
            Det finns även brister med att erbjuda barn kris- och stödsamtal.
            Barns behov av information, råd och stöd uppfylls inte”.
          </p>
          <p xml:id="i-WXDCvcafo5ejDtkaWNhJ1u">
            2014 presenterade IVO ett uppdrag där en tillsyn av kommunernas
            arbete med våldsutsatta kvinnor och barn som bevittnat våld ingick.
            Rapporten ger en tydlig bild av hur otillräcklig situationen är.
            När Rädda Barnen 2013 gjorde en kvalitetsgranskning av de då 23
            svenska barnahusen var en av de brister som framhölls hälso- och
            sjukvårdens och BUP:s medverkan i barnahusen. Lokal samverkan
            och lokala överenskommelser var enligt författarna inte ett tillräckligt
            kraftfullt verktyg för att säkerställa att barn får rätt till
            vård och behandling över hela landet.
          </p>
          <head xml:id="i-5yoYiVYxwVGrMor1Sk9wTu" type="h2">
            Barnpsykiatriskt stöd och behandling i barnahusens uppdrag
          </head>
          <p xml:id="i-V5ati3CsJxXzTh6gwNW4x2">
            Vi anser att man bör bygga vidare på barnahusets grundtankar
            – att barnet ska vara i centrum. Hela problematiken för barnet
            hänger ihop – det är inte bara den rättsliga processen och krisstöd
            utan i lika hög grad det psykosociala stödet och behandlingen
            efteråt. För barnet är det dessutom de insatserna som verkligen
            kan göra skillnad. Att få må bättre, få verktyg för framtiden
            och förstå vad det har varit med om.
          </p>
          <p xml:id="i-HAPtK81AeqqxaNRWD6aCfC">
            På barnahuset finns den samlade expertisen, kunskapen och förståelsen
            för brottens karaktär och vad det betyder för barnen. Därför anser
            vi att det vore följdriktigt och naturligt att bygga på barnahusens
            uppdrag till att även innefatta behandlingsinsatser.
          </p>
          <p xml:id="i-YHtL7i1iVcSVozCNHP8rn9">
            Förutom att det skulle vara bättre för barnen praktiskt skulle
            det också öka kvaliteten i insatser och förmodligen minska de
            administrativa och organisatoriska problem som det delade uppdraget
            mellan socialtjänst och BUP idag innebär.
          </p>
          <p xml:id="i-DJFYWU9CXWzdD4WaQXc3Vw">
            På vissa barnahus har man redan barnpsykiatrisk expertis anställd
            för att erbjuda stöd och behandling. Vi anser att det bör fungera
            så på alla och höra till barnahusens funktion och uppdrag. Vi
            anser att alla barn som själva är utsatta för våld eller är brottsoffer
            genom att leva i familjer med våld ska erbjudas behandlingsinsatser
            som utgår från barnahusen. Därmed ska barnen inte heller behöva
            slussas runt mellan andra aktörer och alla ska veta att det är
            till barnahuset man ska vända sig.
          </p>
          <head xml:id="i-VcBSr77akkviJbCaDDRU4m" type="h2">
            Tydliggör barnahusens målgrupp
          </head>
          <p xml:id="i-MHS4ZBfQww2MsXMU4oohyd">
            Alla barnahus tar i dagsläget inte emot barn som enbart bevittnat
            våld och själva inte varit våldsutsatta. Även om barn som bevittnat
            våld många gånger också är våldsutsatta behöver det bli tydligt
            att det ska räcka att själv ha bevittnat våld, och därigenom vara
            ett brottsoffer, för att ingå i barnahusens målgrupp. Även barn
            som själva är förövare behöver tydligt ingå i målgruppen.
          </p>
        </div>
        <div xml:id="i-UpkRiLgtC4KufuLAWRR99U" type="signatureBlock">
          <list xml:id="i-92E9yPFUvYkW3VpHLMtiBL">
            <item xml:id="i-HzgWw5mBDLEqpov3vmaSXY" who="i-8FETPvGK3JaS14fho6976e" type="signature">
              Stefan Nilsson (MP)
            </item>
            <item xml:id="i-Q1BKWPSjSwRxaLb95c1bow" who="i-X9jqcGenibr5tWEbnZgddm" type="signature">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
