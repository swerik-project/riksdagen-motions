<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-04072">
  <teiHeader>
    <fileDesc>
      <titleStmt>
        <title>med anledning av prop. 2017/18:183 En gymnasieutbildning för alla</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L, M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4072 av Christer Nylander m.fl. (L, M, C, KD)</title>
          <idno type="rdwebb">H5024072</idno>
          <rs type="number">4072</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5024072/text</ref>
          <ref type="dokument_url_html">http://data.riksdagen.se/dokument/H5024072</ref>
          <ref type="dokumentstatus_url_xml">http://data.riksdagen.se/dokumentstatus/H5024072</ref>
          <ref type="docx">http://data.riksdagen.se/fil/A0F71941-AA6C-467D-911A-6F5E80AECAEA</ref>
          <ref type="pdf">http://data.riksdagen.se/fil/E8A2B2ED-A8B2-41D4-9B88-0D717234F6EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Xg3Fuo3hCKdsGNLCEUASNZ" type="basedOn"/>
        <correspContext corresp="i-Xg3Fuo3hCKdsGNLCEUASNZ">
          <ref>Proposition 2017/18:183</ref>
        </correspContext>
        <correspAction xml:id="i-MywwF5HvPo5xKATZgLEooE" type="signed"/>
        <correspContext corresp="i-MywwF5HvPo5xKATZgLEooE">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-BuUqo8LCPqXrZDmVcsUJJU" type="submitted">
          <date when="2018-04-04"/>
          <time when="16:34:23"/>
        </correspAction>
        <correspAction xml:id="i-DegCjFZNkAVAtRBH8SUmsQ" type="reviewed">
          <date when="2018-04-09"/>
          <time when="14:56:01"/>
        </correspAction>
        <correspAction xml:id="i-PHMbHGczvX83EfPkHAHJNe" type="dismissed">
          <date when="2018-04-10"/>
        </correspAction>
        <correspAction xml:id="i-E4EkBecLV8bjfc1Dirq9k7" type="referred">
          <date when="2018-04-11"/>
        </correspAction>
        <correspAction xml:id="i-4GYYRMAzpeefn4V29G5Kmj" type="assigned">
          <date when="2018-05-23"/>
          <time when="17:20:25"/>
        </correspAction>
        <correspContext corresp="i-4GYYRMAzpeefn4V29G5Kmj">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-UXjfPCRyJ1Zv8EPZSVQxRC" type="behandlas_i"/>
        <correspContext corresp="i-UXjfPCRyJ1Zv8EPZSVQxRC">
          <ref type="uppgift">2017/18:UbU27</ref>
          <ref type="ref_dok_id">H501UbU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU27</ref>
          <ref type="ref_dok_titel">Samling för skolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-cipPbtcApxVVPGKE6NGvc" type="behandlas_i"/>
        <correspContext corresp="i-cipPbtcApxVVPGKE6NGvc">
          <ref type="uppgift">2017/18:UbU23</ref>
          <ref type="ref_dok_id">H501UbU23</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU23</ref>
          <ref type="ref_dok_titel">En gymnasieutbildning för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ACbgP2izC3kMDB8MdGuVd3" type="motHeader">
        <div xml:id="i-B3kSaHrvLpoM3b3B1BuawG" type="motTitle">
          Motion till riksdagen 2017/18:4072 av Christer Nylander m.fl.
          (L, M, C, KD) med anledning av prop. 2017/18:183 En gymnasieutbildning
          för alla
        </div>
      </div>
      <div xml:id="i-EGQ8itnn9VCVrGJahTfNXw" type="motBody">
        <div xml:id="i-4QKJu5qGa38Gp377qvkSsr" type="motProposal" subtype="förslag">
          <head xml:id="i-fzSsYb3Xy78oCnwxSNmeY">
            Förslag till riksdagsbeslut
          </head>
          <list xml:id="i-WVghvwNGUGvneZUD8TLaWk" style="ol">
            <item xml:id="i-M3Ausr2XzoLkpCgUJCgZUL">
              Riksdagen avslår proposition 2017/18:183 i den del som gäller
              att alla elever på gymnasiet ska ha en mentor.
            </item>
            <item xml:id="i-QnuaWZkpj6JMV3NxoFHZWm">
              Riksdagen ställer sig bakom det som anförs i motionen om utökade
              åtgärder för att motverka frånvaro och tillkännager detta för
              regeringen.
            </item>
            <item xml:id="i-XBbxWr5C1dsJPCCe9dwJBq">
              Riksdagen avslår proposition 2017/18:183 i den del som gäller
              undantag för elever från introduktionsprogram från vissa behörighetskrav
              till högskoleförberedande program.
            </item>
          </list>
        </div>
        <div xml:id="i-Pca5zaviyaKBkxrbgAnHPa" type="motContent">
          <head xml:id="i-P4iKBkMJgJf5VoJYFS7PsP" type="h1">
            Alla elever på gymnasiet ska ha en mentor
          </head>
          <p xml:id="i-6uZ8dbAgnioSD61zCo3eGC">
            Regeringen föreslår att varje elev i gymnasieskolan och gymnasiesärskolan
            ska ha en mentor som ska följa elevens kunskapsutveckling och
            studiesituation med utgångspunkt i elevens utbildning som helhet.
            Mentorn ska uppmärksamma om eleven kan behöva särskilt stöd och
            i så fall skyndsamt informera berörd skolpersonal.
          </p>
          <p xml:id="i-HcrKRv3QYAak1oMdfKMYNq">
            Flera remissinstanser har synpunkter på förslaget. Statskontoret
            avstyrker förslaget och menar att en reglering av mentorsfunktionen
            är ett exempel på en statlig reglering av skolans arbetssätt som
            inte nödvändigtvis underlättar arbetet för att stödja alla elever
            och att regleringen minskar möjligheterna till lokal och individuell
            anpassning. Även Täby kommun anser att förslaget minskar rektorns
            möjlighet att fördela resurser, utveckla arbetssätt och organisera
            skolan på det sätt som motsvarar elevernas behov.
          </p>
          <p xml:id="i-V5dxKVV3Zu2RfjaFcqjEML">
            Alliansen anser att det är viktigt att alla elever i gymnasieskolan
            får det stöd som de behöver för att planera och genomföra sina
            studier. Som Statens skolinspektion påpekar är mentorskapet redan
            i dag en väl etablerad funktion i gymnasieskolan. Det är därmed
            fortsatt viktigt att värna rektorns möjlighet att organisera mentorskapet
            utan onödig detaljstyrning via lag. Regeringens förslag i denna
            del bör därmed avslås.
          </p>
          <head xml:id="i-EvgUJ9YKGtpnEEauHKJJYb" type="h1">
            Rektorns ansvar att utreda upprepad eller längre frånvaro bör
            förtydligas
          </head>
          <p xml:id="i-6SYLi7MRRGmP7PJV1Rc6zu">
            Regeringen föreslår att rektorn vid en elevs upprepade eller
            längre frånvaro i gymnasieskolan och gymnasiesärskolan ska se
            till att frånvaron skyndsamt utreds, oavsett om det är fråga om
            giltig eller ogiltig frånvaro. Alliansen välkomnar förslaget men
            anser att det krävs fler åtgärder för att säkerställa att rätt
            åtgärder sätts in när en elev är frånvarande från skolan. I likhet
            med utredningen Saknad! Uppmärksamma elevers frånvaro och agera
            (SOU 2016:94) anser vi att regeringen bör återkomma med förslag
            som säkerställer att alla skolor har en plan för hur frånvaro
            åtgärdas. Det borde vara en självklarhet att alla skolor har en
            tydlig åtgärdstrappa för att säkerställa att åtgärder sätts in
            när eleven är frånvarande, oavsett vilken typ av frånvaro det
            är. Återkommande frånvaro är ofta en varningssignal om att någonting
            är på väg att gå snett. Det kan handla om allt från kränkningar
            och trakasserier till psykisk ohälsa, utanförskap och brister
            i skolans anpassning och stöd. Då måste skolan ha en plan för
            vad som behövs för att eleven ska kunna komma tillbaka.
          </p>
          <p xml:id="i-G7dLqnwTGrRraqUHjkRM23">
            Regeringen bör också återkomma med förslag på skärpta regler
            så att skolan uppmärksammar, registrerar och analyserar både giltig
            och ogiltig frånvaro vid varje lektion. Vid sjukdomar och exempelvis
            trakasserier finns det ofta tydliga regler för hur en arbetsgivare
            ska hantera olika situationer. Åtgärder ska sättas in omedelbart.
            Skolan kan jämställas med en arbetsplats, men för barn. Regelverket
            i skolvärlden behöver dock förtydligas, så att det finns tydliga
            krav på att skolorna följer upp elevers frånvaro redan från dag
            ett. Ogiltig frånvaro måste få en omedelbar reaktion och leda
            till åtgärder.
          </p>
          <p xml:id="i-RYMVfTL1zpgixYjs1gWpci">
            Regeringen bör också säkerställa att det samlas in nationell
            statistik om frånvaro. För arbetslivet finns också statistik på
            nationell nivå, exempelvis sjuktalen som mäter sjukdagar bland
            yrkesarbetande. Motsvarande nationell statistik saknas för skolan,
            vilket gör det svårare att se tendenser och hitta goda exempel.
            Dessutom visar en undersökning från rapporten Skolans tomma stolar,
            som genomförts av Sifo på uppdrag av den ideella föreningen Prestationsprinsen,
            att bara drygt 50 procent av kommunerna samlar eller får löpande
            statistik från grundskolorna gällande elevfrånvaro. Det saknas
            helt enkelt jämförbara siffror. Vi menar att exempelvis Skolverket
            skulle kunna ansvara för statistiken.
          </p>
          <head xml:id="i-BFBmthZgRRgU5FGHe3jT3r" type="h1">
            Elever på introduktionsprogrammet som är 19 år ska undantas från
            max två ämnen gällande behörighetskravet till högskoleförberedande
            program
          </head>
          <p xml:id="i-PoA3fMuP93U3ces4HYbAdU">
            Regeringen föreslår att en sökande till ett högskoleförberedande
            program som är elev på ett introduktionsprogram och som vid utgången
            av det första kalenderhalvåret det år den sökande fyllt 19 år
            saknar godkänt betyg i ett eller två av de ämnen som krävs för
            behörighet men som uppfyller övriga behörighetskrav ändå ska anses
            behörig om den sökande bedöms ha förutsättningar att klara studierna
            på det sökta programmet. Den sökande får inte sakna godkänt betyg
            i svenska eller svenska som andraspråk och måste påbörja det högskoleförberedande
            programmet senast det första kalenderhalvåret det år den sökande
            fyller 20 år. Det nya undantaget får inte heller tillämpas samtidigt
            som undantaget för godkänt betyg i engelska.
          </p>
          <p xml:id="i-KM5oHynQaz9vrkudV4RHU">
            Bland remissinstanserna anför Helsingborgs kommun att bestämmelsen
            riskerar att bygga in ett väntande i systemet då eleven genom
            passivt handlande blir behörig trots avsaknad av ett till två
            ämnen under sitt 19:e år. Andra remissinstanser framför att det
            skulle behöva tydliggöras vilka ämnen som kan undantas, vem som
            ansvarar för bedömningen och hur elevens brist på grundläggande
            kunskaper inom de ämnen som undantagits ska hanteras av gymnasieskolan.
          </p>
          <p xml:id="i-WWPYUEcCCzA69xdt8v2JsW">
            Regeringen konstaterar att många som påbörjar sin gymnasieutbildning
            på ett introduktionsprogram inte hinner uppnå behörighet till
            ett nationellt program innan de fyllt 20 år, vilket är åldersgränsen
            för att få påbörja en utbildning inom gymnasieskolan. Detta gäller
            i synnerhet nyanlända elever som påbörjat sin skolgång i Sverige
            på gymnasieskolan. Regeringen pekar vidare på att de som fyllt
            20 år aktivt behöver söka sig till vuxenutbildning för att fullfölja
            sina studier men att endast en fjärdedel av de elever som vid
            19 års ålder går på ett introduktionsprogram fortsätter till vuxenutbildning
            eller folkhögskola.
          </p>
          <p xml:id="i-Cg7WBoowwubFiND5wDctYN">
            Alliansen anser att det finns risk för att bedömningen av vilka
            elever som får rätt att påbörja en gymnasieutbildning med stöd
            av den nya undantagsbestämmelsen blir ojämlik och svår att följa
            upp då det inte framgår vem som ska vara ansvarig för bedömningen
            och vad bedömningen ska grunda sig på. Dessutom är konsekvenserna
            av att gymnasieskolan får fler elever utan kunskaper som når upp
            till de ordinarie kunskapskraven inte redogjorda för. Ett ökat
            antal elever som inte nått kunskapsmålen i grundskolan ökar behovet
            av lärare och särskilt stöd i gymnasieskolan, annars finns risk
            för att resurserna inte räcker till och att eleverna inte får
            det stöd de har rätt till.
          </p>
          <p xml:id="i-WY9KEaFZCoVdDyyqZZrcQ9">
            Dagens introduktionsprogram fungerar inte tillfredsställande.
            Nyanlända elever fastnar ofta på programmet språkintroduktion
            där de ägnar sig åt svenska och att läsa in grundskolans ämnen.
            En utvärdering från Skolverket (2016) visar att endast 30 procent
            av eleverna har gått vidare till ett nationellt gymnasieprogram
            tre år efter att de började på språkintroduktion. Nästan hälften
            hade slutat gå på gymnasiet helt och hållet. Alliansen anser inte
            att sänkta behörighetskrav till gymnasieskolan är lösningen på
            att stora grupper elever saknar grundskolekunskaper och att de
            befintliga introduktionsprogrammen inte fungerar tillfredsställande.
            Regeringens förslag gällande undantag i max två ämnen för att
            nå behörighet till ett högskoleförberedande program för den som
            fyllt 19 år bör därmed avslås.
          </p>
          <head xml:id="i-Bq2xRGhsAJaDvZqkSHufhr" type="h1">
            Tillkännagivande om ordningsomdömen
          </head>
          <p xml:id="i-4vZ81euCuQXdJbMGM7D7hE">
            I propositionen behandlas riksdagens tillkännagivande om att
            regeringen ska vidta åtgärder för att skolor ska kunna ge elever
            på gymnasiet och högstadiet ett skriftligt ordningsomdöme (bet.
            2014/15:UbU11 punkt 3, rskr. 2014/15:201). Enligt regeringens
            bedömning kan skriftlig dokumentation, av den typ tillkännagivandet
            avser, upprättas inom ramen för en individuell utvecklingsplan
            i grundskolan. Alliansen anser dock inte att regeringen vidtagit
            tillräckliga åtgärder för att säkerställa att skolor ska kunna
            ge elever på gymnasiet och högstadiet ett skriftligt ordningsomdöme.
            Alliansens syn är därmed att riksdagens tillkännagivande om skriftliga
            ordningsomdömen inte är färdigbehandlat.
          </p>
        </div>
        <div xml:id="i-KxFCvXSYD3bjzgHvysDnZQ" type="motSignatures">
          <list xml:id="i-JLa5MqTQZ1FZrF71JmeQEr">
            <item xml:id="i-Fr6TCwRXz1XidAatczNKhK">
              Christer Nylander (L)
            </item>
            <item xml:id="i-7nu27U1jSDDVZnHifc78yg">
              Erik Bengtzboe (M)
            </item>
            <item xml:id="i-7ZhDUAitXKo1xY9fYxztNT">
              Ulrika Carlsson i Skövde (C)
            </item>
            <item xml:id="i-2izN58L9tm4p6Ln5adUdeA">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
