<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--fk--00450">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__450/mot_1959__fk__450-001.pdf"/>
      <fw xml:id="i-48rebYtAb9u5eEfDrF754L">
        Motioner i Första kammaren, nr 450 år 1959 13
      </fw>
      <div xml:id="i-FJGSbHFXv5DfXo4zfCM4pX" type="motHeader">
        <div xml:id="i-UzWyqZAXhz56dnPpFTCLFR" type="motTitle"/>
        <div xml:id="i-Tj7XnjoSVgNnVZJcpSRkWQ" type="motSubmissionInfo"/>
      </div>
      <div xml:id="i-BbWZhqm2vFFmgZQoCEX6EQ" type="motBody">
        <div xml:id="i-9h7TTso7wnH8YdFaLxaMD2">
          <p xml:id="i-3vtgAkFdCQXhg8NSF6Qdd5">
            Nr 450
          </p>
          <p xml:id="i-RKUGcoDv44p4iAvNcea3R4">
            Av herr Larsson, Sigfrid, m. fl., i anledning av Kungl. Maj:ts
            proposition angående ny organisation för civilförsvaret, m.m.
          </p>
          <p xml:id="i-F6sZpm72GNN4CH7oPtDcPW">
            Propositionen nr 114 om civilförsvarets organisation kan i många
            stycken hälsas med tillfredsställelse. I det totala krigets tidevarv
            får skyddet och försvaret av hemorten icke eftersättas. Det var
            också i en allt starkare känsla av att denna del av totalförsvaret
            måste rustas upp och effektivise- ras samt anpassas efter nutida
            förhållanden, som initiativet togs till 1953 års civilförsvarsutredning,
            vars i fjol avlämnade betänkande utgör det väsentliga underlaget
            för Kungl. Maj:ts nu framlagda proposition. På en punkt synes
            dock propositionens organisationsförslag icke tillfredsställande,
            nämligen i vad avser de s. k. undsättningskårernas utrustning.
            Det är utan tvivel en riktig strävan i propositionen, att vi inom
            civilför- svaret får en kvantitativ nedskärning men kvalitativ
            förstärkning, bl. a. i formen av tillkomsten av väl utbildade
            och snabba civilförsvarskolonner. I propositionen räknar man med
            20 militärt organiserade regionala kårer under befäl av reservofficerare.
            Dessa undsättningskårer har tänkts bli synnerligen rörliga och
            redo till insatser inom relativt vidsträckta områden. Personalen
            avses bli vapenföra värnpliktiga, allt i allt cirka 10 000. I
            sitt yttrande över civilförsvarsutredningens betänkande konstaterade
            ÖB med särskilt eftertryck, att det är »nödvändigt att undsättningskårerna
            beväpnas». Hans övertygande motiv för denna allvarliga understrykning
            är främst följande: Kårerna, som avses bestå av reservofficerare
            och vapen- utbildade, fullt vapenföra värnpliktiga, kommer att
            vara uniformerade samt förflyttas och förläggas på samma sätt
            som militära förband. För en fiende blir det — även om han skulle
            vilja — ogörligt att skilja dessa enheter från reguljära militära
            förband eller hemvärn, och enheterna löper redan härige- nom risk
            att bli angripna. En fiende bombar våra tätorter för att bryta
            mot- ståndsviljan och tvinga oss till underkastelse. Det ligger
            i hans intresse, att undsättningskårernas arbete försvåras eller
            förhindras. Kårerna avses för insatser, som kan kräva förflyttning
            på upp till tio mil, varvid stor snabb- het krävs. Varje kår kan
            komma att rymma cirka 75 fordon. Den skadeav- hjälpande uppgiften
            kan emellertid totalt förfelas genom dröjsmål, som uppstår genom
            angrepp av exempelvis några sabotörer eller enstaka fient- liga
            patruller. All militär expertis synes enig om att man i ett framtida
            krig i mycket
          </p>
          <pb facs="riksdagen-motions-pdf/data/1959/mot_1959__fk__450/mot_1959__fk__450-002.pdf"/>
          <fw xml:id="i-JNxn5LoxjVF3bS9EZ1zp2q">
            14 Motioner i Första kammaren, nr 450 år 1959
          </fw>
          <p xml:id="i-LamrmLwPCxZab4KeSnJAAt">
            ökad omfattning har att räkna med partisanverksamhet av denna
            typ, bl. a. genom fallskärmsförband, långt bakom frontlinjerna
            och även i hemorten. Vid sådana angrepp förslår ej några tiotal
            civilförsvarspoliser per kår. Det är illusoriskt att tro, att
            dessa alltid skall kunna vara på rätt plats i rätt tid, medan
            all övrig personal står vapenlös inför angrepp. På skydd från
            reguljära militära förband går ej normalt att räkna, eftersom
            dessa måste tagas i anspråk på annat håll. Krigsmaktens resurser
            är inte tillräckliga för att säkerställa undsättningskårernas
            rörelsefrihet bakom de egentliga fronterna. Den värnpliktiga personalen
            i civilförsvarets undsättningskårer bör därför enligt ÖB få den
            beväpning, som den utbildats för och ovillkor- ligen måste disponera
            för att lösa sina uppgifter. Det kan vidare framhållas, att man
            på reservofficershåll ställt sig mycket skeptisk mot tanken på
            att göra den rörliga kårorganisationen obeväpnad och häri ser
            en risk för den erforderliga rekryteringen av kvalificerat be-
            fäl till de nya kårerna. I en ledande artikel i Tidskrift för
            Reservofficerare (nr 6/1958) uttalas bl. a.: »Det blir enligt
            vårt sätt att se svårt att tänka sig en effektiviserad organisation
            med militärt organiserade hjälpkolonner om man inte är beredd
            att beväpna åtminstone de sistnämnda. Den utveckling mot alltmer
            rörlig krigföring och både strategisk och taktisk infiltration,
            som vi nu börjat anpassa oss till i den militära verksamheten,
            kan inte lämna hemortsförsvaret opåverkat. Det är väl också troligt
            att civilförsvars- utredningen övergivit idén att de rörliga kolonnerna
            skall stå vapenlösa mot exempelvis fientliga fallskärmsjägare
            och sabotörer. Ett par tre sabo- törer med en eller annan kpist
            skulle för rundlig tid kunna totalt förlama en vapenlös fjärrkolonn
            — en enda man med en pistol skulle kunna sätta en vapenlös brandskyddsstyrka
            ur stånd att lösa en livsviktig uppgift. Mot- ståndaren gåves
            chansen att med löjligt små medel nå en mången gång enorm effekt
            i kampen om vår hemort. De reservbefäl, som man vill knyta till
            civilförsvaret, finge alldeles säkert svårt att acceptera en sådan
            ordning.» På denna punkt synes opinionen på reservofficershåll
            vara enhällig. Det är möjligt att civilförsvarspropositionens
            tanke, att de rörliga kolon- nerna skall vara vapenlösa, bygger
            på en i och för sig aktningsvärt humani- tär förhoppning, att
            ett framtida krig icke skall bli av total karaktär och så när
            som på luftangrepp lämna hemorten relativt opåverkad ungefär som
            för 15—20 år sedan. Det måste dock sägas, att en sådan bedömning
            är ett farligt önsketänkande, som går tvärt emot vad alla militära
            experter anser sig nödgade att räkna med. Tveksamheten att låta
            beväpna undsättningskårerna torde sammanhänga med civilförsvarets
            ställning i folkrättsligt sammanhang. Trots strävandena på det
            internationella planet att få till stånd en allmänt vedertagen
            uppfatt- ning om civilförsvarspersonalens folkrättsliga ställning
            i krig, exempelvis i likhet med vad som gäller för sjukvårdspersonal,
            finns det ännu icke någon mera säker bedömningsgrund härvidlag.
            Dock synes uppfattningen att civil-
          </p>
          <pb facs="riksdagen-motions-pdf/data/1959/mot_1959__fk__450/mot_1959__fk__450-003.pdf"/>
          <fw xml:id="i-MBhwPvwQgT7WKqjBcGBNRC">
            Motioner i Första kammaren, nr 450 år 1959 15
          </fw>
          <p xml:id="i-LGf2imaoHQNPRYgq5ZZGAn">
            försvarspersonal skall kunna beväpnas för personligt självförsvar
            ha en viss utbredning. Enligt vår mening får emellertid icke dessa
            omständigheter förhindra en god lösning av frågan om undsättningskårernas
            beväpning. Det är givet- vis angeläget både att folkrättsliga
            överenskommelser respekteras och att man icke utformar det svenska
            civilförsvaret på ett sådant sätt, att man därigenom kan komma
            att föregripa eller i ogynnsam riktning påverka en folkrättslig
            överenskommelse på det internationella planet. Det finns dock
            olika möjligheter att beväpna undsättningskårerna utan att några
            risker i folkrättsligt avseende behöver uppkomma. En möjlighet
            är att låta undsättningskårerna ingå som en del i det mili- tära
            försvaret. Dessas personal skulle då i folkrättsligt avseende
            få samma ställning som annan militär personal. Beträffande utbildning
            och ledning skulle den helt lyda under det militära försvaret,
            men den skulle ställas till förfogande för fullgörande av den
            civilförsvarsuppgift, som skall åvila undsättningskårerna. Ytterligare
            en möjlighet att lösa frågan om undsättningskårernas beväp- ning
            skulle vara att låta hela deras personal få samma status som civilför-
            svarspoliser och poliser. Man torde också kunna överväga att ge
            undsätt- ningskårerna samma ställning som exempelvis driftvärn.
            Personalen finge då betraktas som värnpliktigt hemvärn. Som framgår
            av propositionen skall den nya civilförsvarsordningen ge- nomföras
            under en längre tidrymd. Även om beslut beträffande undsätt- ningskårerna
            fattas av årets vårriksdag, kan inte utbildningen och upp- rättandet
            av undsättningskårerna påbörjas omedelbart. Enligt vår mening
            kan därför frågan om deras beväpning upptagas till förnyad prövning
            utan att dröjsmål därigenom uppstår. Vi förordar att en sådan
            prövning sker, varvid även folkrättslig expertis bör anlitas.
            Det sätt, på vilket beväpnings- frågan löses, bör sammanfalla
            med vad som internationellt kan anses god- tagbart ur folkrättslig
            synpunkt. Vid utformningen av vårt försvar bör ständigt beaktas
            att vi är ett litet folk med ett stort landområde att försvara.
            En förutsättning för att våra knappa försvarsresurser skall kunna
            tillvaratagas på bästa möjliga sätt är att tillgänglig personal
            inte låses fast vid en enda ensidig uppgift. En smidig anpassningsförmåga
            och möjlighet att vid behov kunna använda tillgäng- liga resurser
            för olika ändamål måste karakterisera vårt försvar. Vad det gäller
            undsättningskårerna kan dessas insatser inte avgränsas enbart
            till huvuduppgiften. De måste också kunna göra åtminstone de in-
            satser inom det totala försvarets ram, som krävs för fullgörandet
            av huvud- uppgiften. Av den anledningen bör de beväpnas. Det bör
            framhållas, att und- sättningskårernas personal kommer att rekryteras
            bland dem, som redan erhållit vapenutbildning. Rent ekonomiska
            synpunkter talar därför enligt vår mening för att undsättningskårerna
            bör beväpnas.
          </p>
          <pb facs="riksdagen-motions-pdf/data/1959/mot_1959__fk__450/mot_1959__fk__450-004.pdf"/>
          <fw xml:id="i-6iu6U2ygQEG6DWo6tLadh8">
            16 Motioner i Första kammaren, nr 450 år 1959
          </fw>
          <p xml:id="i-4gtar7qBVXS59rMGWtvE2U">
            Med stöd av vad ovan anförts får vi hemställa, att riksdagen
            vid behandlingen av propositionen nr 114 måtte besluta att i skrivelse
            till Kungl. Maj:t anhålla om prövning och förslag angående beväpning
            av de regionala undsättningskårerna i det lokala civilförsvaret
            i enlighet med vad i motionen anförts.
          </p>
          <p xml:id="i-QPxxcuCd6DtSiJHsXCTByA" type="date">
            Stockholm den 14 april 1959
          </p>
          <div xml:id="i-7ZNh6mfYt5FNaC1ZfKLcFg" type="signatureBlock">
            <p xml:id="i-LG5tASTnv6nkvyuvo1Eerc" who="unknown" type="signature">
              Sigfrid Larsson Herbert Hermansson Ivar Johansson
            </p>
          </div>
          <p xml:id="i-79mbFCQ2dRusHH94bE7Sp7">
            Emil Kihlströms Tryckeri A.-B. Stockholm 1959 590458
          </p>
        </div>
      </div>
    </body>
  </text>
</TEI>
