<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KrU-00278">
  <teiHeader>
    <fileDesc>
      <titleStmt>
        <title>Spelberoende</title>
        <author corresp="i-6nbWfYQYwqJtM2XLoDTFkR">av Ingrid Burman m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Spelberoende</title>
          <idno type="rdwebb">GR02Kr278</idno>
          <rs type="number">Kr278</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GR02Kr278/text</ref>
          <ref type="dokument_url_html">http://data.riksdagen.se/dokument/GR02Kr278</ref>
          <ref type="dokumentstatus_url_xml">http://data.riksdagen.se/dokumentstatus/GR02Kr278</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ESRv3JVuB4js5aPPttz6WE" type="signed"/>
        <correspContext corresp="i-ESRv3JVuB4js5aPPttz6WE">
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-GE8V8xQLUeUXqQYs9agnuG"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-RqaKbPSciRZjCDKwvHyfuY" type="referral">
          <date when="2003-10-15"/>
        </correspAction>
        <correspAction xml:id="i-4GZhTfrQnhXGrN2MCGqxWt" type="dismissal">
          <date when="2003-10-15"/>
        </correspAction>
        <correspAction xml:id="i-NANeCB3VgDgtPAVm3LvqwM" type="submission">
          <date when="2003-10-07"/>
        </correspAction>
        <correspAction xml:id="i-UUNUbzcAydB4M18SqbUqL9" type="assigned"/>
        <correspContext corresp="i-UUNUbzcAydB4M18SqbUqL9">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0001.pdf"/>
      <div xml:id="i-R18WGzZ8SjuM77k1Uf8KwM" type="motHeader">
        <div xml:id="i-SLNbY3CuDVdDvMPqXghNr8" type="motTitle"/>
        <div xml:id="i-Qvxex2RZf2gmnU7qX7wpYP" type="motSubmissionInfo"/>
      </div>
      <div xml:id="i-Up5jMrzbjYk6FcW1f1Tn9T" type="motBody">
        <div xml:id="i-3VjxGEoKD5msamK9ubYb7C">
          <p xml:id="i-QWxqFUwEYjvK6Dg5CMGhaP">
            2003/04 mnr: Kr278 pnr: v432
          </p>
          <p xml:id="i-TmScmJfPHXdmZnGf4bVNnZ">
            Motion till riksdagen 2003/04:Kr278
          </p>
          <p xml:id="i-Uh2ppH2hEXXyZZLAgELrVM">
            av Ingrid Burman m.fl. (v)
          </p>
          <p xml:id="i-hAgcd1pRpptT2X16H7wmm">
            Spelberoende
          </p>
          <p xml:id="i-NaLaQGtBfCUATrL2sEh4Af">
            1 Förslag till riksdagsbeslut
          </p>
          <p xml:id="i-V7gUMWDPSifqvkSM1SC7us">
            1. Riksdagen tillkännager för regeringen som sin mening vad i
            motionen anförs om kontroll av åldersgränser vid spel. 2. Riksdagen
            tillkännager för regeringen som sin mening vad i motionen anförs
            om direktiv för Svenska Spel AB. 3. Riksdagen tillkännager för
            regeringen som sin mening vad i motionen anförs om bildandet av
            en fond genom en procentuell andel av spelintäkterna.
          </p>
          <p xml:id="i-KgiYhK6Xt9XKo3mvmMZdji">
            2 Inledning
          </p>
          <p xml:id="i-49RmPRR379HkbobbaUKm4c">
            Spelberoende liknar på många sätt annat beroende, inte minst
            gäller detta att spelberoendet ökar när tillgängligheten till
            spel ökar. När spelmarknaden expanderar ökar alltså även antalet
            spelberoende. Spelberoendet går också att jämföra med en alkoholist
            och dennes sätt att planera sitt drickande, att få tag på alkohol
            och att dölja sitt beroende. På samma sätt är en spelberoende
            upptagen med att skaffa pengar, planera nästa spelomgång samt
            hindra att någon upptäcker spelandet. Denna upptagenhet med spelrelaterade
            beteenden skapar sociala konsekvenser när spelaren inte har tid
            med något annat än sitt spel. Familj, arbete och vänner blir lidande,
            och i förlängningen tappar många spelberoende kontrollen över
            situationen. Det enda han eller hon klarar av att tänka på är
            sitt spelande. En konsekvens av detta spelberoende är att skulderna
            ökar, trots att ett av syftena med spelandet var att skapa en
            välmående ekonomi. För Vänsterpartiet framstår spel om pengar
            som en social och kulturell fråga som i förlängningen kan ha en
            anknytning till drogmiljöer och kriminella subkulturer. I Sverige
            har spelexpansionen varit extrem, och i dess fotspår har många
            människor kommit till skada både psykiskt, socialt och ekonomiskt.
            Detta drabbar både de spelberoende och deras anhöriga. Forskare
          </p>
          <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0002.pdf"/>
          <p xml:id="i-VbSHqR4TVnVM95GgCHKxTW">
            2003/04:Kr278
          </p>
          <p xml:id="i-3hsKXvqseZfjfzpLmPjWy9">
            räknar med att ett spelberoende direkt drabbar omkring 2 procent
            av befolkningen. I en svensk studie av spelandets struktur har
            det visat sig att ca 5 procent av befolkningen aldrig spelar,
            att 4 procent någon gång haft spelproblem, samt att övriga spelar
            någon gång då och då för mindre summor och utan problem. Av de
            4 procent som haft problem med spelandet är det en en tredjedel
            som haft svåra problem. Det som är intressant är att grupperna
            inte är stabila, utan det sker en vandring av människor mellan
            de olika grupperna över tid. I faktiskt antal personer finns det
            ca 125 000 personer som i någon mån är beroende av spel. År 2002
            omsattes 31,8 miljarder kronor på spel. Genomsnittsspelaren använde
            500-600 kronor per år, medan storspelaren kunde använda upp till
            200 000 kronor per år. Sverige ligger, i jämförelse med länder
            som Spanien, Australien, vissa delstater i USA och Singapore,
            högt när det gäller satsningen på spel.
          </p>
          <p xml:id="i-V2AnAPHjxsUSPjRd4yZk16">
            3 Kvinnligt och manligt spel
          </p>
          <p xml:id="i-6gPness7d8vzGbGt5Cyp6n">
            Det går att påvisa att det finns skillnader i spelvanor. Vid
            en jämförelse mellan kvinnliga och manliga spelare ser man först
            att kvinnor och män spelar i nästan samma utsträckning. Nästan
            95 procent av kvinnorna hade någon gång spelat om pengar eller
            pengars värde (Rönnberg m.fl., 1999). Men det är i huvudsak män
            som spelar regelbundet och för stora belopp. Nästan hälften av
            männen har uppgivit att de spelat den föregående månaden, men
            bara en tredjedel av kvinnorna uppgav att de gjort detta. Det
            visar sig också att kvinnor spelar för mindre belopp än män. I
            genomsnitt spelar de för 112 kronor i månaden medan män spelar
            för 274 kronor, även detta enligt Rönnbergs undersökning. Av de
            ca 2 procent som kan kallas för spelare har det beräknats att
            ca 1 procent är spelberoende, patologiskt beroende, och av dessa
            är omkring 20 procent kvinnor. Det är frapperande likt proportionaliteten
            när det gäller andelen kvinnor med svåra alkoholproblem. Den manliga
            dominansen kan förklaras med att det är män som har utvecklat
            flertalet spelformer, och att de har skapats ur männens erfarenheter
            och livsvillkor. Tror vi på detta skulle män ha fler könsspecifika
            spelformer att välja mellan. Tips och spel på hästar är sådana
            spelformer. Bingo, Bingolotto och skraplotter kan mer motsvara
            kvinnors erfarenheter och livsvillkor.
          </p>
          <p xml:id="i-2XmuVMgNtjmVLujqAnfBGJ">
            Dessa spelformer passar bättre deras ekonomiska och sociala situation.
            I sin tur betyder detta att kvinnors spel begränsas av färre spelalternativ.
            För spelbolagen gäller det att få så många som möjligt att spela.
            Det finns en stor potential att vinna om de kan öka kvinnors spel.
            Spelbolagen satsar därför medvetet på att öka kvinnors spelbenägenhet.
            I reklamen appellerar de till att kvinnor genom att spela kan
            frigöra sig från den marginalisering och exploatering som många
            kvinnor är utsatta för. Det mest sannolika är att
          </p>
          <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0003.pdf"/>
          <p xml:id="i-7eiuc8dqFRPkynK7fmvxR4">
            spelbolagen kommer att lyckas och därmed öka inte enbart mäns
            utan i högre grad kvinnors spelberoende. Det är knappast en slump
            att vackra broschyrer om villavinster, sommarhusvinster och familjeresor
            jorden runt dyker upp i reklamen om vissa spel — eller att attrahera
            lågavlönade med att vinna 25 000 kronor i månaden i 25 år. Att
            det därtill ligger stora ekonomiska intressen i spel är helt klart.
            Rikslotterier ökade sin omsättning med 18 procent första halvåret
            2001. Det som kallas Folkspel, som Bingolotto, Sommarnöjet etc.,
            ökade med 11 procent, ATG med 3 procent och Svenska Spel med 12
            procent. Totalt tar staten in 18 miljarder kronor på dessa spel.
            I kontrast till detta satsas det i budgeten, för år 2002, 4 miljoner
            kronor för att motverka spelberoendet. Den insatsen kan inte räknas
            i hela promilletal, utan är 0,22 promille. Av detta går ytterligare
            någon promille till vård och behandling av spelmissbrukare. Regeringen
            har i årets budgetproposition tilldelat ytterligare 5 miljoner
            kronor för att motverka spelberoende, men även detta är i jämförelse
            med intäkter och konsekvenser av spelandet marginella satsningar.
          </p>
          <p xml:id="i-RdqQ5QmR9ZSMXQga7tfRyR">
            4 Fortgående ökning
          </p>
          <p xml:id="i-4qLRdDcyjcL7q1ewMfqb1y">
            Spelandet om pengar ökar år från och år och alltfler spelfomer
            utvecklas. Det sker också en ökning av antalet arenor där olika
            former av spel förekommer. Vi möter det i separata spelhörnor
            direkt vid entrén till matbutiken, på flyget hem när vi åker på
            charter, via Internet, TV och föreningsvärlden. Det finns en klar
            risk att spelberoendet håller på att utvecklas till en folkhälsofråga.
            Riksdagen har ett ansvar för den svenska spelpolitiken, och det
            finns en samlad majoritet för att ta spelproblematiken på yttersta
            allvar. Att hantera spelandet, med de möjligheter den nya tekniken
            för med sig, kräver inte bara kompetens och finansiella muskler
            — det krävs också insikt, vilja och integritet nog att avstå från
            potentiella ekonomiska vinster som skulle resultera i ett alltför
            högt socialt och mänskligt pris. Sådana hänsyn tror vi inte att
            aktörerna på en fri spelmarknad kommer att ta, därför är det viktigt
            med en statlig reglering av alla former för spel. För att spelandet
            inte ska leda till helt oacceptabla problem krävs det att spelbolagen
            tar sitt ansvar. De behöver samarbeta med kommuner, sociala myndigheter,
            Folkhälsoinstitutet och Spelberoendes Riksförbund. En situation
            med fri konkurrens mellan svenska och utländska aktörer skulle
            försvåra detta
          </p>
          <p xml:id="i-9E5KXroW6k96PhhkjLorXR">
            samarbete och riskera att rubba balansen. Vi menar att en demokratisk
            och social kontroll ger de bästa förutsättningarna för en ansvarsfull
            hantering av spelverksamheterna, och vi anser att det på sikt
            behöver satsas mer resurser på behandling och forskning om förebyggande
            av spelmissbruk. Ökade resurser för forskning från staten innebär
            att den forskning som bedrivs i dag, som till största delen finansieras
            via spelbolagen, kan agera fristående och öka i trovärdighet.
            Det kan också påpekas att en demokratiskt kontrollerad spelmarknad
            som i första hand är förbehållen staten och folkrörelserna är
            en modell som
          </p>
          <p xml:id="i-HVyDh81JgGUwquxuMfbakR">
            2003/04:Kr278
          </p>
          <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0004.pdf"/>
          <p xml:id="i-CEei1eJwM9S6jaeiZ13yyy">
            2003/04:Kr278
          </p>
          <p xml:id="i-BnNbxZHprM3a4pr7YnJUrw">
            tillämpas i nästan alla europeiska länder. Vänsterpartiet anser
            att det krävs skärpta regler för att motverka och försvåra för
            utländska spelbolag att etablera sig på den svenska spelmarknaden.
          </p>
          <p xml:id="i-MSUFadHXQM6Sr7pMiGCRnV">
            5 Spelproblematiken
          </p>
          <p xml:id="i-W2Dn15mtfzY3uUZwnceuNy">
            Spel om pengar har en baksida, en baksida som inte är fullt så
            glamorös som vinnarcirkeln på Solvalla eller kasinomiljön i Sundsvall
            och Stockholm. Den består av ökade insatser, växande skulder och
            anhöriga som glöms bort. Det är bara några av de beteenden som
            är typiska för spelare som passerat gränsen och inte kan sluta
            spela, trots att det är precis vad de borde göra. Det är detta
            som kallas för spelberoende. Om spelberoende är ett växande problem
            i Sverige finns det inga entydiga belägg för. Att det alltid funnits
            människor som blivit spelberoende finns det många belägg för,
            men omfattningen av problemet är inte helt känt. Problemet uppmärksammas
            ständigt i olika medier. Varje statlig utredning om spel nämner
            spelberoende som en allvarlig negativ konsekvens till följd av
            spel om pengar. De statliga kasinona uppvisar, enligt en nyligen
            gjord studie, en miljö som bidrar till att skapa en upplevelse
            av att det inte är ”pengar” som spelas bort, dvs. den sociala
            vardagsmiljön kopplas bort ur medvetandet. Behandlingshem som
            vänder sig till de spelberoende har etablerats, självhjälpsgrupper
            finns på ett antal orter runt om i landet och Folkhälsoinstitutet
            har fått särskilda medel för att bedriva preventionsarbete för
            att minska förekomsten av spelberoende.
          </p>
          <p xml:id="i-PzKHsQiNkM3tS5xzFCX11t">
            I Sverige är åldern för när en spelare med problem börjar spela
            låg, jämfört med en del andra länder. Man kan alltså misstänka
            att avsaknaden av åldersgränser samt bristande respekt för de
            åldersgränser som finns särskilt drabbar ungdomar som därmed utvecklar
            spelberoende. En test har gjorts som visar att ATG-ombud låtit
            mycket unga människor få spela med uppseendeväckande stora summor
            utan att reagera. Vänsterpartiet anser att ontrollen av åldersgränser
            vid spel måste intensifieras. Detta bör riksdagen som sin mening
            ge regeringen till känna. Vänsterpartiet föreslår att stöd och
            hjälp i olika former bör utvecklas för att behandla spelberoende.
            Det handlar om åtgärder för att både minska och örebygga spelberoende.
            Med tanke på den legala formen av spel i Sverige som nu tillåts
            växa och som innefattar storstadskasinon, är större samhällsinsatser
            mot spelandets avigsidor än mer angelägna. Det handlar om örebyggande
            insatser i form av t.ex. utbildning av vårdpersonal, utvecklande
            av självhjälpsmaterial för spelare med problem, hjälp och upplysning
            till spelares anhöriga och närstående, stöd till föreningar för
            spelberoende, allmän olkupplysning om riskerna för spelberoende,
            arbete inom den svenska spelindustrin för att utveckla mindre
            skadliga spel och ett ansvarsfullt spelande över huvud taget.
            Men det handlar också om insatser avsedda att hjälpa dem som drabbats
            av spelproblem och deras anhöriga, och att göra
          </p>
          <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0005.pdf"/>
          <p xml:id="i-Lgk1Q1DXEcT7FQzw4rUkNb">
            detta så tidigt som möjligt. Här är en telefonhjälplinje och
            utbyggnad av kompetens och resurser för korttidshjälp åt spelberoende
            i tidigt skede i kommunerna viktiga inslag. Vänsterpartiet menar
            att en större andel av spelbolagens vinster måste gå till stöd
            och hjälp för de människor som drabbas av spelandet. Centralt
            för arbetet med att förebygga och minska skadorna av spel om pengar
            är att det finns personer i vårt land med kompetens och kunskaper
            på området. Det är viktigt att det finns en oberoende och universitetsförankrad
            forskning som också har ett ansvar för kunskapsspridning. Att
            spel har en intäktssida är uppenbart. Statskassan tjänar pengar
            som kan användas till olika ändamål. Vidare får folkrörelserna,
            med olika inriktning, ett välbehövligt inkomsttillskott till sina
            aktiviteter. Medier av olika slag drar ekonomisk nytta av spel
            om pengar, då det ger ökade upplagor. Ombuden i kiosker och butiker
            är beroende av spel, och reklamindustrin tjänar pengar detta.
            Spelandets positiva effekter är lätta att finna. Men det är svårare
            att se omfattningen av de negativa konsekvenserna. I Sverige finns
            ingen bra utredning som belyser spelandets negativa konsekvenser
            i ett brett ekonomiskt och socialt samhällsperspektiv. I Sverige
            finns det inte heller någon studie om skillnaden mellan kvinnors
            och mäns spelande om pengar. Detta gäller då inte bara enskilda
            människors lidande, utan också samhällets ekonomiska kostnader.
            Spelbolagen lägger ner enorma summor, ca 1,5 miljoner kronor per
            dag, på att marknadsföra sina produkter och sitt företag. Reklamen
            för spel syns överallt, i alla medier, TV, tidningar, reklampelare
            m.m.
          </p>
          <p xml:id="i-572mHSdSXiMPC5HNXzNNXr">
            En begränsning av reklamen kring spelandet är nödvändigt, och
            det behöver utredas hur detta kan göras, inte minst med tanke
            på de unga som genom den intensiva reklam som nu förekommer rekryteras
            till spel om pengar. Vänsterpartiet har i tidigare motioner påpekat
            behovet av en parlamentarisk kommission för att få grepp om problemområdet
            och för att få örslag till åtgärder. Den skulle utreda de ekonomiska
            och sociala konsekvenserna av spel där även skillnaderna i kvinnligt
            och manligt beteende belyses. Under kommitténs arbete bör inga
            ytterligare kasinon med internationella regler för spel få etableras
            i landet. Vi anser att det finns ett behov av en kommission samt
            ett moratorium för etablering av ytterligare kasinon i landet.
          </p>
          <p xml:id="i-3DyLAUWZL6gqmEeyqENUhN">
            Det är även väsentligt att det kommer till stånd en analys av
            förhållandet mellan statens intäktssida av spel och idrottsrörelsens
            beroende av spelintäkter och det faktum att det innebär att man
            lockar alltfler att spela om pengar. Vi anser att en sådan analys
            bör komma till stånd snarast. I dag finns möjligheter att köpa
            olika spelprodukter i vilken kiosk, tobakshandel och matvarubutik
            som helst i Sverige — dygnet runt. Spel om pengar finns tillgängligt
            via Internet, som många har tillgång till. Datorn kommer förmodligen
            att utkonkurreras av annan teknik: mobiltelefonen och digital
            television. Dessa två medier har större spridning än datorer,
            de har större kapacitet och är billigare för konsumenten. Framtidens
            vadslagning kommer att lämna kiosker och butiker och göra sitt
            intåg på allvar in i varje
          </p>
          <p xml:id="i-TDjDfkofLnaM4DEcLvMirM">
            2003/04:Kr278
          </p>
          <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0006.pdf"/>
          <p xml:id="i-VLsEHwPgvnSfAXERAs7jDN">
            2003/04:Kr278
          </p>
          <p xml:id="i-2uoM7Hfa7mXzdUpTqKh1Fv">
            svenskt hem. Utbudet av olika spelprodukter har aldrig varit
            större än vad det är i dag. Som konsument har du i dag ett 30-tal
            olika produkter att välja bland. Det är spelformer som passar
            varje plånbok, varje intresse och tillfälle. Vinstnivåerna, pengarna
            tillbaka till spelarna, ökar stadigt. Införandet av jackpot är
            ett sätt att höja vinstnivåerna och intresset för att spela. En
            reglering av detta är en av vägarna till att minska spelandet.
            AB Svenska Spel saknar direktiv om hur bolaget ska informera om
            de negativa skadeverkningar spelandet åsamkar den enskilde och
            samhället. Vänsterpartiet anser därför att regeringen bör ge Svenska
            Spel liknande direktiv för sin verksamhet som Systembolaget har
            när det gäller informationen om alkoholdrycker och deras skadeverkningar.
            Detta bör riksdagen som sin mening ge regeringen till känna.
          </p>
          <p xml:id="i-QiL664LS6sbDC87C8CW9EF">
            6 En fond mot spelberoende
          </p>
          <p xml:id="i-DJx6VukApwaVYnwJpRABmr">
            Etableringen av Internetspelandet och av öppnandet av internationella
            kasinon i Sverige är oroande. Internationella utblickar visar
            att det finns uppenbara risker med kasinospel. Förutom att fler
            riskerar att bli spelberoende, finns dessutom risken att kriminalitet
            och prostitution växer fram i närheten av sådana kasinon. Detta
            är konsekvenser som kasinot i Malmö redan erfarit. Internetspelandet
            i sin tur öppnar snabbheten i spelandet, och vi vet att en kort
            tidsperiod mellan spel och resultat ökar antalet spelberoende.
            Vi är medvetna om att många människor ensamma, eller i grupp,
            uppenbart finner stor glädje och stor tjusning i sitt kontrollerade
            spelande. Vi är medvetna om att ett gemensamt spelintresse kan
            leda till god social gemenskap. Vi lägger inga moraliska eller
            värderande synpunkter på hur människor väljer att umgås. Det vi
            däremot reagerar på är den näst intill hänsynslösa marknadsföring
            som finns för spelandet, och att en försvinnande liten del av
            de totala spelintäkterna används för att öka kunskapen om spelandets
            negativa sidor. Förutom ett mer direkt statligt stöd, krävs det
            därför att ett mer direkt ekonomiskt ansvar tas ut från spelmarknaden.
            Det krävs ökat ekonomisk stöd till behandlingsinsatser, till utbildning
            och forskning om hur spelandet påverkar människor, spelreklamens
            betydelse osv. Vänsterpartiet föreslår därför att det skapas en
            fond som tilldelas medel för att ägna sig åt att utforma behandlingsprogram,
            för utbildning av terapeuter samt till forskning om spelandets
            negativa sidor. Fonden bör finansieras genom att en procentuell
            andel av de totala spelintäkterna årligen tillfaller denna fond.
            Detta bör riksdagen som sin mening ge regeringen till känna.
          </p>
          <pb facs="riksdagen-motions-pdf/data/200304/mot_200304_Kr_0278/mot_200304_Kr_0278-0007.pdf"/>
          <p xml:id="i-EJ2Bec3oNjgJMCjohLrAJb" type="date">
            Stockholm den 2 oktober 2003
          </p>
          <div xml:id="i-XEonNjzjuHmCoKMBSPT2Zr" type="signatureBlock">
            <list xml:id="i-ARNG4zmwLSdtJPTony8D6J">
              <item xml:id="i-MAf28Lywg3dh1mUTeWaLna" who="i-6nbWfYQYwqJtM2XLoDTFkR" type="signature">
                Ingrid Burman (v)
              </item>
              <item xml:id="i-Kzn946rVeAV29LWzXqsAhn" who="i-7Gy2xwC7Jyimjy9QTKnQEf" type="signature">
                Rossana Dinamarca (v)
              </item>
              <item xml:id="i-9gBCNbBLCA2F4HrfXWSjZM" who="i-5CH7vHLGXLfDB5Tn7xx95V" type="signature">
                Siv Holma (v)
              </item>
              <item xml:id="i-8uC2j9oGgbEGYtFc828Hss" who="i-WTCYyz27itjvuvffL1vZLi" type="signature">
                Elina Linna (v)
              </item>
              <item xml:id="i-FUoM63hxDnH7EJcVHRSyYA" who="i-KnfRfemwD98TyCA1A8KCeX" type="signature">
                Peter Pedersen (v)
              </item>
            </list>
          </div>
          <p xml:id="i-EB6V3KFmjqyRUeCfYZDQRE">
            2003/04:Kr278
          </p>
          <p xml:id="i-KP59zTSxpmYHRS2fYZw9zj">
            Ulla Hoffmann (v) Kalle Larsson (v) Rolf Olsson (v) Gunilla Wahlén
            (v)
          </p>
        </div>
      </div>
    </body>
  </text>
</TEI>
