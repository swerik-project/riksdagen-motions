<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00285">
  <teiHeader>
    <fileDesc>
      <titleStmt>
        <title>Förbättringar i förskolor och fritidshem</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättringar i förskolor och fritidshem</title>
          <idno type="rdwebb">GZ02Ub285</idno>
          <rs type="number">Ub285</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub285/text</ref>
          <ref type="dokument_url_html">http://data.riksdagen.se/dokument/GZ02Ub285</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub285</ref>
          <ref type="doc">http://data.riksdagen.se/fil/B4BA3B4E-DEF0-4AAF-823C-5F049B4AE579</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UttTDYrK175hDXqs5asRjE" type="signed"/>
        <correspContext corresp="i-UttTDYrK175hDXqs5asRjE">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-U3wEnZ9gWcJRzS1xcNB35y" type="numbering">
          <date when="2011-10-05"/>
        </correspAction>
        <correspAction xml:id="i-Dz9KJCXhVWYDbXFaYtgiAT" type="submission">
          <date when="2011-10-03"/>
        </correspAction>
        <correspAction xml:id="i-ESnAboBSYvFSEDGigZqx6t" type="transfer">
          <date when="2011-10-03"/>
        </correspAction>
        <correspAction xml:id="i-QPffcCdj7fkL21RFsodw6K" type="assigned"/>
        <correspContext corresp="i-QPffcCdj7fkL21RFsodw6K">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ByL7H6CT7BMUp4FdWiVdhf" type="motBody">
        <div xml:id="i-MNTPB1HyMk3NrDTok4LVS3" type="motProposal" subtype="förslag">
          <head xml:id="i-LFSgbAEbg4sT7NCqMpXbmu">
            Förslag till riksdagsbeslut
          </head>
          <list xml:id="i-FPopRN47b6A9GfDXngBQ92" style="ol">
            <item xml:id="i-YMZ3vTghv8SswfUEtY1DwC">
              Riksdagen tillkännager för regeringen som sin mening vad som
              anförs i motionen om tilläggsdirektiv till den parlamentariska
              kommitté som ska se över vinster i fristående skolor.
            </item>
            <item xml:id="i-PZSVuWGShPj1vq2NNtzhEN">
              Riksdagen tillkännager för regeringen som sin mening vad som
              anförs i motionen om kommunala förskoleavtal.
            </item>
            <item xml:id="i-Ps6zg2tW3YQkR8MWgScJZL">
              Riksdagen tillkännager för regeringen som sin mening vad som
              anförs i motionen om skyldighet för kommuner att erbjuda barnomsorg
              på obekväm arbetstid.
            </item>
            <item xml:id="i-DtzAEYX5bg2AvA1JzjtwnW">
              Riksdagen tillkännager för regeringen som sin mening vad som
              anförs i motionen om förlängning av vissa lärarexamina.
            </item>
          </list>
        </div>
        <div xml:id="i-M4xUrbj47YqqpRe1sG4AfG" type="motContent">
          <head xml:id="i-D4vqBoHuS35Jad2evfq2oK" type="h1">
            Barns behov ska gå före vinstintresse
          </head>
          <p xml:id="i-2WtPodLHgXSTYqz8GiSVDT">
            Förskolan är till för att ge kvinnor en likvärdig möjlighet som
            män att delta på arbetsmarknaden och ge barn möjligheter att utvecklas.
            I de förskolor som drivs med ett vinstintresse får barnens behov
            stå tillbaka och när kvaliteten sjunker i förskolan förflyttas
            ansvaret för omsorgen av barnen från den gemensamma välfärden
            till den enskilda föräldern, vilket oftast visar sig vara mamman.
          </p>
          <p xml:id="i-SoP43dcubzeko5ASt9CJME">
            Privata förskolor har funnits sedan förskoleverksamhet började
            etableras i slutet av 1800-talet. Även sedan förskolan blev ett
            kommunalt ansvar har det privata inslaget fortfarande funnits
            i form av enskilda huvudmän. Till och med den 1 juli 2006 kunde
            kommunerna själva planera förskoleverksamheten. Det fanns en möjlighet,
            men inte skyldighet, för kommunen att bevilja tillstånd och bidrag
            för enskilda förskolor. I en gemensam reservation i utbildningsutskottet
            våren 2006 föreslog de borgerliga partierna tillsammans med Miljöpartiet
            att kommunen skulle bli skyldig att såväl godkänna alla enskilda
            förskolor som ge dem bidrag, etableringsfrihet.
          </p>
          <p xml:id="i-Q4wjf5MswauBnteAhSvhwy">
            Antalet enskilda förskolor har ökat och ökningen har accelererat
            sedan riksdagen beslutade om etableringsfrihet 2006. Under denna
            period har andelen förskolor som drivs som föräldrakooperativ
            minskat medan andelen bolagsförskolor har ökat. Sedan 2004 har
            förskolor med ett bolag som huvudman blivit drygt 300 fler och
            antalet barn i dessa förskolor har fördubblats.
          </p>
          <p xml:id="i-Pz8WPFwJh7Pqrs5T2cf9Nq">
            Andelen barn i enskilda förskolor skiljer sig mycket åt mellan
            olika kommuner. Högst andel finns i borgerligt styrda vita överklasskommuner
            i Stockholmsområdet. I moderatstyrda Täby återfinns 98 % av förskolebarnen
            i en privat förskola. Den enda kommunen utanför Stockholmsområdet
            med en andel över 40 % barn i enskilda förskolor är givetvis Vellinge.
            Det är också stora skillnader mellan de tre största städerna;
            i Stockholm är andelen barn i enskilda förskolor 33,4 %, vilket
            är dubbelt så hög andel som i Malmö (16,1 %) och Göteborg (16,3
            %).
          </p>
          <p xml:id="i-6JVRvr4GdxRbZTvSTTzvZx">
            Det som framför allt skiljer de kommunala och enskilda förskolorna
            åt är personalens utbildning. I de kommunala förskolorna har 52,5
            % av personalen förskollärarutbildning, 39,1 % barnskötarutbildning
            och endast 3,1 % av de anställda saknar utbildning för arbete
            med barn. I de enskilda förskolorna har 37,3 % förskollärarutbildning,
            38,2 % barnskötarutbildning och 10,3 % saknar utbildning för arbete
            med barn.
          </p>
          <p xml:id="i-H3TgWRbCiwyujmaEAxAQPq">
            Privata företag inom vård, skola och omsorg tog emot 79 miljarder
            kronor i skattefinansierade utgifter under 2009, enligt Statistiska
            centralbyrån (SCB). Vidare köpte kommunerna verksamhet inom utbildning,
            vård och omsorg för 40 miljarder av enskilda företag detta år.
            Dessutom betalade hushåll och enskilda individer 23 miljarder
            i avgifter (t.ex. patientavgift eller avgift för förskola) till
            samma företag. Samma år gjorde de 15 största privata aktörerna
            inom vården och skolan en vinst på över 2 miljarder kronor på
            svenska skattemedel.
          </p>
          <p xml:id="i-Bf8ZJQvr5HGTwTnVZhcdxV">
            SCB:s statistik visar att företag med verksamhet inom skola,
            vård och omsorg har en klart högre avkastning än andra företag.
            Under 2008 hade t.ex. privata företag inom vård, skola och omsorg
            en genomsnittlig avkastning på eget kapital på 25 %, att jämföra
            med 20 % i hela näringslivet. De vinsterna visade sig också betydligt
            mer stabila än genomsnittet. Samtidigt som vinsterna totalt i
            näringslivet minskade med över 13 % under 2008 p.g.a. krisen,
            ökade vinsterna i de privata företagen i välfärdssektorn med 5
            %. Det är starka indikationer på att konkurrensen i de branscherna
            fungerar betydligt sämre än i ekonomin i stort.
          </p>
          <p xml:id="i-Y22CwfMpZyuxE5bZ5pv2Uw">
            Det största förskoleföretaget, Pysslingen förskolor och skolor
            AB (som numera är uppköpta) gjorde en vinst på 16 miljoner kronor
            2008. De delade ut 2 miljoner kronor till aktieägarna, och skickade
            vidare ytterligare 15 miljoner kronor i ett koncernbidrag. År
            2009 var deras vinst uppe i 34 miljoner kronor. Eftersom de då
            hade omkring 11 000 barn i verksamheterna motsvarade det en vinst
            på 3 000 kronor per barn och år.
          </p>
          <p xml:id="i-6WReVKYDYm4zwnFscJ5GHu">
            En viktig faktor för att konkurrensen på en marknad ska fungera
            är att konsumenterna enkelt kan välja bort företag de av en eller
            annan anledning inte är nöjda med. Förskolor fungerar inte så.
            Bland annat behöver den som går på förskolan kunna känna tillit
            till personalen och lära känna andra barn. Sociala band är en
            avgörande del av verksamheten. Tröskeln för att byta förskola
            är hög, vilket begränsar ett skolföretags förluster av att sänka
            kvaliteten. Det som ur ett pedagogiskt perspektiv är anknytning,
            är från ett företagsekonomiskt perspektiv en inlåsningseffekt
            som ger företaget en stark förhandlingsposition. Denna position
            förstärks ytterligare av att det är viktigt för många föräldrar
            att förskolan ligger nära hemmet.
          </p>
          <p xml:id="i-AbdW9mBbn8Tm3PdctiFiag">
            Det finns en möjlighet att stoppa den negativa utvecklingen i
            förskolan innan den helt går över styr, som det gjort inom grund-
            och gymnasieskolan. De företag som driver förskolor är ännu inte
            särskilt stora. Uppköp och ökad ägarkoncentration är dock nästa
            steg i utvecklingen. Den riskbolagsägda utbildningskoncernen Academedia
            köpte nyligen Pysslingen förskolor och skolor AB för 686 miljoner
            kronor. Koncernen äger ca 240 förskolor och skolor med ca 5 000
            anställda, vilket är nästan lika många anställda inom förskolor
            och skolor som i Malmö.
          </p>
          <p xml:id="i-V1ggcixUgJvVE9N9D6vbhL">
            Det behövs en översyn av lämpliga ägandeformer för privata förskolor
            samt förslag till ny lagstiftning. Den parlamentariska kommittén
            bör därför få tilläggsdirektiv att inkludera förskolan i utredningen
            samt att analysera och lämna förslag på hur de offentliga bidragen
            till privata förskolor ska komma barnen till godo och t.ex. inte
            utbetalas som vinst till skolans ägare, föras över till dotterbolag,
            användas för uppköp eller nyetablering av fler skolor varken i
            Sverige eller utomlands och så vidare. Bland annat bör det utredas
            vilka icke-vinstdrivande driftsformer som är lämpliga för privata
            förskolor och om det behövs begränsningar av antalet förskolor
            som en huvudman kan driva. Detta bör riksdagen som sin mening
            ge regeringen till känna.
          </p>
          <head xml:id="i-HypvYzdjX8WFi4V8CkkTSD" type="h1">
            Kommunala förskoleavtal
          </head>
          <p xml:id="i-9mwTKSS62WoFz8vEg3kLBZ">
            För att kunna erbjuda alla barn förskoleplats måste kommunen
            ha möjlighet att planera när och var förskolor etableras. Enligt
            nuvarande lagstiftning är en kommun tvungen att godkänna och betala
            bidrag till alla privata förskolor som bedöms följa lagar och
            regler oavsett om dessa förskolor behövs eller inte.
          </p>
          <p xml:id="i-JLEL98ChGsPQi9HreVLsco">
            Kommunen ska i stället få rätt att själv bestämma om den vill
            skriva avtal med enskilda förskolor och på så sätt kunna planera
            utbudet av förskolor efter de behov som finns. Det innebär också
            att det alltid är kommunen som har ansvar för verksamheten vid
            alla offentligt finansierade förskolor och att det finns tillräckligt
            med platser för alla barn.
          </p>
          <p xml:id="i-CM8uzQb1sd6m3ab1bSZXeV">
            Kommunen kan då redan från början försäkra sig om att alla förskolor
            följer de lagar och regler som gäller för all förskoleverksamhet.
            Kommunen kan dessutom ställa ytterligare krav, t.ex. att lokalerna
            ska vara tillgängliga, de anställda ska vara utbildade eller att
            maten ska lagas på förskolan. Om de enskilda förskolorna inte
            följer de villkor som gäller kan kommunen säga upp avtalen och
            dra in bidragen.
          </p>
          <p xml:id="i-FeW3Mjxs6eBAx3RJ4dWt3w">
            Kommunen måste också få bättre möjligheter att granska både de
            personer och organisationer som vill starta en förskola för att
            hindra oseriösa personer att ens få chansen att driva förskolor.
            Avtalen skulle också ge möjlighet att avsluta samarbetet med personer
            och företag som exempelvis har stora skatteskulder eller är dömda
            för brott.
          </p>
          <p xml:id="i-GuCAaG6k42E8PUnDwvRH2H">
            I avtalen bör också ingå att alla förskolor är skyldiga att delta
            i kommunens kvalitetsutveckling och även att de enskilda förskolorna
            kan granskas på samma sätt som de kommunala.
          </p>
          <p xml:id="i-N53SQCQUKFnin2RRazizw6">
            Regeringen bör därför återkomma med förslag till en ändring av
            skollagen för att ge kommunen makt över etableringen av nya förskolor
            genom att ingå avtal med privata utförare. Detta bör riksdagen
            som sin mening ge regeringen till känna.
          </p>
          <head xml:id="i-7jwLmpecL9CbAVbrXpWBpn" type="h1">
            Mer förskola till fler barn
          </head>
          <p xml:id="i-5Dv83rmYTiCLfJzrw1onbn">
            Alla barn ska ha möjlighet att gå i förskola eftersom det är
            ett bra stöd i deras utveckling. Vårdnadsbidraget och barnomsorgspengen
            skapar ökade klyftor mellan de barn som vistas i förskolan och
            de barn som inte får chansen att ta del av förskolepedagogiken.
          </p>
          <p xml:id="i-7kFXin1mdpseTidTymmkT5">
            Vänsterpartiet menar att förskolan ska vara avgiftsfri, tillgänglig
            och likvärdig för alla. Därför vill vi att avgiftsfri allmän förskola
            införs redan från första året, vi vill dessutom utöka rätten till
            minst 30 timmar per vecka. Det innebär samtidigt att rätten till
            förskola stärks för barn till arbetslösa och föräldralediga.
          </p>
          <p xml:id="i-JUNWXGKqHi71PpwEBqheAw">
            Vi vill därför öka stadsbidraget till kommunerna med 550 miljoner
            kronor fr.o.m. 2014 för att finansiera det ökade behovet av personal
            m.m. som utökningen av den allmänna förskolan ger upphov till.
          </p>
          <head xml:id="i-YQgoSFLNZ2RJaREgGBA38x" type="h1">
            Barnomsorg på kvällar, nätter och helger
          </head>
          <p xml:id="i-5vY7qDQYYLa3qzwQvaQ2kC">
            Förskola och barnomsorg är också till för att föräldrar ska kunna
            jobba. I dag har de flesta barn rätt att gå i förskola i alla
            fall de barn som har föräldrar som jobbar dagtid. Fast många föräldrar
            jobbar på kvällar, nätter och helger och de blir alltfler. Över
            300 000 av dessa föräldrar har små barn i förskoleåldern. Trots
            det erbjuder mindre än hälften av landets kommuner barnomsorg
            på obekväm arbetstid. Det borde vara fler eftersom en utbyggd
            förskola och barnomsorg är en förutsättning för en hög sysselsättning.
          </p>
          <p xml:id="i-UKqjYdKLHUayTqdgbTH5YN">
            Alltfler arbetsuppgifter ska göras på tider utanför det som räknas
            som vanlig arbetstid. Det finns fortfarande många med traditionellt
            skiftarbete i tillverkningsindustrin och kulturarbetare med sena
            föreställningar. Den främsta orsaken till att fler jobbar utanför
            ordinarie kontorstid är dock att servicebranschen har vuxit och
            att tillgängligheten inom vård och omsorg har ökat.
          </p>
          <p xml:id="i-LzLg5uhDVAyDt25i8pYg8W">
            Nästan två tredjedelar av de småbarnsföräldrar som jobbar i serviceyrken
            har obekväma arbetstider. Det är dessutom yrken där många av de
            anställda är kvinnor. Eftersom kvinnor generellt får ta ett större
            ansvar för barnen drabbas småbarnsmammor med obekväma arbetstider
            särskilt hårt om det inte finns tillgång till barnomsorg när de
            jobbar.
          </p>
          <p xml:id="i-Uz8Mi2WFL5tawhMAFiFGW2">
            En del föräldrar kan givetvis lösa barnpassningen på egen hand,
            i brist på kommunal barnomsorg. De kan t.ex. dela på ansvaret
            för barnen eller få hjälp av släktingar. Det är svårare för den
            som är ensamstående eller har sin släkt på annan ort eller i ett
            annat land. De kanske måste avstå från att ta sådana arbeten eller
            gå upp i arbetstid även om det ger högre lön. Eller också tvingas
            de betala dyrt för privat barnpassning och får då behålla en mindre
            del av sin lön. En ensamstående mamma som arbetar deltid i en
            butik skulle kunna få betydligt bättre ekonomi om hon hade kunnat
            ta några arbetspass på kvällar och helger.
          </p>
          <p xml:id="i-7Ur6bvwhmDH4FTivt9r9A3">
            Det måste alltså skapas bättre förutsättningar för föräldrar
            att kombinera sitt föräldraskap med arbete. Fler föräldrar ska
            få möjlighet att arbeta när de vill och hur mycket de vill. Det
            är positivt för sysselsättningen och det är bra för människors
            ekonomi. Men en utbyggd barnomsorg är i första hand en reform
            för att fler barn ska få det lite bättre när de växer upp. Fler
            föräldrar som arbetar och slipper oroa sig för ekonomin innebär
            helt enkelt färre fattiga barn. Barn behöver också trygghet och
            kontinuitet. Det kan de få om det finns en permanent lösning med
            en professionell barnomsorg utförd av utbildad personal med kunskap
            och erfarenhet. Barnomsorgen måste därför anpassas till alla föräldrars
            behov och kommunen ska vara skyldig att erbjuda barnomsorg inte
            bara på dagen utan även på kvällar, nätter och helger. Detta bör
            riksdagen som sin mening ge regeringen till känna.
          </p>
          <p xml:id="i-3rabPq6tkWrsuFLYeHzeFS">
            Samtidigt skapar vi 15 000 fler platser genom de ökade skatteintäkter
            som ett avskaffat RUT-avdrag inbringar till statskassan. Anslaget
            redovisas under utgiftsområde 16 och motion Ub476.
          </p>
          <head xml:id="i-XqxcpuMXsDmgr8oL4rKgPR" type="h1">
            Säkrare fritidshem med mindre grupper
          </head>
          <p xml:id="i-5nDYEymgqF5bCnioPampes">
            Fritidshemmen ska hålla lika hög kvalitet som skolan eftersom
            de är en del av en samlad skoldag. De flesta barn i yngre åldrar
            börjar och slutar också sin skoldag på fritidshemmet. Tyvärr vistas
            många av dem i en torftig och osäker miljö eftersom grupperna
            är för stora och personalen för liten för att en meningsfull verksamhet
            ska kunna erbjudas.
          </p>
          <p xml:id="i-RqLi4LXS1LZ8RjVAStW3sx">
            Det blir sämre för varje år som går. År 1990 var det i genomsnitt
            8,3 barn per årsarbetare i fritidshemmen. År 2010 var antalet
            barn per årsarbetare mer än dubbelt så stort: 21,5. Grupperna
            har följaktligen också ökat i storlek och antalet barn per avdelning
            är nästan 40. Sedan högerregeringen tillträdde har den negativa
            utvecklingen accelererat och den genomsnittliga gruppstorleken
            ökat med 25 %.
          </p>
          <p xml:id="i-WKmTMVeNapuHRJhxn1XDjX">
            Statsbidraget till personalförstärkningar i skola och fritidshem
            som fanns mellan 2001 och 2006 kom aldrig fritidshemmen till del.
            Kommunerna satsar heller inga egna medel för att öka kvaliteten
            i verksamheten. Om inte staten tar initiativet är chansen liten
            att det någonsin kommer att bli bättre för barnen på fritidshemmen.
            Därför vill vi införa ett statligt stöd för att anställa fler
            i fritidshemmen. Villkoret för att få detta bidrag är att kommunen
            bidrar med halva kostnaden.
          </p>
          <p xml:id="i-AuaWmbBt7MXHeHa5R29WjE">
            I motionen Utgiftsområde 16 (Ub476) anslår vi 750 miljoner kronor
            2012 till reformen vilket ökar till 2 250 miljoner kronor 2014.
          </p>
          <p xml:id="i-XcCw7vzx2fHWSmCVWSAu2d">
            Med hjälp av bidraget kommer personaltätheten att kunna öka och
            det blir färre än 30 barn i den genomsnittliga gruppen. Det innebär
            en bättre arbetsmiljö för både anställda och barn. Möjligheterna
            att bedriva en meningsfull verksamhet förbättras också, vilket
            är bra för barnens lärande och utveckling.
          </p>
          <head xml:id="i-TEcE7ZLCNTQTLZWBgR3d36" type="h1">
            Bättre förskola och fritidshem med bättre utbildning
          </head>
          <p xml:id="i-2W8swYc4dcWojfssr1xHCR">
            För att kunna möta varje barns behov ska de som arbetar i förskola
            och fritidshem vara välutbildade och kompetenta. Den nuvarande
            lärarutbildningen, som just har införts, kommer inte att ge de
            framtida förskollärarna och lärarna i fritidspedagogik tillräckliga
            kunskaper. I alla andra sammanhang framhålls vilken betydelse
            välutbildade och kunniga lärare har, men inte när det gäller förskola
            och fritidshem.
          </p>
          <p xml:id="i-5toARnPfm1qaA1pD1XvDmD">
            Ett huvudsyfte med lärarutbildningsreformen 2001 var att stärka
            lärarutbildningens forskningsanknytning och möjliggöra en direkt
            övergång från professionsutbildning till forskarutbildning, utan
            kostsamma kompletteringar. Efter reformen fick förskollärare och
            lärare med inriktning mot fritidspedagogik eller mot de tidigare
            åren i grundskolan sådana möjligheter, dels genom tillkomsten
            av nya forskarutbildningar vid universiteten, dels genom tillkomsten
            av forskarskolor som innebär ett samarbete med och uppbyggnad
            av forskarmiljöer vid högskolorna med lärarutbildning.
          </p>
          <p xml:id="i-Xrjx5m3KE72GjPzKAULPpq">
            I samband med att den s.k. Bolognaprocessen infördes blev examina
            uppdelad på grundnivå eller avancerad nivå. Den avancerade nivån
            omfattar minst 240 poäng och ger behörighet till forskarutbildningen.
            Några av lärarutbildningens examina hamnade då på grundnivå eftersom
            de var kortare än fyra år. Det gällde bl.a. examina med inriktning
            mot förskola, fritidshem och grundskolans tidiga år, som alla
            var ett halvår för korta.
          </p>
          <p xml:id="i-3TcTWMqKK2sK2VuPGsN4Gf">
            För förskolans del gäller fortfarande argumentet att mer fördjupning
            och bättre forskningsanknytning i förskollärarutbildningen leder
            till högre kvalitet i förskolan precis som inom andra skolformer.
            Den nya skollagen har även inneburit ett förtydligat ansvar för
            förskollärare att leda den pedagogiska verksamheten och det är
            också ett motiv till att förbättra förskollärarutbildningen. Bättre
            kunskaper kommer också att behövas nu när trycket på förskolan
            ökar att barnen ska lära sig läsa och räkna. För att det inte
            ska bli en tidigarelagd skolstart med vanliga lektioner och undervisning
            behövs kunniga förskollärare som kan ta tillvara barnens nyfikenhet
            och lust att lära utan att släcka deras intresse och självförtroende.
          </p>
          <p xml:id="i-YGU92eVviJCzQqkuj6PzTs">
            I fritidshemmen riskerar kvaliteten att försämras ytterligare
            med den nya lärarutbildningen. Blivande lärare med inriktning
            mot fritidspedagogik har nu fått sin utbildning kortad till tre
            år. Dessutom är det inom denna inriktning endast möjligt att fördjupa
            sig i praktiska och estetiska ämnen.
          </p>
          <p xml:id="i-MeeSSv8gfBCD4V7vpHwvBh">
            Ett syfte med fritidshemmen är att de ska ingå som en integrerad
            del i en samlad skoldag. De har en pedagogisk uppgift och betydelse
            i och med att läroplanen även gäller för fritidshemmen. Det är
            därför nödvändigt att grundlärare med inriktning mot fritidshem
            har djupa kunskaper inom exempelvis läs-, skriv- och matematiklärande
            för att kunna möta barnen i deras ständigt pågående lärande. Lärare
            inom den obligatoriska skolan och lärare med inriktning mot fritidspedagogik
            samverkar i arbetslag och bidrar med sina skilda och speciella
            kompetenser till att eleverna når målen i skolan. Båda dessa grupper
            bör dessutom ha en bred och djup forskningsbaserad kompetens.
            För att lärare med inriktning mot fritidshem ska få tillräcklig
            kompetens i fritidspedagogik och sidoämnen, inklusive de teoretiska
            ämnena, för att undervisa 612-åringar är det nödvändigt att utbildningen
            förlängs.
          </p>
          <p xml:id="i-Tuq8112LG27kJVKjou7Rod">
            Vi föreslår därför att alla lärarexamina, bl.a. dem för arbete
            i förskola, förskoleklass och fritidshem, förlängs till 240 poäng
            och därmed tillhör avancerad nivå. Minst 60 poäng av kurserna
            ska vara på avancerad nivå i syfte att ge behörighet för studier
            på master- och forskarnivå. Detta bör riksdagen som sin mening
            ge regeringen till känna.
          </p>
          <p xml:id="i-Hs6VdWchAnNbh5qYx6kNHN">
            Vi anslår också ca 260 miljoner kronor för att inrätta fler platser
            på lärarutbildningen och till studiemedel för de nya studenterna
            vilket redovisas i motionerna för utgiftsområdena 15 och 16, Ub475
            och Ub476.
          </p>
        </div>
        <div xml:id="i-VSwRxdLWeE5UcX4KkqZ4wU" type="signatureBlock">
          <list xml:id="i-XDocnWYT97W3G5Z8bKUHth">
            <item xml:id="i-GiZRWMFiNcPaX4vbytjyyB" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-R3twiSu4VrUU63WZU8Au6h" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-CoAPZfzAPYtbtsSVbncrzD" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-7F5WMqVRUENhXKsAeAyG1V" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-2WKT8EEApN4UPUv9w5ZP4A" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-2QRPfMwedNjfu9aaCAurJK" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
