<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__63/mot_1941__fk__63-001.pdf"/>
      <div type="motHeader" xml:id="i-NjWTAJ8Y5WZMvrYps22ERL">
        <div type="motTitle" xml:id="i-3ueqZi6dxujSR1M6Qpqj4S"/>
        <div type="motSubmissionInfo" xml:id="i-FSUp5aVieu5iaMSaAzcQcw"/>
      </div>
      <div type="motBody" xml:id="i-6XhPt325H6GaWymWWqo4Kn">
        <div xml:id="i-Tt1UpXsyicuqBHyP8vdYBt">
          <p xml:id="i-2xQ7ouxxj2YBpXA32nBavg">
            9
          </p>
          <p xml:id="i-Av5M8izQZjBMZQZyeNQpKk">
            Motioner i Första kammaren, Nr 63
          </p>
          <p xml:id="i-WiSsbEeBRKJyWokQU6NNyU">
            sv
          </p>
          <p xml:id="i-LQT5yXoBVJRsfq9dZwTr66">
            Nr 63.
          </p>
          <p xml:id="i-3JRpqaHGYUBnoHNMubpMFz">
            Av herr von Stockenström m. fl., om utredning rörande vissa åt-
            gärder till stärkande av beredskapen med avseende på vårt folks
            livsmedelsförsörjning.
          </p>
          <p xml:id="i-QkfK1BdsHb8FYRLoLcyGqh">
            Liksom fallet var under förra världskriget, har i dessa tider
            frågan om vär livsmedelsförsörjning fått starkt ökad aktualitet.
            Det har ånyo blivit uppen- bart, att vårt eget lands produktion
            av jordbruksalster icke är tillräcklig för en nöjaktig försörjning
            av landets innebyggare. Därest icke avsevärda kvan- titeter funnits
            lagrade från tiden före krigsutbrottet, skulle vi nu otvivelaktigt
            lidit brist på både ett och annat. Vårt beroende av utlandet i
            detta hänseende blir än mer påtagligt, om man betänker, att jordbruksproduktionen
            i viss mån uppehålles genom importerade fodermedel och gödningsämnen.
            Vid en långvarig total avspärrning framskapas en bristsituation
            sålunda icke blott genom utebliven tillförsel av spannmål och
            fodervaror utan även genom en fortgående försämring av skörderesultaten.
            Med hänsyn till risken att landet råkar i krig, ter det sig som
            en ange- lägenhet av första rang att i görligaste mån säkra folkförsörjningen
            genom inhemsk produktion. Vid sidan av de militära försvarsanstalterna
            framstår detta som den mest betydelsefulla grenen av beredskapen.
            Läget i Europa gör att omsorgen om vår livsmedelsförsörjning under
            åtskilliga år framåt står som ett dominerande intresse. Det kan
            komma att dröja länge, innan fred och ordning råda i världen,
            så att produktionen och handeln ånyo kunna på ett normalt sätt
            fullgöra sina tjänster. Särskilt om krigszonen utsträckes till
            transoceana länder, lära de ekonomiska verkningarna av kriget
            bli genom- gripande och långvariga. Det förefaller, som om vi
            här i Sverige hade anledning att beakta dessa förhållanden och
            inrätta oss därefter, utan att statsmakterna därigenom binda sig
            för några jordbrukspolitiska riktlinjer på längre sikt, men givetvis
            med beaktande av eventuella åtgärders framtida verkningar, detta
            bland annat för alt icke längre fram svårigheter för näringen
            skola vållas. Vid ett övervägande av möjligheterna för en stegring
            av jordbruksproduk- tionen anmäla sig olika vägar, som kunna beträdas
            i förening eller var för sig. Närmast till hands ligger tanken
            på verklig nyodling av jord, som förut icke burit skördar. Landets
            tillgångar på dylik jord äro dock jämförelsevis begränsade och
            geografiskt sett ojämnt fördelade. I vissa trakter är all jord,
            som överhuvudtaget kan odlas, redan lagd under plog. Annorstädes
            finnes det visserligen smärre områden i och omkring de odlade
            bygderna, som kunna nybrytas och såsom tillskotltsjord läggas
            till de
          </p>
          <pb facs="riksdagen-motions-pdf/data/1941/mot_1941__fk__63/mot_1941__fk__63-002.pdf"/>
          <p xml:id="i-17royrNsqevmYT9NKW2V3k">
            4 Motioner i Första kammaren, Nr 63.
          </p>
          <p xml:id="i-BFE6yJKQrjjDarRXcrxzJ1">
            förut befintliga jordbruken. Endast i Norrland förekomma större
            samman- hängande arealer lämpade för nyodling i samband med ny
            bebyggelse. Under förra världskrigskrisen vidtogos av statsmakterna
            särskilda ansatser för att främja nyodlingen. Dessa ledde också
            till ett icke obetydligt tillskott av ny jord, företrädesvis för
            utökning av redan befintliga brukningsdelar. Även den nyodlingsverksamhet,
            som sedan bedrivits med stöd av statsbidrag, har huvudsakligen
            haft samma inriktning. Den nyodlingsverksamhet för kolonisation,
            som tidigare bedrevs på kronans jord i Norrland, har under de
            senare åren förekommit i allt mindre omfattning för att slutligen
            helt upphöra. Det förefaller angeläget, att möjligheterna till
            utvidgning av den odlade arealen ånyo upptagas till övervägande.
            I all synnerhet bör detta ske i och för utvidgning av de många
            ofullständiga jordbruken. Nyodlingsverksamhet bör icke försiggå
            enbart på det förut praktiserade sättet med upplåtelse åt enskilda
            av smärre jordområden, som i svett och möda teg för teg uppodlades
            med manuell kraft. Teknikens utveckling gör det nu möjligt att
            i största omfattning utföra nyodling med anlitande av speciellt
            för ändamålet kon- struerade maskiner. Härigenom kunna större
            områden uppodlas på bråk- delen av den tid, som en dylik process
            tarvade med de gamla odlings- metoderna. I förevarande hänseende
            bör, synes det oss, en utredning genom stats- makternas försorg
            företagas i syfte att inventera landets tillgångar på od- lingsbar
            jord för att utröna lämpligheten av maskinellt bedriven nyodling.
            Det säger sig självt, att åtgärder i sistberörda hänseende böra
            avse såväl egentlig jordbruksjord som anordnande av kulturbeten.
            Nästa område, där åtskilligt lär vara att göra, är åtgärder för
            intensifiering av produktionen å de redan odlade markerna. En
            dylik kan ske på många sätt. Sannolikt står mycket att vinna genom
            förbättrad torrläggning av vattensjuka och försumpade jordar såväl
            genom vattenavledning som genom täckdikning. Sådan verksamhet
            bedrives med statens stöd i förhållandevis stor omfattning. Här
            ifrågavarande arbeten äro i många fall lämpliga som arbetslöshetsarbeten
            och borde av den anledningen särskilt uppmärksammas i dessa tider.
            Vad som på detta område framför allt nu behöves är en förenkling
            av den procedur, som måste föregå ett arbetes igångsättande. Som
            tidigare utred- ningar visat, är det av vikt att man på snabbare
            och smidigare vägar ordnar förhållandet mellan delägare i ett
            vattenavlednings- eller täckdikningsföre- tag, så att icke årslånga
            förhandlingar fördröja ett arbetes påbörjande. Even- tuellt kunde
            det allmänna inträda och övertaga delaktigheten för sådana parter,
            som själva icke vilja eller icke förmå bära de med företaget följande
            kostnaderna. Även här torde en mera allmän användning av maskinella
            hjälpmedel för arbetenas utförande vara att rekommendera.
          </p>
          <pb facs="riksdagen-motions-pdf/data/1941/mot_1941__fk__63/mot_1941__fk__63-003.pdf"/>
          <p xml:id="i-SVELazs5d4xdBL776UTXzE">
            Motioner i Första kammaren, Nr 63. 5 Andra vägar till ökad produktion
            på den redan odlade jorden böra ock beaktas. Bland annat torde
            ett rationellt tillvaratagande av skördarna kunna avsevärt bidraga
            till ett bättre kvantitativt och kvalitativt utbyte. Vidare bör
            en systematisk undersökning vidtagas för utrönande av möjligheterna
            att genom inhemsk odling finna ersättning för sådana fodermedel,
            som förut importerats. Försöksverksamhet pågår redan på detta
            område, men den torde kunna utvidgas och större försöksodlingar
            företagas genom statens försorg och på dess risk. Önskligt vore
            att jordbruksproduktionen i stort kunde planläggas på sådant sätt,
            att den företedde en större elasticitet, än vad nu är fallet.
            Erfarenheten visar, att jämförelsevis hastig övergång från animalie-
            till sädesproduktion i ett visst läge är nödvändig, liksom i ett
            annat läge en motsatt rörelseriktning kan vara eftersträvansvärd.
            Utan planläggning och förberedelse måste dylika övergångar improviseras
            med de svårigheter och förluster, som följa. En bättre beredskap
            i detta hänseende vore av stort värde, även om den är svår att
            åstadkomma. Saken sammanhänger i viss mån med lagringsproblemet,
            vilket problem intimt berör beredskapsåtgärderna på livsmedelsproduktionens
            område. Sta- tens åtgärder i berörda avseende ha varit famlande
            och kortsiktigt planlagda. Vid krisens utbrott funnos visserligen
            betydande lager av brödsäd, men dessa nedbringades så sent som
            våren 1940 genom förmalning till utfodring. Andra varuslag ha
            lagrats men för sent och i alltför ringa omfattning. Nu inhämtade
            erfarenheter visa, att man i framtiden får inrätta sig för att
            hålla stora beredskapslager av alla de slag av livsmedel, som
            kunna lagras, samt av vissa av jordbrukets produktionsmedel. Genom
            den tekniska utvecklingen är dylik lagring nu möjlig i en helt
            annan utsträckning än förut. Dessa ökade möjligheter böra utnyttjas.
            En fullständig plan för dessa beredskapslagers omfattning och
            anordnande ävensom sättet för deras för- nyande bör uppgöras.
            I beredskapslagren böra jämväl ingå tillräckliga kvan- titeter
            gödningsämnen. Det bör undersökas i vad mån — till undvikande
            av alltför vidlyftig organisation — lagring av produkter och förnödenheter
            kan anförtros åt jordbrukarna själva. Ett spörsmål, som osökt
            anmäler sig i detta sammanhang, är angelägen- heten, att den odlade
            jorden i skälig grad utnyttjas, så alt icke egendomar tillåtas
            att ligga i vanhävd med de följder detta kan ha för produktionen.
            Den nuvarande vanhävdslagstiftningens räckvidd är begränsad till
            vissa kategorier jordägare — bolag m. fl. — medan andra kategorier
            ha möjlighet all missköta jorden utan rättslig påföljd. I ett
            förslag till ändringar i arrende- lagstiftningen, som f. n. är
            beroende av Kungl. Maj:ts prövning, har ifråga- salts en utvidgning
            av vanhävdslagstiftningen till att gälla även vissa andra ägaresubjekt.
            Motion i samma syfte har också väckts vid innevarande riksdag.
            I konsekvens med syftningen i våra i.denna motion framförda synpunkter
          </p>
          <pb facs="riksdagen-motions-pdf/data/1941/mot_1941__fk__63/mot_1941__fk__63-004.pdf"/>
          <p xml:id="i-XRN8VTDiLrxN7nDoWWNwWn">
            6 Motioner i Första kammaren, Nr 63.
          </p>
          <p xml:id="i-L5C1rUDpdGEc3ALvbxftPe">
            ansluta vi oss till kraven på mera effektiva åtgärder till förebyggande
            av vanhävd å jordbruksjord. Huruvida detta bör ske genom en utvidgning
            av giltighetsområdet för den nuvarande uppsiktslagen eller på
            annat sätt, torde få bli föremål för prövning vid en blivande
            utredning i saken. När det gäller enskilda jordbrukare med svag
            ekonomi lär det icke vara möjligt att Iag- stiftningsvägen kräva
            uppehållande av en viss byggnadsstandard å en fas- tighet. Fastmer
            bör huvudvikten i sådana fall läggas vid jordens skötsel och avkastning.
            Flera av ovan påtalade åtgärder kunna få sin fulla effekt till
            ökning av livsmedelstillgångarna i landet först så småningom.
            Så oviss som framtiden ter sig i avseende på de produktiva och
            kommersiella förhållandena i värl- den, är det dock skäl att hellre
            göra för mycket än för litet, när det gäller att trygga försörjningen.
            Även om det ur allmän ekonomisk synpunkt kan vara diskutabelt
            att öka jordbruksproduktionen med fara för ett visst över- flöd
            under normala tider, så måste samhället i viss utsträckning taga
            de därmed förbundna riskerna för att säkra sig mot brist under
            krig och kriser Givetvis måste även här — liksom när fråga är
            om andra samhällsåtgärder — en avvägning göras med hänsyn till
            å ena sidan vad som vinnes 1 ökad trygghet och å andra sidan den
            samhällsekonomiska uppoffring, som en fördyring av livsmedelsförsörjningen
            innebär. Man kan ej heller helt bortse från vissa jordpolitiska
            problem, som ha beröring med spörsmålet om en ökad jordbruksproduktion.
            Sålunda är det uppenbart, att brukningsdelarnas storlek icke är
            utan betydelse vid den intensifiering och rationalisering, som
            är erforderlig för tillgodoseende av i denna motion framförda
            önskemål. Det är utan vidare klart, att en långt driven sönderdelning
            av jorden är hinderlig för en effektiv jordbrukspro- duktion.
            Förekomsten av ofullständiga jordbruk innebär ett mindre rationellt
            utnyttjande av den mänskliga arbetskraften. Ej heller i socialt
            hänseende är en dylik form ändamålsenlig, då den i många fall
            icke möjliggör nöjaktig bärgning åt brukaren och hans familj.
            Av statsmakterna tidigare vidtagna åtgärder för främjande av egnahemsbildning
            och kolonisation ha icke i allo varit präglade av framsynthet.
            Sålunda ha alltför små brukningsdelar till- skapats med därav
            följande olägenheter för såväl den enskilde som samhället. I den
            utformning egnahemsrörelsen fått genom statsmakternas senaste
            åt- göranden på området har en annan och mera rationell utvecklingslinje
            upp- dragits. De strävanden till skapande av större och bärkraftigare
            jordbruk, som därigenom inletts, böra konsekvent fullföljas och
            påskyndas med beak- tande jämväl av sakens betydelse för en förbättrad
            folkförsörjning. Ett hinder för en rationell omgruppering på fastighetsområdet
            är det tids- ödande och tyngande lantmäteriförfarandet. Den utredning,
            som pågår på detta område, bör därför påskyndas samt smidigare
            och billigare former skapas för utbrytning och sammanläggning
            av jordbruksjord.
          </p>
          <pb facs="riksdagen-motions-pdf/data/1941/mot_1941__fk__63/mot_1941__fk__63-005.pdf"/>
          <p xml:id="i-5UABw8kTUg1ifsMNQKrEvp">
            Motioner i Första kammaren, Nr 63. 7 Vid krigsutbrottet arbetade
            en utredning med ett brett lagt program an- gående vårt jordbruk
            och dess ekonomiska läge. Denna jordbruksutredning har nu upplösts,
            och vissa av dess uppgifter ha övertagits av krisorganen. Dess
            program byggde på den överskottssituation, som varit rådande under
            det sista decenniet och vilken nu förbytts i sin motsats. Med
            hänsyn till vad vi i denna motion framfört, synes det oss ofrånkomligt,
            att en ny utredning snarast igångsättes med uppdrag att angripa
            ovan berörda problem från de ändrade utgångssynpunkter, som nu
            föreligga. En dylik utredning bör lämnas vidsträckta fullmakter
            att själv planlägga sitt arbete. Angeläget är att vissa delar
            av arbetsområdet göras till föremål för skyndsam behandling, så
            att resultatet kan nyttiggöras inom näraliggande tid. Med hänvisning
            till vad ovan anförts få vi sålunda hemställa,
          </p>
          <p xml:id="i-aothnKGAzm4kJZyVhDCZ9">
            att riksdagen måtte i skrivelse till Kungl. Maj:t anhålla om
            utredning rörande åtgärder till stärkande av beredskapen med avseende
            på vårt folks livsmedelsförsörjning innefattande bl. a.: 1. en
            rationaliserad nyodlingsverksamhet med utnyttjande av moderna
            maskinella hjälpmedel, i första hand för komplet- tering av ofullständiga
            jordbruk, 2. förenkling av proceduren vid lantmäteriföretag och
            planlägg- ning vid torrläggningsföretag, 3. rationellt tillvaratagande
            av skördarna och utökad inhemsk odling av vissa växtslag till
            ersättning av förut importerade fodermedel, 4. vidgade lagringsmöjligheter
            för såväl livsmedel som vissa förnödenheter för jordbrukets produktion,
            5. vidgad lagstiftning till förebyggande av vanhävd.
          </p>
          <p xml:id="i-CYCdzXTqZ2yfiZB8WbcUK2">
            Stockholm i januari 1941.
          </p>
          <p xml:id="i-9QptbrhciVx3SssJuLH6je">
            B. v. Stockenström.
          </p>
          <p xml:id="i-ChhnzmcrhzQrTyotb49BrB">
            J. Bergman. Bertil Ohlin. Emil Petersson. P. J. Näslund. E. A.
            Lindblom. Gustaf Karlsson.
          </p>
          <p xml:id="i-HT4uPJkfgdWGa1jev2c21U">
            N. Gärde. John Björck. Eskil Albertsson.
          </p>
        </div>
      </div>
    </body>
  </text>
</TEI>
