<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00444">
  <teiHeader>
    <fileDesc>
      <titleStmt>
        <title>Utredning av  åkermarkens användning och miljöstöden i ett globalt perspektiv</title>
        <author corresp="i-N9Pi9YpD4nvtCEsVp2CGcX i-U5MhCo51MGLLY94GAGJZhY">av Staffan Danielsson och Johan Linander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning av  åkermarkens användning och miljöstöden i ett globalt perspektiv</title>
          <idno type="rdwebb">GW02MJ444</idno>
          <rs type="number">MJ444</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ444/text</ref>
          <ref type="dokument_url_html">http://data.riksdagen.se/dokument/GW02MJ444</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ444</ref>
          <ref type="doc">http://data.riksdagen.se/fil/C4CD3038-EA62-486C-95DC-BB3870A34781</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qyuxg3CFKgfQNhRSZim2Ao" type="signed"/>
        <correspContext corresp="i-Qyuxg3CFKgfQNhRSZim2Ao">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-U5MhCo51MGLLY94GAGJZhY"/>
        </correspContext>
        <correspAction xml:id="i-H4khR78qnVGAjoxdQwZE8" type="numbering">
          <date when="2008-10-08"/>
        </correspAction>
        <correspAction xml:id="i-NXkC5qmdYuE7Gy6nJCYTwD" type="submission">
          <date when="2008-10-06"/>
        </correspAction>
        <correspAction xml:id="i-RcszEti7GEN9jBfu8EcvEG" type="transfer">
          <date when="2008-10-03"/>
        </correspAction>
        <correspAction xml:id="i-P4hLxDRGpmVE39cUhZ5bv7" type="assigned"/>
        <correspContext corresp="i-P4hLxDRGpmVE39cUhZ5bv7">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JhcVW7mbRdeKWVuDen6yAt">
            Förslag till riksdagsbeslut
          </head>
          <p xml:id="i-NiMjR9jrn5HEGBvVXF3Qn3">
            Riksdagen tillkännager för regeringen som sin mening vad som
            anförs i motionen om att utreda den svenska åkermarkens användning
            och miljöstödens utformning i ett globalt klimat- och resursperspektiv
            avseende produktion av mat och bioenergi och biodrivmedel samt
            nyttjandet av extensiva odlingssystem.
          </p>
        </div>
        <div type="motContent">
          <head xml:id="i-J7GJz4VZytUjCzmYtP4Jve" type="h1">
            Motivering
          </head>
          <p xml:id="i-XFnXZvkWDPFATV5dUiNaAd">
            Utifrån en liberal utgångspunkt bör givetvis åkermarkens användning
            i Sverige och i världen avgöras av marknadens efterfrågan, d.v.s.
            konsumenternas val, och av de enskilda lantbruksföretagen i konkurrens
            med varandra. Statens uppgift är att ange ramarna och sätta gränser
            från t.ex. resurshushållnings- och miljösynpunkt.
          </p>
          <p xml:id="i-4JqmYXNxv7Ye7EDDxnrRok">
            Under det senaste seklet har de flesta länder i världen genom
            tullar och regleringar tillförsäkrat sig ett fortsatt inhemskt
            jordbruk i ett läge när världsmarknaden kännetecknats av överskott
            och dumpade priser. Motiven har varit t.ex. säkerhetspolitiska
            eller arbetsmarknadspolitiska skäl eller resurshushållnings- och
            miljöskäl.
          </p>
          <p xml:id="i-MDkZTghAd4wWcLjDxRXzWk">
            Under senare tid har efterfrågan stigit på både mat och på bioenergi
            och världen kan närma sig en balanspunkt mellan produktion och
            efterfrågan. Då fungerar marknaden, och behovet av regleringar
            kan minska. Då ökar trycket på att resursen åkermark ska användas
            till effektiv och uthållig produktion av bioråvaror.
          </p>
          <p xml:id="i-WSq9xBNUuSGBuyEAii1f5">
            Samtidigt vaknar nya regleringskrav när priserna inte längre
            är konstlat låga genom dumpade överskott, utan istället stiger
            till den balanspunkt där efterfrågan möter produktionen. Exempel
            på detta är nya krav på att åkermarken inte skulle få användas
            för energiproduktion eller att lågavkastande odlingssystem (extensiv
            odling över stora arealer) inte bör stimuleras.
          </p>
          <p xml:id="i-3tszTr8Rx8Jsm354N9FaDt">
            Biologisk produktion från åkermark är i stor utsträckning energiproduktion
            med hjälp av fotosyntesen. Produktionen har genom alla tider främst
            använts till föda åt människor eller husdjur, vilka i ett senare
            skede blir mat åt människor. Innan traktorer ersatte hästarna
            gick en del av åkermarken åt till hästfoder. Detta sker fortfarande
            genom det stora intresset för fritidshästar. Den nya energiproduktionen
            för drivmedel åt bilar eller traktorer kan ses som ett jordbrukets
            bidrag till sin egen drivmedelsanvändning.
          </p>
          <p xml:id="i-2FDT7XffGQs92kQYwLc3wg">
            Samtidigt som kravet att världsjordbruket ska producera mer mat
            och energi ökar, finns också ett växande intresse från konsumenter
            och politiker i den rika världen att efterfråga och stimulera
            mer extensivt odlade produkter, av miljö- och kvalitetsskäl. Detta
            är divergerande mål som bör analyseras noga utifrån olika aspekter.
          </p>
          <p xml:id="i-zPyU6PERkFd7HcVUxdCRH">
            I Sverige styrs därför en växande del av miljöstödet till ekologisk
            odling. Riksdagen har antagit politiska mål för hur dessa extensivare
            odlingssystem ska expandera och har också angivit procentsatser
            för hur mycket ekoprodukter som den offentliga sektorn bör inköpa.
            Länsstyrelsernas rådgivare marknadsför i betydande omfattning
            det ekologiska konceptet och det finns flera andra stödinsatser.
          </p>
          <p xml:id="i-WRcsBfNWPkD9mRQYDKh6cr">
            Det finns alltså en motsägelse i samhällets krav på jordbruket
            dels att ha en uthålligt stabil produktion av mat och bioenergi
            till rimliga priser, dels att alltmer inrikta sig på en extensivare
            och lägre avkastande odling till högre pris som också i stor utsträckning
            bygger på animalieproduktion. Det är också en motsägelse i den
            offentliga upphandlingen av mat, där ökade matpriser kan leda
            till ett val att prioritera mellan bra och prisvärd näringsriktig
            mat kontra dito men dyrare mat från extensivare odlingssystem.
          </p>
          <p xml:id="i-566GwGppu95A5VvxBVFnUw">
            Vår utgångspunkt i denna motion är att jordbruket bör ha frihet
            att självt odla det som marknaden efterfrågar, vilket rimligen
            blir mat i allt väsentligt men även biodrivmedel och bioenergi
            i viss utsträckning.
          </p>
          <p xml:id="i-7F1cHQa3G3jJd3HRFYtNbQ">
            Staten kan sedan stimulera jordbruket i den riktning som av miljö
            och energiskäl eller andra skäl anses riktig.
          </p>
          <p xml:id="i-8fi7KSRYzuKWz7xo6UdBSC">
            Vår utgångspunkt är att staten bör ersätta jordbruket för miljöinsatser
            efter deras faktiska miljönytta, och överlåta åt marknaden att
            avgöra volymutvecklingen för olika certifieringskoncept. Det kan
            vara naturligt att vid offentlig upphandling främja närproducerad
            mat från Sverige, av miljö- och resurshushållningsskäl. Att däremot
            uppsätta bestämda procentmål för hur mycket myndigheter och kommuner
            ska köpa in av enskilda odlingskoncept är tveksamt, och bör i
            så fall föregås av noggranna analyser.
          </p>
          <p xml:id="i-7R9UhBVmTGMZyXZsUK48Fo">
            Det finns goda idéer om att miljöersättningarna borde omformas
            så att de mindre premierar hela certifieringskoncept utan mer
            utformas som ett paraply av konkreta åtgärder som leder till bästa
            miljömålsuppfyllelse. Dessa riktade ersättningar kan då utnyttjas
            av alla som vill fullgöra de åtaganden som krävs, oavsett var
            och hur man sedan väljer att sälja och marknadsföra sina produkter.
            Idag kan t.ex. en bonde få betydande stöd för att bl.a. inte använda
            kemiska medel om man följer alla uppställda eko- eller kravregler.
            Om han eller hon inte vill använda några kemiska medel men inte
            uppfyller alla de övriga ekologiska certifieringskraven erhålls
            inte ett öre. Likaså kan den som med alltmer utvecklade metoder
            vill minska växtnäringsförlusterna från sitt vanliga jordbruk
            bli utan stöd, medan den ekoproducent som kan ha större förluster
            ändå erhåller det generella ekostödet.
          </p>
          <p xml:id="i-W7KAdt4so1kgKFdWyBb8iX">
            Genom att mer styra de framtida miljöersättningarna till ett
            paraply av konkreta åtgärder (enligt ovan) som bäst främjar samhällets
            olika miljömål kan alltså både den som vill sälja sina produkter
            via Krav, Svenskt Sigill eller inom ramen för de svenska miljölagarna
            erhålla stöd i förhållande till hur mycket man faktiskt bidrar
            till att uppfylla målen.
          </p>
          <p xml:id="i-LXMAhEjMNWfQN8KUq2meGP">
            Det finns olika bedömningar för hur mycket livsmedel som den
            offentliga sektorn i Sverige årligen upphandlar, men det finns
            uppgifter om nivån 20 miljarder kronor.
          </p>
          <p xml:id="i-YDRRAbCkf7jKyN7kentMgd">
            Enligt gällande av riksdagen antagna mål bör inköpen av ekologiskt
            certifierade livsmedel tiodubblas fram till år 2010, så att andelen
            då uppgår till 25 %. Detta kan beräknas öka kostnaderna för livsmedelsinköpen
            till stat, kommuner och landsting med över 1 miljard kronor, samtidigt
            som den svenska produktionen av mat minskar.
          </p>
          <p xml:id="i-A9WXtQweiS8K6Ey11cUnfj">
            Om staten, kommuner och landsting vill öka miljöinsatserna i
            jordbruket med denna volym skattepengar torde dessa medel kunna
            användas effektivare och med mer miljönytta, t.ex. genom ett åtgärdsparaply
            av riktade insatser.
          </p>
          <p xml:id="i-Qfum3ABoZeTj8z3vTo36M8">
            Vi anser att det är tid att djupare analysera de frågeställningar
            kopplade till jordbruket, åkermarken och produktionen av livsmedel
            och bioenergi som vi har redovisat ovan.
          </p>
        </div>
        <div type="motSignatures">
          <list>
            <item xml:id="i-VkgAjokWAf2nznf41Y2zWP" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-NRiET7tGKNRWV5JCNP4jZP" who="i-U5MhCo51MGLLY94GAGJZhY">
              Johan Linander (c)
            </item>
          </list>
        </div>
      </div>
    </body>
  </text>
</TEI>
