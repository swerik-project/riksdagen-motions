<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__462/mot_1946__ak__462-001.pdf"/>
      <fw xml:id="i-QtKY2bEChCjcDJ59onMXGU">
        2 Motioner i Andra kammaren, nr 462.
      </fw>
      <div type="motHeader" xml:id="i-7jtfqwdMy6HAhWMcip4cjU">
        <div type="motTitle" xml:id="i-TBbe8oMmwr8ABkwvPsKG2Y"/>
        <div type="motSubmissionInfo" xml:id="i-DQqtYUHMRwuB3unFEuUpZ7"/>
      </div>
      <div type="motBody" xml:id="i-4hxVBFyj5GHMoWL1oXfHse">
        <div xml:id="i-7dqyhxoAAdxUhUAKoRW7v9">
          <p xml:id="i-21hvUXaKH3RdBzMd2andHM">
            Nr 462.
          </p>
          <p xml:id="i-C2QrqumqPWrShyg8czsx28">
            Av herr Svensson i Stenkyrka m. fl., i anledning av Kungl. Maj:ts
            proposition, nr 236, med förslag till lag rörande ny in- delning
            av riket i borgerliga kommuner m. m.
          </p>
          <p xml:id="i-HV8nWErFLAAidJ8bfY7wCJ">
            I propositionen nr 236 har Kungl. Maj:t framlagt förslag till
            lag rörande ny indelning av riket i borgerliga kommuner. Den omändring
            av den kom- munala indelningen, som avses bli genomförd genom
            den föreslagna nya lagen, blir den mest betydelsefulla reform,
            som genomförts på kommunal- lagstiftningens område sedan 1862
            års kommunallagstiftning beslutades. 1862 års kommunalreform innebar,
            att den tidigare sockenförvaltningen uppdelades i ett borgerligt
            och ett kyrkligt element. Två nya territoriella enhe- ter tillskapades,
            kommunen för den borgerliga förvaltningen och församlingen för
            den kyrkliga. Själva kommunindelningen anknöts emellertid i fråga
            om landsbygden till den tidigare existerande sockenindelningen.
            Möjlighet gavs dock för kommuner inom samma län att förena sig
            om gemensam kommu- nalförvaltning, ett stadgande, som emellertid
            aldrig erhöll någon praktisk betydelse. Kommunen och socknen förblevo
            alltjämt i territoriellt hänse- ende sammanfallande. I den nu
            gällande lagen om kommunalstyrelse på landet av den 6 juni 1930
            föreskrives också, att socknen skall utgöra kommun. Kommunalreformen
            av år 1862 hade till syfte dels att skapa självständiga lokala
            förvaltningsorgan och dels att bereda medborgarna tillfälle att
            del- taga i allmänna angelägenheter för att vinna politisk skolning
            och medbor- gerlig fostran. Det sistnämnda syftet har också väl
            uppfyllts. Arbetet inom de kommunala organen har fostrat medborgarna
            till kunniga, dugliga och ansvarsmedvetna personligheter. Den
            kommunala verksamheten har också utgjort en ovärderlig förskola
            för deltagande i riksvårdande värv. Den kom- munala självstyrelsen
            utgör grundvalen för den höga politiska kultur vårt land äger.
            Däremot har kommunernas ställning som självständiga förvaltningsorgan
            icke kunnat upprätthållas i den omfattning man avsåg, då 1862
            års kom- munalreform genomfördes. Den kommunala självstyrelsen
            har i detta av- seende undan för undan försvagats. Detta beror
            därpå, att många kommu- ner ha för ringa folkmängd och för litet
            skatteunderlag för att självständigt kunna fylla de uppgifter,
            som lades på dem. Eftersom kommunindelningen anknyter till den
            gamla sockenindelningen har den kommit att präglas av
          </p>
          <pb facs="riksdagen-motions-pdf/data/1946/mot_1946__ak__462/mot_1946__ak__462-002.pdf"/>
          <fw xml:id="i-EnTytSrtGpPf49mT7xL7Gb">
            Motioner i Andra kammaren, nr 462. 3
          </fw>
          <p xml:id="i-DWHqHbsNN4Xw6PACgHKmun">
            stor oregelbundenhet och splittring. Vissa kommuner, särskilt
            i de nordliga delarna, ha stor folkmängd och vidsträckta arealer.
            Andra kommuner ha mycket liten folkmängd och ringa areal. Härtill
            kommer att skatteunder- laget är starkt växlande. Skatteunderlagets
            storlek står ingalunda alltid i proportion till kommunernas storlek
            i areal eller folkmängd utan samman- hänger med näringslivets
            utveckling. Eftersom många kommuner äro för små och ej förfoga
            över tillräckliga ekonomiska resurser ha statsmakterna varit nödsakade
            dels att överflytta uppgifter från primärkommunerna till landstingen
            eller till staten och dels att lämna statsbidrag i betydande utsträckning
            för fullgörande av kommu- nala uppgifter. Dessutom har den utvägen
            tillgripits att sammansluta kom- muner i kommunalförbund för särskilda
            uppgifter, det sistnämnda dock helt frivilligt. Allt detta har
            emellertid verkat försvagande på den kommu- nala självstyrelsen.
            Genom bildandet av kommunalförbund har den kom- munala beslutanderätten
            splittrats mellan de olika i förbunden ingående kommunerna. Den
            enhetliga budgetbehandlingen och den planmässiga finansförvaltningen
            i primärkommunerna ha försvårats. Statsbidragen ha visserligen
            varit en värdefull hjälp åt småkommunerna, men ofta ha de icke
            kunnat utnyttjas, emedan kommunen icke haft möjlighet att åstad-
            komma erforderlig egen insats. Genom statsbidragsbestämmelserna
            och föreskrifterna om kommunalförbund har också den reella beslutanderätten
            i stor omfattning frånhänts kommunens egna organ. Om denna utveckling
            får fortsätta kan det gå så, att primärkommunens huvudsakliga
            uppgift blir att verkställa utdebitering av utgifter, som i verkligheten
            beslutats av andra samhällsorgan. Till försvagningen av den kommunala
            självstyrelsen har vidare bidragit den ökning av de kommunala
            förvaltningsuppgifterna, som skett sedan 1862 års reform genomfördes.
            Den då beslutade kommunorganisationen övertog förvaltningsuppgifter,
            vilka utbildats i ett samhälle av huvudsakligen agrar typ. Under
            den tid som sedan förflutit har samhället i både ekonomiskt och
            socialt hänseende väsentligt utvecklats och omformats, varför
            de kommu- nala förvaltningsuppgifterna numera ha ett väsentligt
            vidgat omfång mot tidigare, vilket skapar stora svårigheter för
            särskilt de små kommunerna. Det synes därför vara en ofrånkomlig
            utväg att skapa större kommuner för att man skall kunna bevara
            den kommunala självstyrelsen. Vi ha för- denskull intet att erinra
            mot själva huvudprincipen i Kungl. Maj:ts förslag, nämligen att
            skapa större kommunala enheter. Men då förslaget är av så genomgripande
            betydelse och bryter sönder en gammal och i folkmedvetan- det
            starkt rotfäst tradition — att låta socknen och kommunen sammanfalla
            - måste man gå varsamt fram vid lagförslagets genomförande i praktiken.
            Även om många av våra kommuner varit små och ekonomiskt föga bärkraf-
            tiga, ha de dock varit vana att sköta sig själva och på egen hand
            bestämma om sina affärer och andra problem. Och de ha i regel,
            det vågar man säga,
          </p>
          <pb facs="riksdagen-motions-pdf/data/1946/mot_1946__ak__462/mot_1946__ak__462-003.pdf"/>
          <fw xml:id="i-RmGMZNp2cuPESbS9T6HgAi">
            4 Motioner i Andra kammaren, nr 462.
          </fw>
          <p xml:id="i-YB3P4oYBa6o7EbztA5C6wq">
            skött sina angelägenheter både förståndigt och framsynt. Det
            har i varje liten kommun funnits duktigt folk, som utan eller
            mot endast ringa ersätt- ning offrat både tid och arbetskraft
            för kommunens bästa. Det är klart, att den allmänna opinionen
            inom småkommunerna finner detta nya lagförslag innebära ett otillbörligt
            ingrepp i deras fri- och rättigheter. Man kan mycket väl både
            förstå och uppskatta denna opinion, även om det är uteslutet att
            av pietetsskäl bevara den nuvarande kommunala indel- ningen. Både
            av hänsyn till denna opinion och av starka sakskäl är det emellertid
            befogat, att den förestående reformen icke genomföres på ett schablonmässigt
            sätt och att den icke i onödan kommer att spoliera mycket av det
            gamla, som kan vara av värde även för framtiden. En mycket svår
            fråga att rättvist avväga är de nya kommunernas storlek. Ser man
            saken ur ren förvaltningssynpunkt är det givet bäst, att man skapar
            relativt stora kommuner. Ett befolkningstal på minst 5 000 kan
            ur denna synpunkt anses lämpligt. Men varken kommunindelningskommittén
            eller föredraganden i regeringen, statsrådet Mossberg, har ansett
            sig kunna föreslå så stora kom- muner, då det skulle innebära
            en alltför radikal omändring av nu bestående förhållanden. Ett
            starkt skäl mot att tillskapa så pass stora kommuner är, att det
            i så fall skulle bli nödvändigt att tillsätta tjänstemän i stor
            omfatt- ning för skötseln av kommunens löpande angelägenheter.
            I den kommunala självstyrelsens idé ligger att uppgifterna böra
            i största möjliga utsträckning skötas av förtroendemän. Denna
            idé kommer att förfuskas, om kommu- nens förvaltningsuppgifter
            i huvudsak skola skötas av tjänstemän. Kommunindelningskommittén
            har föreslagit som normalstorlek på kom- munerna ett invånarantal
            mellan 2000 och 3 500 samt ett skatteunderlag av 8000 å 100 000
            skattekronor. Statsrådet Mossberg har anslutit sig till denna
            uppfattning och förklarar, att en schablonmässig lösning av frågan
            om kommunernas storlek bör vara utesluten. Hänsyn bör tagas icke
            endast till folkmängd och skatteunderlag utan även till många
            andra faktorer, så- som geografiska förhållanden, bebyggelse-
            och kommunikationsförhållan- den, existerande indelningar, de
            ekonomiska och kulturella förbindelsernas inriktning, vissa traditioner
            o. s. v. Kommunindelningskommittén har också understrukit betydelsen
            av att taga hänsyn överhuvud taget till den natur- liga med grannskapet
            sammanhängande samhörigheten. Statsrådet Mossberg anser emellertid,
            att om minimigränsen bestämmes till 2 000 invånare bör den kunna
            så gott som undantagslöst upprätthållas. Vi ansluta oss till statsrådets
            uttalande, att sammanläggningen icke bör ske schablonmässigt och
            schematiskt, men i motsats till honom kunna vi icke anse, att
            minimigränsen 2000 invånare bör så strängt upprätthållas, att
            undantag härifrån endast skulle få ske i enstaka undantagsfall.
            Det finns vissa områden av vårt land, där kommunerna äro små,
            men där det med fördel skulle kunna bildas nya kommuner av de
            nu existerande pastoraten, även om dessas invånarantal icke skulle
            uppgå till 2 000. Sådana områden
          </p>
          <pb facs="riksdagen-motions-pdf/data/1946/mot_1946__ak__462/mot_1946__ak__462-004.pdf"/>
          <fw xml:id="i-GZqM1nLro4T3yfb8hvdghS">
            Motioner i Andra kammaren, nr 462. 5
          </fw>
          <p xml:id="i-Nk1A7dJ4jcR7sYsUpGf3XU">
            äro exempelvis Gotland, Öland, Västergötland och Malmöhus län.
            Statsrå- det Mossberg är ense med kommunindelningskommittén att
            man vid nyin- delningen bör taga den hänsyn till pastoratsindelningen,
            som är möjlig utan eftergivande av väsentliga med kommunindelningsreformen
            avsedda syften. Men enligt hans mening är det uteslutet att man
            enbart av pietetsskäl skulle godtaga pastoraten som indelningsgrund.
            Härtill vilja vi genmäla, att tanken på att låta nybildade kommuner
            sammanfalla med pastoraten motiveras icke blott av pietetsskäl
            utan av tungt vägande sakskäl. Pastoraten framträda för folkmedvetandet
            som enheter, och i de områden av landet, som här avses, äro de
            i regel icke större än att en viss personlig kontakt mellan pastoratets
            invånare upprätthålles. Samhörigheten mellan de kommuner, som
            nu ge- mensamt bilda pastoratet, är således stark, och denna tradition
            skulle säker- ligen fördelaktigt komma att påverka det kommunala
            arbetet inom den nya kommun, som pastoratet skulle komma att utgöra.
            I åtskilliga fall ligger invånarantalet i dessa pastorat mellan
            1000 och 2 000. Om de således icke uppfylla det ställda minimikravet
            på 2 000 invånare så äro de dock så pass ekonomiskt bärkraftiga,
            att de utan större svårigheter kunna fylla de krav, som rimligtvis
            kunna ställas på en kommun i våra dagar. Som ett skäl för skapande
            av större kommuner har anförts, att det ställer sig svårt att
            i småkommuner erhålla tillräckligt med kvalificerat folk för att
            sköta de kommunala förtroendeuppdragen. Detta skäl synes oss något
            överdrivet med tanke på den ökade frivilliga bildningsverksamhet
            som gör sig gällande på landsbygden, och i varje fall kan det
            icke anföras som moti- vering för att icke tillåta kommunbildningar
            med mindre än 2 000 invånare. Om, som vi här förorda, nybildning
            av kommuner medgives med anknytning till pastoratsindelningen,
            kommer det med all sannolikhet att visa sig, att det finns tillräckligt
            med folk, kvalificerat för att sköta kommunala för- troendeuppdrag.
            I småkommunerna torde det knappast ha rått någon verk- lig brist
            på dylika personer. Om vi således i huvudsak ansluta oss till
            de riktlinjer för den kommu- nala nyindelningen, som föreslås
            av Kungl. Maj:t, vilja vi dock bestämt framhålla, att avvikelser
            från den föreslagna normalstorleken böra få före- komma, när så
            ur skilda synpunkter kan anses lämpligt. Vi vilja i detta sammanhang
            understryka vad Svenska landskommunernas förbund anfört i sitt
            remissyttrande. Med anledning av vad som sålunda anförts få vi
            hemställa,
          </p>
          <p xml:id="i-NePkytG5iutPA5PM9CjrEc">
            att riksdagen vid behandlingen av Kungl. Maj:ts propo- sition
            nr 236 måtte taga hänsyn till de synpunkter, som här ovan framförts,
            så att vid den nyindelning av riket i bor- gerliga kommuner, som
            i nämnda proposition föreslås, möj- lighet beredes att bilda kommuner
            av nu existerande pasto- rat, trots att deras invånarantal understiger
            2 000, i de fall,
          </p>
          <pb facs="riksdagen-motions-pdf/data/1946/mot_1946__ak__462/mot_1946__ak__462-005.pdf"/>
          <fw xml:id="i-ACCgUjG6qzm4nrhNP5wmyR">
            Motioner i Andra kammaren, nr 462.
          </fw>
          <p xml:id="i-Tr3ceK8rCPLmSBW6sueMp8">
            där detta kan anses lämpligt och befolkningen själv uttalar sig
            därför.
          </p>
          <p xml:id="i-8mXMCTcFYiaQerhvJAHWyv" type="date">
            Stockholm den 25 april 1946.
          </p>
          <p xml:id="i-VmxVhvq8MU6PNDPacKPv3X">
            Per Svensson Ivar Johansson G. Hedlund. i Stenkyrka. i Mysinge.
            David Boman Hj. R. Nilson Herman Engström. i Stavsund. i Spånstad.
            Harald Johnsson Aron Gustafsson Rudolf Boman i Skoglösa. i Lekåsa.
            i Kieryd. Ernst V. Staxäng. Gustaf Svensson Folke Kyling. i Vä.
            Arvid Jonsson Edvin Gustafsson
          </p>
          <p xml:id="i-Xur7XcrPChUGrYyVG7rFdx">
            i Skedsbygd. i Bogla.
          </p>
        </div>
      </div>
    </body>
  </text>
</TEI>
