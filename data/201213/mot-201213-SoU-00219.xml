<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00219">
  <teiHeader>
    <fileDesc>
      <titleStmt>
        <title>Gårdsförsäljning av alkoholhaltiga drycker</title>
        <author corresp="i-TKwDinNn4twnLieK52EXRu i-TrXGyxsScvTSQxnJXvtZZW">av Björn Söder och Sven-Olof Sällström (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av alkoholhaltiga drycker</title>
          <idno type="rdwebb">H002So219</idno>
          <rs type="number">So219</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So219/text</ref>
          <ref type="dokument_url_html">http://data.riksdagen.se/dokument/H002So219</ref>
          <ref type="dokumentstatus_url_xml">http://data.riksdagen.se/dokumentstatus/H002So219</ref>
          <ref type="doc">http://data.riksdagen.se/fil/1AC712ED-591D-41CF-AA7A-C7AABD7B23E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XFtspu2U3Ebghsfi6uUfgc" type="signed"/>
        <correspContext corresp="i-XFtspu2U3Ebghsfi6uUfgc">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction xml:id="i-sMn9bciJWmUqLv8DFAckm" type="numbering">
          <date when="2012-09-28"/>
        </correspAction>
        <correspAction xml:id="i-4zyYL6oYxL5XTUUHeZKHMF" type="submission">
          <date when="2012-09-25"/>
        </correspAction>
        <correspAction xml:id="i-XGBH2ytZKyKEghSjPve3Yo" type="transfer">
          <date when="2012-09-25"/>
        </correspAction>
        <correspAction xml:id="i-WCxtEeqATgek7ASMoeV1R9" type="assigned"/>
        <correspContext corresp="i-WCxtEeqATgek7ASMoeV1R9">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2BYkbd2DAeTMv6ErqoTbah" type="motHeader"/>
      <div xml:id="i-WvvLFqL5dnwSDbC3avFhDx" type="motBody">
        <div xml:id="i-PUYDSzCw4mK5MH7VQskz9o" type="motProposal" subtype="förslag">
          <head xml:id="i-9LeaDSXXvZaSPRTcjSoxq4">
            Förslag till riksdagsbeslut
          </head>
          <p xml:id="i-Uv1sBHHt18y8gcMt4stmbD">
            Riksdagen tillkännager för regeringen som sin mening vad som
            anförs i motionen om att tillåta gårdsförsäljning av lokalt producerade
            alkoholhaltiga drycker.
          </p>
        </div>
        <div xml:id="i-KXJKk5CPEHMZZ8oUyN3dx7" type="motContent">
          <head xml:id="i-98op6A7vakSvDCPVp1G6VJ" type="h1">
            Motivering
          </head>
          <p xml:id="i-E9oCPNTzK4X5mzywmWRt4x">
            Det har på senare tid blivit allt vanligare med lokala vinodlingar
            i Sverige. Det förekommer också småskalig tillverkning av andra
            malt- och spritdrycker i landet. En ny hantverkstradition håller
            på att etablera sig i landet sedan monopolet för tillverkning
            av alkoholhaltiga drycker avskaffades.
          </p>
          <p xml:id="i-7wAdCtDGGwFs4qUkf5iZC8">
            För att dessa verksamheter ska kunna växa till sig och främja
            landsbygdsturism, företagande och arbetstillfällen är det nödvändigt
            att det även i Sverige blir tillåtet med gårdsförsäljning av lokalt
            producerade alkoholhaltiga drycker. Ett delbetänkande om gårdsförsäljning
            från Utredningen om vissa alkoholfrågor (SOU 2010:98) slår fast
            att en modell för gårdsförsäljning med kombinationen upplevelsetjänst
            och försäljning bör kunna leda till fler arbetstillfällen och
            ytterligare förutsättningar att utveckla en levande landsbygd.
          </p>
          <head xml:id="i-MWdtAyeRTJ2PC67fbcpQKg" type="h2">
            Det svenska monopolet
          </head>
          <p xml:id="i-Y5CPsYvvKrYAMaF2dq5pfV">
            Idag är det statliga Systembolaget den enda aktör som får sälja
            alkohol via butik i Sverige. Detaljhandelsmonopolet används som
            motiv till att inte tillåta lokala alkoholproducenter att sälja
            sina produkter själva. Det innebär stora problem för de lokala
            producenterna. Många av dem har för små volymer för att komma
            in i Systembolagets sortiment. Att man infört ett system där kunden
            kan beställa produkten via webben och hämta ut den i valfri butik
            gör dock att produkten antingen blir väldigt dyr för kunden eller
            att vinstmarginalerna för producenten försvinner då producenten
            måste stå för fraktkostnaderna.
          </p>
          <head xml:id="i-PRhkFeDstPrH2f3j13hnV6" type="h2">
            EU-rätten
          </head>
          <p xml:id="i-3ECeaeVMapbnMKHT1kYHmZ">
            Regeringen har, genom statsrådet Maria Larsson, aviserat att
            man inte kommer att tillåta gårdsförsäljning av alkoholhaltiga
            drycker. Man anser att det inte är förenligt med EU-rätten att
            ha den typen av gårdsförsäljning tillsammans med Systembolaget.
          </p>
          <p xml:id="i-RjDA1obku2AJ8ceq6UmMML">
            På en förfrågan till EU-kommissionen om det finns några juridiska
            hinder inom EG-rätten mot att ha en reglerad gårdsförsäljning
            i ett land som Sverige, där alkoholförsäljningen i övrigt sker
            på Systembolaget, blev svaret dock nej.
          </p>
          <p xml:id="i-Vs9nGkjGM4w8c8PvU19e9x">
            EU:s konkurrenskommissionär som besvarade frågan för kommissionens
            räkning, menar att försäljning av lokalt producerade alkoholdrycker
            direkt till konsumenterna skulle vara ett undantag från Systembolagets
            ensamrätt. Med hänvisning till en dom i EU:s domstol konstaterar
            hon att ett sådant undantag inte skulle fordra att det statliga
            handelsmonopolet måste avskaffas.
          </p>
          <p xml:id="i-4KdN54wXijiRdsBd762mwa">
            Det finns således inget EU-juridiskt hinder för att tillåta gårdsförsäljning
            av lokalt producerade alkoholhaltiga drycker.
          </p>
          <p xml:id="i-8EHp5rMUc67UaK2pU59PKk">
            Det kan dessutom vara ett rimligt antagande att ett tillåtande
            av gårdsförsäljning istället skulle medföra en tryggare ställning
            för Systembolaget eftersom en småskalig försäljning, som idag
            har tillsynes olösbara EU-rättsliga problem att hanteras via Systembolaget,
            då kan bedrivas utan att riskera att Systembolaget monopol EU-rättsligt
            utmanas på grund av småproducenternas begränsade tillträde till
            marknaden.
          </p>
          <p xml:id="i-93V1bHjzdyAQtdNPHqk3kR">
            I Finland infördes en ordning med gårdsförsäljning för vissa
            typiskt finländska alkoholdrycker i samband med att Finland år
            1995 blev medlem i EU. Den finländska lagstiftningen på området
            har dock ifrågasatts av EU-kommissionen med hänvisning bland annat
            till att den hindrar den fria varurörligheten och att den gynnar
            inhemska produkter framför utländska sådana.
          </p>
          <p xml:id="i-N15ifD9JLz7PTquutRQnzo">
            Utredningen som gjorts i Sverige har därför valt att titta på
            en annan modell än den finländska. Detta kan möjliggöra försäljning
            av utländska drycker motsvarande dem man själv tillverkar. Här
            bör Sverige välja samma väg som Finland och våga utmana EU. Begreppet
            gårdsförsäljning bör vara förbehållet försäljning på en gård på
            landet av egenproducerade alkoholdrycker av råvaror som har odlats
            på gården.
          </p>
          <head xml:id="i-5DT89Cb4r22gThbBo7qqTE" type="h2">
            Folkhälsoperspektivet
          </head>
          <p xml:id="i-RxgtW1h4xBBEHnBfmMpxq9">
            Folkhälsoargumentet är ofta något som används i motståndet mot
            att tillåta gårdsförsäljning då man påstår att privata vinstintressen
            skulle driva upp konsumtionen. I den utredning om gårdsförsäljning
            som gjorts har folkhälsoaspekten analyserats och ur rättslig synpunkt
            är den föreslagna försäljningsvolymen per tillverkare (1 500 liter)
            försumbar utifrån gällande rättspraxis. I detta fall kan man inte
            belägga att ett vinstintresse driver upp konsumtionen. Utredningen
            bedömer inte heller att försäljningsformen som sådan bidrar till
            ett skadligt dryckesbeteende.
          </p>
        </div>
        <div xml:id="i-UfkAo3Ss2rN1uM3orrKa88" type="signatureBlock">
          <list xml:id="i-HFULw5S7rt19B612kZtbND">
            <item xml:id="i-9at3ydePBybSWqs2baYw4z" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-HquxFAAkPAPAz5XXyyHE5Q" who="i-TrXGyxsScvTSQxnJXvtZZW" type="signature">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
