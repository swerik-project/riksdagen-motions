<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00458">
  <teiHeader>
    <fileDesc>
      <titleStmt>
        <title>Gårdsförsäljning av egenproducerad cider</title>
        <author corresp="i-R9MuNkxgtjYredKHhh6ujV">av Per Bill m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerad cider</title>
          <idno type="rdwebb">GW02So458</idno>
          <rs type="number">So458</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So458/text</ref>
          <ref type="dokument_url_html">http://data.riksdagen.se/dokument/GW02So458</ref>
          <ref type="dokumentstatus_url_xml">http://data.riksdagen.se/dokumentstatus/GW02So458</ref>
          <ref type="doc">http://data.riksdagen.se/fil/EC8C8DC8-1979-4BA0-893E-A626AA430799</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MJ5jNxLePBwUGGvPE1LaWp</idno>
            <name>Rolf K Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2iguTduieRseKAmeddhbWU" type="signed"/>
        <correspContext corresp="i-2iguTduieRseKAmeddhbWU">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-TSGehE1rwudkXFF6bgJHmH"/>
          <note type="signatory" corresp="i-DKsVYU73WDtSTFEeLoboVx"/>
          <note type="signatory" corresp="i-MJ5jNxLePBwUGGvPE1LaWp"/>
        </correspContext>
        <correspAction type="numbering" xml:id="i-t6SRBndqftkK4FFFEtpm4">
          <date when="2008-10-07"/>
        </correspAction>
        <correspAction type="submission" xml:id="i-9meQZaoYMifmRxpnBX9dL1">
          <date when="2008-10-06"/>
        </correspAction>
        <correspAction type="transfer" xml:id="i-YEALv5NgnytsycudhuuxTF">
          <date when="2008-10-06"/>
        </correspAction>
        <correspAction type="assigned" xml:id="i-DpJT1gCgpt7hkjdhqvmPny"/>
        <correspContext corresp="i-DpJT1gCgpt7hkjdhqvmPny">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Y6TfvbWXyerqJ19AJai16w">
            Förslag till riksdagsbeslut
          </head>
          <p xml:id="i-Wa1u6eMr71Q4ePEQ9jstnn">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerad cider.
          </p>
        </div>
        <div type="motContent">
          <head type="h1" xml:id="i-5fn5z9QvWRYYyH3fubDZym">
            Motivering
          </head>
          <p xml:id="i-HZftkFXk9moPP6i8s8LFCv">
            På 1990-talet upphörde flera av monopolen på alkoholområdet,
            som import, tillverkning och partihandelsförsäljning. Detta skedde
            för att anpassa bland annat Sverige till EU:s inre marknad. Dock
            valde vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Villkoret för att Sverige ska få ha statligt detaljhandelsmonopol
            för alkoholdrycker är att drycker och producenter från EU inte
            får diskrimineras i förhållande till svenska.
          </p>
          <p xml:id="i-8hppuHX8BRJNeAC8L1zBVL">
            Problemet är att nuvarande bestämmelser hämmar den inhemska produktionen.
            Svenska produkter har inte samma villkor som utländsk produktion
            när det gäller tillgång till den viktiga egna närmarknaden. I
            praktiken diskrimineras närproducerade svenska drycker i förhållande
            till drycker från övriga EU och världen. Problem för inhemska
            producenter
          </p>
          <p xml:id="i-8zTV1zwc6tqAWCdVooJca">
            Systembolaget ska ha ett utbud som motsvarar ett tvärsnitt från
            hela världen. Systembolagets sortiment är dock med nödvändighet
            begränsat i relation till den enormt stora totala mängden drycker
            som produceras världen över. Endast en bråkdel av dessa kan av
            naturliga skäl få plats.
          </p>
          <p xml:id="i-MC8giNazWE3LnCh3xuFADZ">
            Kravet på icke-diskriminering av utländska drycker medför att
            Systembolaget ger plats åt samma bråkdel av svenska drycker som
            av utländska. Systembolaget gör allt för att undvika att anklagas
            för diskriminering, ty då kunde monopolställningen ifrågasättas.
            Den helt övervägande delen av svenskproducerade produkter kommer
            således inte in i Systembolagets sortiment.
          </p>
          <p xml:id="i-G4r6uuvvv63UV8t9aS4aGD">
            Systembolagets storskalighet innebär ett annat hinder. Monopolet
            ska förse hela Sverige, vilket kräver stora kvantiteter. Även
            Systembolagets krav på god lönsamhet gör att man har inköpsregler
            som gynnar storskaliga leverantörer . Inhemska vin-, fruktvins-
            och ciderproducenter är i regel småskaliga och saknar ofta möjlighet
            att tillgodose Systembolagets stränga leveranskrav. Det gäller
            i synnerhet för nyetablerade företag.
          </p>
          <head type="h2" xml:id="i-hjBCnauAJTiQ1VudDM6zm">
            Närmarknadens betydelse
          </head>
          <p xml:id="i-HTkDRqiqduy1MJ7S5BGsJG">
            I länder utan försäljningsmonopol samt Finland kan producenter
            sälja direkt till sin hemmamarknad. Det är vanligt att mindre
            och medelstora producenter i de traditionella vinländerna säljer
            större delen av sin produktion direkt till besökare. Sådan gårdsförsäljning
            kräver ingen distribution eller fördyrande mellanled. Den blir
            därmed gynnsam såväl för producent som för kund och är dessutom
            mer miljövänlig. Lokal, småskalig och mångfacetterad produktion
            vore omöjlig utan denna försäljning.
          </p>
          <head type="h2" xml:id="i-FRSgtBp74pc97EBWQBJ5Ai">
            Det finska exemplet
          </head>
          <p xml:id="i-McdzZqmDGrEi9EV9PrXjfi">
            Sedan 1995 har Finland gjort ett undantag från sitt försäljningsmonopol
            för vin och fruktvin. Däri ingår även cider. Försäljning i gårdsbutik
            av egenproducerade drycker har, med speciella bestämmelser och
            begränsningar, tillåtits. Definitionen av gårdsvin och råämnena
            är enligt finländsk lag följande:
          </p>
          <p xml:id="i-MVpr674f7dvf2EJKo7kSoz">
            Gårdsvin skall vara fruktvin som framställts enbart genom jäsning
            och
          </p>
          <p xml:id="i-FDMoePxEGJmRRfVsgVU3XD">
            1) vars alkoholhalt är högst 13 volymprocent,
          </p>
          <p xml:id="i-AmHhdajFNytr3nMBiuiY2n">
            2) som produceras av en tillverkare som i både rättsligt och
            ekonomiskt hänseende är oberoende av andra företag inom samma
            bransch och som årligen tillverkar högst 100 000 liter fruktvin,
            upptappat på kärl,
          </p>
          <p xml:id="i-7DkkAMVgGZ7qdABbM3t9ae">
            3) i fråga om vilket de bär och frukter som använts vid tillverkningen
            samt de
          </p>
          <p xml:id="i-Gw7pjBrb5AWSWwmN513QUx">
            aromgivande växtdelarna är till 100 procent inhemska,
          </p>
          <p xml:id="i-9ikE3yYdw6pwhdf2Qjoqhr">
            4) vars råämnen till minst 50 procent härstammar från tillståndshavarens
            egna
          </p>
          <p xml:id="i-EGFgaohWeFpKZwLP1yB21R">
            odlingar eller från odlingar som han besitter, samt,
          </p>
          <p xml:id="i-ATg4ZpGUot8TmxGL1sSgcG">
            5) vars organoleptiska egenskaper härstammar från de råämnen
            som använts vid framställningen eller från de smak- och aromämnen
            som uppstått ur dem vid jäsningen. Gårdsvinet kan ges namn enligt
            råämnets växtplats antingen efter gården, byn, kommunen, landskapet
            eller något annat område. Om användningen av geografiska påskrifter
            bestäms särskilt.
          </p>
          <p xml:id="i-65BQy8TdBUtgz4UHoEkodb">
            I februari 2007 blev Finland tvunget att anpassa sin lagstiftning.
            EU-kommissionen hade invändningar på punkt 3 i definitionen av
            gårdsvin. För att uppfylla EU:s önskemål gjorde Finland ett tillägg
            till punkt 3 enligt följande: i vars framställning använts bär
            och frukter samt aromgivande växtdelar vilka härstammar från en
            växtzon inom det Europeiska ekonomiska samarbetsområdet, vars
            karakteristiska drag genereras norr om den sextionde nordliga
            breddgraden,. Det här innebär att varje gårdsbutik fortfarande
            endast får sälja egenproducerade drycker men att druvan och bären
            som används kan härstamma från exempelvis Sverige. Kravet är att
            druvan kommer från norr om den 60:e breddgraden.
          </p>
          <p xml:id="i-Es6hB7ZK1mL8WLT68upzJT">
            Gårdsförsäljningen har fungerat utmärkt och medfört en blomstring
            av den finska landsbygden. Inhemsk turism har ökat starkt och
            arbetstillfällen skapats. Näringen har fått en stark folklig förankring.
          </p>
          <p xml:id="i-i57K6XXZUsLfZiAHAReJ5">
            Finlands lagstiftning kan skapa underlag för en svensk motsvarande
            lagstiftning. Härigenom kan problem undvikas och tid vinnas. Självklart
            kan det finnas specifikt svenska förhållanden som motiverar särskilda
            lösningar. Dit hör inte minst att Sverige officiellt är ett av
            EU:s vinodlande länder.
          </p>
          <head type="h2" xml:id="i-KBwfuk2kTkDSnxVUwJzJZS">
            Alkoholpolitiska effekter
          </head>
          <p xml:id="i-WJR1RMnpCPZyfX5nASSjF4">
            Inga experter inom alkoholforskningen förutser några speciella
            negativa effekter för alkoholpolitiken. Inga sådana har heller
            kunnat konstateras i Finland. Det praktiska genomförandet av gårdsförsäljning
            kräver givetvis ett regelverk som säkerställer god kontroll, inte
            minst att försäljning inte sker till ungdomar. En gårdsbutiks
            tillstånd ska efter varning kunna dras in om missförhållande uppdagas.
          </p>
          <head type="h2" xml:id="i-6BA9auSh9EtJr79F87KDSX">
            Ciderproducenter i Sverige
          </head>
          <p xml:id="i-QNxj5ENhkEHGAFodaTACHN">
            Trots att gårdsförsäljning inte är tillåtet i Sverige och trots
            alla problem och ofördelaktiga regler för ciderproducenterna i
            Sverige har det vuxit upp flera spännande verksamheter runtom
            i Sverige. Bland dessa producenter märks:
          </p>
          <list style="ul">
            <item xml:id="i-BYMYDNZvmcK5eqPrbiM47f">
              Kiviks Musteri AB, beläget på Österlen i Skåne. Musteriet tillverkar
              olika sorters cider, både med och utan alkohol.
            </item>
          </list>
          <head type="h2" xml:id="i-RyqKorVMBQMD8K97WCjUC8">
            Närproducerat vin och fruktvin på Systembolaget
          </head>
          <p xml:id="i-ABDWFsh83mDFUyRbY1Zx2F">
            Systembolaget har under 2008 gjort en förändring av sin sortimentspolicy
            som innebär att producenter av vin och fruktvin får sälja sina
            drycker i en systembutik (den närmaste). Även om detta är en välkommen
            attitydförändring ger den inte alls samma positiva effekter som
            gårdsbutiker.
          </p>
          <head type="h2" xml:id="i-SWu1TdebkAS9AXihpSY8be">
            Positiva effekter av gårdsförsäljning
          </head>
          <list style="ul">
            <item xml:id="i-23F8ZtPHtajpU2csc9Azji">
              Gårdsbutiker skapar nya jobb i både odling, framställning och
              handel.
            </item>
            <item xml:id="i-UgwtSuRvk1fQ53JufcJd7G">
              Landsbygden får en ny näringsgren. Gårdsbutiker bidrar därmed
              till en mer mångfacetterad landsbygd.
            </item>
            <item xml:id="i-JVCAKpgysP6uUunyVFoQ9r">
              Gårdsbutiker skapar en sund och livaktig landsbygdsturism.
            </item>
            <item xml:id="i-XZ6EMtzisvgvUSjhp3yHoT">
              Miljön vinner på både kortare transporter och fler bär- och fruktodlingar.
            </item>
            <item xml:id="i-UDF5Xtg7qqpmJsjWPn7rKy">
              Avsättning för vilda bär inom landet skapas, exempelvis blåbär,
              lingon, hjortron.
            </item>
            <item xml:id="i-VxgFqLwJRVPtqHR5ACq9h7">
              Bättre övervakning av ålders- och nykterhetskontrollen i alla
              butiker.
            </item>
          </list>
          <head type="h2" xml:id="i-Xs4iTm5eg2NBFSpUdo1U8M">
            Slutsats
          </head>
          <p xml:id="i-BxnM8AbjwwdniTSvc8suPB">
            Producenterna borde ha rätt att få rimliga möjligheter till avsättning
            av sina produkter. Det skulle skapa nya arbetstillfällen och ökad
            avsättning för svensk odling, liksom för tillvaratagandet av svenskproducerade
            produkter. Det skulle även bidra till en ökad inhemsk turism.
            I Finland har vi noterat alla dessa positiva konsekvenser till
            följd av möjligheterna till gårdsförsäljning.
          </p>
        </div>
        <div type="motSignatures">
          <list>
            <item xml:id="i-78iR9ixqhLHEQbNhjfmR6k">
              Per Bill (m)
            </item>
            <item xml:id="i-4E3HJ1zuvgH1JBmgnQ8Eyh">
              Henrik von Sydow (m)
            </item>
            <item xml:id="i-S44fEDnpN9bBFhrEg7u3o2">
              Ola Sundell (m)
            </item>
            <item xml:id="i-LXrBGaGvDBgRHawVrGnkCL">
              Rolf K Nilsson (m)
            </item>
          </list>
        </div>
      </div>
    </body>
  </text>
</TEI>
