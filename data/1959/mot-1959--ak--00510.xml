<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__510/mot_1959__ak__510-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 510 år 1959 3
          </p>
          <p>
            Nr 510
          </p>
          <p>
            Av herr von Friesen, i anledning av Kungl. Maj:ts proposition
            nr 87, angående anslag till vissa byggnadsarbeten vid sta- tens
            sinnessjukhus m. m. för budgetåret 1959 /60.
          </p>
          <p>
            I proposition nr 87 föreslås bl. a. en betydande upprustning
            av de nu be- fintliga mentalsjukhusen som ju ännu står under statligt
            huvudmanna- skap. Allt som riksdagen förut fattat principbeslut
            om i fråga om bygg- nader m. m. föreslås få anslag för år 1959/60
            med tvenne undantag. Det ena är Gådeå sjukhus, som emellertid
            får medel av arbetsmarknadsstyrel- sen, ett arrangemang mot vilket
            i princip intet finns att invända, det andra är samlingslokalen
            på S:t Jörgens sjukhus, som utom samlingssal omfattar en arbetsterapilokal,
            andaktsrum, kafé, läsrum och frisörlokaler. Detta senare sjukhus
            blir det enda som blir utan 815 000 kronor för de lokaler som
            principbeslutades av 1958 års riksdag. Man får hoppas att det
            icke går med denna byggnadsfråga som med nya överläkarbostaden
            som av riks- dagen beslutades 1920 och som stod färdig först 1958,
            d. v. s. efter 38 år. Vilka överväganden som föranlett departementschefen
            att (se sid. 118 prop.) icke nu begära medel för den nämnda samlingslokalen
            m. m. är okänt. En möjlighet finns att den s. k. MK 3 avdelningen
            ej blir färdig under budgetåret, varför åtminstone 750 000 kronor
            avsedda för denna kunde an- vändas för samlingslokaler. En möjlighet
            är också att arbetet åtminstone delvis utförs som beredskapsarbete,
            då det tyvärr kan befaras att viss ärbetslöshet sätter in nästa
            vinter. Detta vore i så fall helt i linje med vad som av mig tidigare
            föreslagits beträffande den extra personalen vid de statliga mentalsjukhusen,
            men vilket förslag tyvärr denna gång avslagits av riksdagen. Hur
            som helst har jag önskat att fästa i första hand veder- börande
            utskotts uppmärksamhet på frågan så att intet beslut fattas utan
            noggrann prövning av detta särskilda fall. Med stöd av vad sålunda
            anförts hemställes, att riksdagen måtte antingen anvisa kronor
            815 000 för uppförande av samlingslokal m. m. vid S:t Jörgens
            sjukhus eller vidtaga sådana andra dispositioner, att det redan
            i princip beslutade bygget utan dröjsmål kan igångsättas redan
            under budgetåret 1959/60.
          </p>
          <p>
            Stockholm den 1 april 1959
          </p>
          <p>
            Bertil von Friesen
          </p>
        </div>
      </div>
    </body>
  </text>
</TEI>
