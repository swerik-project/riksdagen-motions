<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-03291">
  <teiHeader>
    <fileDesc>
      <titleStmt>
        <title>med anledning av prop. 2015/16:65 Utlänningsdatalag</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3291 av Christina Höj Larsen m.fl. (V)</title>
          <idno type="rdwebb">H3023291</idno>
          <rs type="number">3291</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3023291/text</ref>
          <ref type="dokument_url_html">http://data.riksdagen.se/dokument/H3023291</ref>
          <ref type="dokumentstatus_url_xml">http://data.riksdagen.se/dokumentstatus/H3023291</ref>
          <ref type="docx">http://data.riksdagen.se/fil/C575ECBD-577E-471D-AA67-A960E38E5DAD</ref>
          <ref type="pdf">http://data.riksdagen.se/fil/48D80DEC-651D-4188-B671-E8A975AF3C8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-aHwVYjTrTyz7ZEnv92zP7" type="basedOn"/>
        <correspContext corresp="i-aHwVYjTrTyz7ZEnv92zP7">
          <ref>Proposition 2015/16:65</ref>
        </correspContext>
        <correspAction xml:id="i-BXdjovZ3xK1aDs5311fgXf" type="signed"/>
        <correspContext corresp="i-BXdjovZ3xK1aDs5311fgXf">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-LvJ4NEmD45RJn2TzcoVWR9" type="submitted">
          <date when="2015-12-16"/>
          <time when="14:29:15"/>
        </correspAction>
        <correspAction xml:id="i-BJ4QAomTS4mMVcZAuds6v" type="dismissed">
          <date when="2015-12-17"/>
        </correspAction>
        <correspAction xml:id="i-NNzscxnuna1cYVKouWrAAH" type="referred">
          <date when="2015-12-18"/>
        </correspAction>
        <correspAction xml:id="i-Nyf8otoNJEsWME93AZTJpW" type="assigned">
          <date when="2016-04-27"/>
          <time when="16:20:50"/>
        </correspAction>
        <correspContext corresp="i-Nyf8otoNJEsWME93AZTJpW">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-PF44vg2nVst4EefcDTtzc4" type="behandlas_i"/>
        <correspContext corresp="i-PF44vg2nVst4EefcDTtzc4">
          <ref type="uppgift">2015/16:SfU10</ref>
          <ref type="ref_dok_id">H301SfU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU10</ref>
          <ref type="ref_dok_titel">Utlänningsdatalag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FxqpsrNP2WVUUvK57pszqD" type="motHeader">
        <div xml:id="i-ANkTF3R57BR9VYKLzZMb9L" type="motTitle">
          Motion till riksdagen 2015/16:3291 av Christina Höj Larsen m.fl.
          (V) med anledning av prop. 2015/16:65 Utlänningsdatalag
        </div>
      </div>
      <div xml:id="i-66yk539eG4j6e2MeSNMjUA" type="motBody">
        <div xml:id="i-7jcUes3zAXSnVsW2UCPakq" type="motProposal" subtype="förslag">
          <head xml:id="i-NkJYupPtmx1GGCgUhgFhTt">
            1 Förslag till riksdagsbeslut
          </head>
          <list xml:id="i-WGZPtu3DeFZsfuseRCYE83" style="ol">
            <item xml:id="i-QMCMD7YFyrNeuL1FRAMtXG">
              Riksdagen ställer sig bakom det som anförs i motionen om att
              de primära ändamålsbestämmelserna bör innehålla ett nödvändighetskrav
              i stället för ett behovskrav och tillkännager detta för regeringen.
            </item>
            <item xml:id="i-A18t2keHEchtKWkrFqPpNL">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att Säkerhetspolisens
              och Polismyndighetens direktåtkomst till Migrationsverkets uppgifter
              inte omfattar fler uppgifter än vad som i dag finns i Migrationsverkets
              verksamhetsregister och tillkännager detta för regeringen.
            </item>
            <item xml:id="i-Aqc47WnhRvNSqByTHfdb4p">
              Riksdagen ställer sig bakom det som anförs i motionen om att
              Migrationsverket inte bör ges tillgång till Polismyndighetens
              fingeravtrycks- och signalementsregister såsom det föreslås i
              14 § andra stycket 5 i förslaget till utlänningsdatalag samt att
              Polismyndigheten inte bör vara skyldig att lämna sådana uppgifter,
              och riksdagen tillkännager detta för regeringen.
            </item>
            <item xml:id="i-WHYab4knfZ9gnZtkgyrVbE">
              Riksdagen ställer sig bakom det som anförs i motionen om att
              regeringen bör tillse att tillämpningen av 21 § i förslaget till
              utlänningsdatalag utvärderas i syfte att undersöka och säkerställa
              att de utökade möjligheterna till tredjelandsöverföringar inte
              medför några negativa effekter för den personliga integriteten
              eller andra påtagliga negativa effekter för den enskilde, och
              riksdagen tillkännager detta för regeringen.
            </item>
          </list>
        </div>
        <div xml:id="i-8i6w3mpVJqmdFeGEhkcL8U" type="motContent">
          <head xml:id="i-7M1XpGj8mGPYGnaigp96L2" type="h1">
            2 Inledning
          </head>
          <p xml:id="i-Y9bJVhTFvo8byX9oY8uBW8">
            Dagens lagstiftning rörande registerfrågor är svåröverblickbar
            både sett till verkningar för enskildas personliga integritet
            samt till den faktiska tillämpningen av de föreslagna lagrummen
            och rekvisiten. Vid lagstiftningsåtgärder som avser behandling
            av personuppgifter, särskilt när det är fråga om verksamheter
            där känsliga personuppgifter är vanligt förekommande, är det viktigt
            att inte enbart bedöma vad som är tekniskt möjligt och ändamålsenligt
            för olika typer av verksamheter, utan även att beakta hur den
            föreslagna regleringen påverkar skyddet för den personliga integriteten.
            För att enskildas grundlagsskyddade integritetsskydd och rättssäkerhet
            i övrigt ska kunna upprätthållas är det därför mycket viktigt
            att exempelvis beakta särskilda sekretessintressen och att nogsamt
            analysera och bedöma risken för att personuppgifter och annan
            känslig information sprids på ett olämpligt sätt.
          </p>
          <head xml:id="i-4y1VS27xKesnGSM1R9rJvV" type="h1">
            3 Behandling av personuppgifter och ändamålen för detta
          </head>
          <p xml:id="i-PvZzzyrNbRYHZC3LH9EBMp">
            Personuppgifterna får enligt grundläggande dataskyddsprinciper
            endast samlas in för specifika och legitima ändamål. Uppgifterna
            får sedan inte användas på ett sätt som är oförenligt med dessa
            ändamål. Vid behandling av personuppgifter är ändamålsregleringen
            av central betydelse för skyddet av den personliga integriteten
            och fungerar som den yttre ram som ska garantera att en personuppgift
            endast behandlas om det är motiverat och nödvändigt. Såväl Advokatsamfundet
            som Datainspektionen riktar kritik i sina remissvar mot att ändamålsbestämmelserna
            i utredningens förslag (SOU 2015:73) är alltför vida och att det
            kan ifrågasättas om utformningen av dessa bestämmelser uppfyller
            kraven enligt de grundläggande dataskyddsprinciperna. Vänsterpartiet
            anser att det är av stor vikt att avgränsningarna i ändamålsbestämmelserna
            är precisa och adekvata för att undvika att avgränsningsproblem
            uppstår samt för att minska risken för icke godtagbara kränkningar
            av den personliga integriteten.
          </p>
          <p xml:id="i-2ithome2A3xXsHeafYhXvh">
            I dag uppställs ett nödvändighetskrav (se 4 § utlänningsdataförordningen)
            för behandling av personuppgifter i verksamhetsregister för aktuell
            verksamhet. Utredningen föreslår i likhet med gällande ordning
            att personuppgifter endast får behandlas med stöd av utlänningsdatalagen
            om det är nödvändigt för de angivna primära och sekundära ändamålen.
            Genom nödvändighetskravet betonas att behandlingen av personuppgifter
            inte ska ske slentrianmässigt och att en bedömning av nödvändigheten
            måste göras innan en behandling påbörjas.
          </p>
          <p xml:id="i-XiBCW7EW6qhYSRmAP4Pekv">
            I propositionen har regeringen dock valt att ersätta nödvändighetskravet
            med ett behovskrav beträffande behandling av personuppgifter för
            de primära ändamålen. Mot bakgrund av att utformningen av ändamålsbestämmelserna
            redan i utredningens förslag kan anses som vida, innebär denna
            förändring att förutsättningarna för personuppgiftsbehandling
            riskerar att bli än vidare. Utredningen innehåller varken någon
            analys eller avvägningar av vad ett behovskrav kan få för konsekvenser.
            Inte heller propositionen innehåller ett tillräckligt underlag
            för att det ska gå att ta ställning till vad införandet av ett
            behovskrav innebär i t.ex. integritetsskyddshänseende. Vänsterpartiet
            anser därför, precis som utredningen föreslår och majoriteten
            av remissinstanser som tillstyrkt förslaget, att det ska uppställas
            ett nödvändighetskrav för behandling av personuppgifter i ändamålsbestämmelserna.
          </p>
          <p xml:id="i-PEJ5khq5gXPXzarwHbyS5C">
            De primära ändamålsbestämmelserna bör innehålla ett nödvändighetskrav
            i stället för ett behovskrav. Detta bör riksdagen ställa sig bakom
            och ge regeringen till känna.
          </p>
          <head xml:id="i-26xtGxmSxo7kvD4nLB23ej" type="h1">
            4 Direktåtkomst
          </head>
          <p xml:id="i-B19ZtqdgrDdKip5uNqijbu">
            Vänsterpartiet är generellt sett kritiskt till att tillåta direktåtkomst
            mellan olika myndigheter, särskilt när det gäller direktåtkomst
            till känsliga personuppgifter. Ett sådant förfarande riskerar
            att leda till att för många personer, utan tillräckliga skäl,
            får tillgång till personuppgifter. Ofta finns det mindre integritetskänsliga
            sätt att dela information mellan myndigheter utan att olika tjänstemän
            hos olika myndigheter har direktåtkomst till varandras personuppgifter.
          </p>
          <p xml:id="i-4ZSgmXUXt5XZPVLCT4tCN2">
            Överlag motsvarar den direktåtkomst som anges i förslaget till
            utlänningsdatalag och tillhörande förordning den ordning som gäller
            i dag. För Försäkringskassan, Pensionsmyndigheten och Skatteverket
            anges på samma sätt som i dag vilka uppgifter som dessa myndigheter
            ska ha tillgång till via direktåtkomst. För Polismyndigheten och
            Säkerhetspolisen finns det dock enligt nuvarande ordning en begränsning
            som innebär att nämnda myndigheters direktåtkomst endast får omfatta
            uppgifter som Migrationsverket har i sitt verksamhetsregister.
            Eftersom förslaget till utlänningsdatalag frångår principen att
            uttryckligen ange vilka kategorier av personuppgifter som får
            behandlas i Migrationsverkets verksamhetsregister för att i stället
            utgå från ändamålen, ökar sannolikt möjligheterna för Migrationsverket
            att behandla andra kategorier av personuppgifter än vad som är
            fallet i dag. I såväl utredningen som propositionen saknas dels
            en tillräcklig analys av följderna av vad detta innebär och vilket
            eventuellt behov som Polismyndigheten och Säkerhetspolisen har
            av en direktåtkomst till fler uppgifter än vad som medges i dag.
            Dels saknas en avvägning av det intrång i den personliga integriteten
            som den ökade direktåtkomsten innebär.
          </p>
          <p xml:id="i-6fkjyotpVmpisrn23NXFXH">
            Regeringen bör återkomma med ett förslag som innebär att Säkerhetspolisens
            och Polismyndighetens direktåtkomst till Migrationsverkets uppgifter
            inte omfattar fler uppgifter än vad som i dag finns i Migrationsverkets
            verksamhetsregister. Detta bör riksdagen ställa sig bakom och
            ge regeringen till känna.
          </p>
          <head xml:id="i-L9AtDpGHLmPxUVWa7YfQMR" type="h1">
            5 Migrationsverkets tillgång till Polismyndighetens fingeravtrycks-
            och signalementregister
          </head>
          <p xml:id="i-VEcQN1MZvDHKcBcmxcRPFJ">
            Regeringen föreslår att Migrationsverket enligt 14 § i förslaget
            till utlänningsdatalag ska tillåtas att kontrollera fingeravtryck
            som tagits med stöd av 9 kap. 8 § utlänningslagen mot det fingeravtrycks-
            och signalementregister som Polismyndigheten för enligt 4 kap.
            11 § polisdatalagen.
          </p>
          <p xml:id="i-Qt3vwiLhFCJrCUM4brtSL8">
            Denna möjlighet är mycket integritetskänslig. De uppgifter som
            finns i Polismyndighetens fingeravtrycks- och signalementregister
            har samlats in av en annan myndighet för andra ändamål än de som
            Migrationsverkets användning avses för. Fingeravtrycken i Polismyndighetens
            register har bl.a. insamlats för brottsbekämpande ändamål från
            personer som är misstänkta eller dömda för brott eller i utredningar
            om brott där fingeravtryck inte kan hänföras till en identifierbar
            person. Ändamålet med Migrationsverkets behandling av uppgifterna
            är i första hand att söka fastställa en persons identitet. Precis
            som regeringen anger i propositionen kan enbart Migrationsverkets
            tillgång till personuppgifterna i Polismyndighetens fingeravtrycks-
            och signalementregister i sig utgöra ett intrång i den personliga
            integriteten. Även omständigheten att Migrationsverket får kännedom
            om att en enskild finns upptagen i Polismyndighetens register
            kan vara känsligt för den enskilde.
          </p>
          <p xml:id="i-76aKGCmZzCvbMUy5d8rAWn">
            I likhet med remissinstansen Advokatsamfundet anser Vänsterpartiet
            att argumentationen inklusive motiveringen av nödvändigheten av
            att införa en uttrycklig rätt för Migrationsverket att få tillgång
            till Polismyndighetens fingeravtrycks- och signalementregister
            inte är övertygande. Det saknas tillräckligt underlag som visar
            att Migrationsverkets slagningar i just Polismyndighetens fingeravtrycksregister
            hittills bidragit till verkets arbete med att fastställa asylsökandens
            identitet på ett sätt som uppväger det integritetsintrång som
            det kan innebära. I de fåtal fall där Migrationsverkets tillgång
            till registret skulle kunna stärka asylsökandes möjlighet att
            bevisa sina asylskäl, kan Migrationsverket begära den aktuella
            informationen från Polismyndigheten.
          </p>
          <p xml:id="i-XHSiorvKHLmgxQ3H5JSbxh">
            Migrationsverket bör inte ges tillgång till Polismyndighetens
            fingeravtrycks- och signalementregister såsom det föreslås i 14
            § 2 stycket 5 punkten i förslaget till utlänningsdatalag och Polismyndigheten
            bör inte vara skyldig att lämna sådana uppgifter. Detta bör riksdagen
            ställa sig bakom och ge regeringen till känna.
          </p>
          <head xml:id="i-154KLUR7C8pJMTnxdGLoN6" type="h1">
            6 Överföring av personuppgifter till tredje land
          </head>
          <p xml:id="i-M8FZbWFyTGEnJ4SnwDqk1B">
            Överföring av personuppgifter till tredje land måste ske med
            stor försiktighet. Vänsterpartiet anser att det är av stor vikt
            att vi har en lagstiftning som säkerställer att överföring av
            personuppgifter till tredje land aldrig får ske om det finns risk
            att uppgifter om enskilda ansökningar om internationellt skydd
            röjs till de påstådda aktörer som bedriver förföljelse eller orsakar
            allvarlig skada. Motsvarande bör gälla för inhämtandet av uppgifter
            från de påstådda aktörer som bedriver förföljelse, om den fysiska
            eller personliga integriteten hos den asylsökande eller personer
            i beroendeställning, eller friheten och säkerheten hos familjemedlemmar
            som bor kvar i ursprungslandet, skulle äventyras.
          </p>
          <p xml:id="i-NYPmpB4DvKvvqyWfeCDToM">
            I 21 § i förslaget till utlänningsdatalag föreslås omfattande
            undantag från förbudet i personuppgiftslagen (1998:204) att föra
            över personuppgifter till tredje land. Det är en utvidgning jämfört
            med nuvarande reglering och Vänsterpartiet anser inte att det,
            vare sig i utredningen eller i propositionen, på ett tillfredsställande
            sätt har redovisats vilka eventuella negativa effekter som de
            utökade möjligheterna till tredjelandsöverföringar kan få för
            den personliga integriteten. I utredningens analys samt i propositionen
            konstateras enbart att det finns ett allmänt intresse att föra
            över personuppgifter till tredje land när det krävs för att de
            svenska myndigheterna ska kunna utföra sina uppgifter på ett effektivt
            sätt och att de nuvarande undantagen inte är tillräckliga. Det
            går således inte att, utifrån tillgängligt underlag, bedöma om
            myndigheternas behov av effektivitet i sina verksamheter överväger
            de negativa konsekvenser som de aktuella överföringarna kan ge
            upphov till. En sådan proportionalitetsbedömning är särskilt viktig
            i dessa fall då det handlar om sådan personuppgiftsbehandling
            som den registrerade inte kan motsätta sig. Vänsterpartiet anser
            därför att tillämpningen av denna bestämmelse nogsamt måste följas
            upp och utvärderas inom rimlig tid.
          </p>
          <p xml:id="i-EAzEaXQQyWbRhcbaZ3Zczy">
            Regeringen bör tillse att tillämpningen av 21 § i förslaget till
            utlänningsdatalag utvärderas i syfte att undersöka och säkerställa
            att de utökade möjligheterna till tredjelandsöverföringar inte
            medför några negativa effekter för den personliga integriteten
            eller andra påtagliga negativa effekter för den enskilde. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-GcVgmEJRWEP5ueejNTSeTS" type="signatureBlock">
          <list xml:id="i-8dAshb8ZpfsajEqQCQnB1D">
            <item xml:id="i-5uMQNESvLU3GkDtXt79Xbt" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-DbtTCWggFccaRfgi2S2CGk" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-7tAMfcmD6synronptg8m5L" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-N5rvJWdPT85KXQtbCAfB8D" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-3zYBCEHcJzg6beNMABHmL8" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-QYnxSK6xvkNEnw4fiZmfN2" who="i-7r5EMv9VstEFKe8CzeUCH5" type="signature">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
