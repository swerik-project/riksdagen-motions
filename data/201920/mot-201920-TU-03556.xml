<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-03556">
  <teiHeader>
    <fileDesc>
      <titleStmt>
        <title>med anledning av skr. 2019/20:133 Riksrevisionens rapport om statens planering av höghastighetsjärnvägar</title>
        <author corresp="i-5QsM75VvzYYRCpVjV6ax78">av Patrik Jönsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3556 av Patrik Jönsson m.fl. (SD)</title>
          <idno type="rdwebb">H7023556</idno>
          <rs type="number">3556</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7023556/text</ref>
          <ref type="dokument_url_html">http://data.riksdagen.se/dokument/H7023556</ref>
          <ref type="dokumentstatus_url_xml">http://data.riksdagen.se/dokumentstatus/H7023556</ref>
          <ref type="docx">http://data.riksdagen.se/fil/76472563-F829-425C-894A-4FD2DA48AED3</ref>
          <ref type="pdf">http://data.riksdagen.se/fil/801BE068-A78B-47F9-9C2E-D95E4818D0E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-EMzDjpDYCmjtET8YXWh9TM</idno>
            <name>Monika Lövgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6gNFjTZ5Mn3TWwxjyiDsWZ" type="basedOn"/>
        <correspContext corresp="i-6gNFjTZ5Mn3TWwxjyiDsWZ">
          <ref>Skrivelse 2019/20:133</ref>
        </correspContext>
        <correspAction xml:id="i-Se36hTq8baWodn1VLbsNhH" type="signed"/>
        <correspContext corresp="i-Se36hTq8baWodn1VLbsNhH">
          <note type="signatory" corresp="i-5QsM75VvzYYRCpVjV6ax78"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-EMzDjpDYCmjtET8YXWh9TM"/>
        </correspContext>
        <correspAction xml:id="i-UvRx8pMdauQwoGJPoSixdf" type="submitted">
          <date when="2020-04-02"/>
          <time when="15:07:21"/>
        </correspAction>
        <correspAction xml:id="i-SK51nRh3BogEADYe2iY8t8" type="reviewed">
          <date when="2020-04-09"/>
          <time when="13:10:07"/>
        </correspAction>
        <correspAction xml:id="i-9RAjiF1FaH2QwDNFHrHLxM" type="dismissed">
          <date when="2020-04-14"/>
        </correspAction>
        <correspAction xml:id="i-VWaDpHySfFfznUJsmYQwiq" type="referred">
          <date when="2020-04-15"/>
        </correspAction>
        <correspAction xml:id="i-YZPz7q459H92EjPuEAhfDc" type="assigned">
          <date when="2020-06-16"/>
          <time when="15:37:22"/>
        </correspAction>
        <correspContext corresp="i-YZPz7q459H92EjPuEAhfDc">
          <ref type="assignedTo">Trafikutskottet</ref>
        </correspContext>
        <correspAction xml:id="i-M38zAnspJgnd1ydcqvND4G" type="behandlas_i"/>
        <correspContext corresp="i-M38zAnspJgnd1ydcqvND4G">
          <ref type="uppgift">2019/20:TU15</ref>
          <ref type="ref_dok_id">H701TU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU15</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FAnEXGv5pFXbqAvShvWLEV" type="motHeader">
        <div xml:id="i-7FRDxqDdu8rKXa9Yt6vgX1" type="motTitle">
          Motion till riksdagen 2019/20:3556 av Patrik Jönsson m.fl. (SD)
          med anledning av skr. 2019/20:133 Riksrevisionens rapport om statens
          planering av höghastighetsjärnvägar
        </div>
      </div>
      <div xml:id="i-QBFDVBkKSXmxpBWMWe2dLX" type="motBody">
        <div xml:id="i-X8HZNT7pe1iyXeti21wpkh" type="motProposal" subtype="förslag">
          <head xml:id="i-DQ6xjyzvGwoK8hs6co3FNW">
            Förslag till riksdagsbeslut
          </head>
          <list xml:id="i-NdWhLDj2bb1MMmhzrQN7n3" style="ol">
            <item xml:id="i-PL83C7S2BQpEknhVsE1txd">
              Riksdagen ställer sig bakom det som anförs i motionen om att
              regeringen bör följa Riksrevisionens rekommendationer och tillkännager
              detta för regeringen.
            </item>
            <item xml:id="i-9rPrnJyFPfxPrjigJtXs6m">
              Riksdagen ställer sig bakom det som anförs i motionen om att
              regeringen bör pröva höghastighetstågsatsningen gentemot andra
              angelägna infrastrukturprojekt och tillkännager detta för regeringen.
            </item>
          </list>
        </div>
        <div xml:id="i-LsvAxytj1wE2AnhPUWws84" type="motContent">
          <head xml:id="i-MNbJ6bkWDxootviy6XBWFN" type="h1">
            Motivering
          </head>
          <p xml:id="i-7ySUzdV9LRa54ffPbJHDNF">
            Sverigedemokraterna har tagit del av Riksrevisionens rapport
            om statens planering av höghastighetsjärnvägar, vilken lämpligt
            nog namngetts ”Att tänka efter före – statens planering av höghastighetsjärnvägar”
            (RiR 2019:31). I rapporten får regeringen svidande kritik av Riksrevisionen
            gällande hur man hanterat hela frågan om planeringsprocessen kring
            höghastighetsjärnvägssatsningen. Riksrevisionen konstaterar att
            denna process ej varit av förutsättningslös karaktär.
          </p>
          <p xml:id="i-6gVfRNGWn8hWxBSLXotZZ1">
            Så länge det är bestämt att den s.k. fyrstegsprincipen ska vara
            rådande för alla större infrastrukturprojekt så borde det vara
            en självklarhet att det största infrastrukturprojektet i modern
            tid, en ny höghastighetsjärnväg, prövats enligt denna princip.
            Satsningen på en höghastighetsjärnväg har dock fått en ”gräddfil”
            och undgått denna prövning, vilket i rapporten fått stark kritik.
            Vi instämmer i Riksrevisionens uppfattning i frågan, men menar
            också att om staten ska investera 200–300 miljarder kronor på
            ett enskilt megain­frastrukturprojekt, borde även en vidare prövning
            gentemot andra större infrastruktur­projekt ha gjorts. Här vill
            Sverigedemokraterna se ett omtag i frågan för en bred översyn
            av alla större infrastrukturprojekt i landet, för att därefter
            kunna göra en ny bedömning av vilka satsningar som är att anse
            som de mest angelägna.
          </p>
          <p xml:id="i-Aocv44TfqAj2Pud3uUDpLi">
            En faktor för ökad samhällsnytta och bättre samhällsekonomisk
            bäring är i vilken takt en eventuell höghastighetsjärnväg färdigställs.
            Riksrevisionen har försökt att ta reda på när höghastighetsjärnvägen
            kan stå klar. Det visade sig vara svårt att beräkna, men någon
            gång mellan år 2064 och 2095 är deras bedömning. Detta kan jämföras
            med Sverigeförhandlingens bedömning 2017 som skulle innebära att
            en komplett höghastig­hetsjärnväg kunde stå klar ca 2035, inberäknat
            lånefinansiering. Riksrevisionen riktar här även kritik gällande
            det faktum att det blev en ”omväg” att blanda in andra parter
            i projektet, kommuner och regioner, vilket inneburit såväl att
            projektet tappat fart som att nya kriterier, dragningar av sträckor
            och fler parter nu påverkar projektet genom en parallell organisation.
          </p>
          <p xml:id="i-VYwKTtfZ1cnxNGcZ2WnWJm">
            Riksrevisionen menar också att det genom byggandet av projekten
            Göteborg–Borås, Lund–Hässleholm och Järna–Linköping blir en smygstart
            av ett bygge av höghastig­hetstågen. Sverigedemokraterna menar
            här att Riksrevisionen i sak har rätt, men vi ser också att dessa
            sträckor är i stort behov av mer kapacitet för både lokal-, regional-
            och fjärrtåg, varför vi menar att dessa sträckor de facto är i
            behov av nya stambanor.
          </p>
          <p xml:id="i-QpMyLXG3ZBxbxbdaFBfy1m">
            Riksrevisionen redovisar också kostnadsanalyserna över tid. Kostnaden
            för höghas­tighetsjärnvägen beräknades 2003 av Banverket till
            50 miljarder kronor (85 miljarder kronor i 2015 års penningvärde).
            Siffran har efter flera nya och mer noggranna beräk­ningar stigit
            till som högst 320 miljarder kronor vid 2015 års utredning. Efter
            detta kräv­des en ny utredning som 2016 pressade kostnaden till
            ca 230 miljarder kronor, plus minus 30 miljarder kronor. Samtidigt
            redovisas en samhällsnytta på –0,6 NKK. Genom­gående är att utredningstiderna
            präglats av tidspress. Riksrevisionen påpekar också att s.k. megaprojekt
            tenderar att kosta betydligt mer än beräknat; 70–90 procent av
            alla megaprojekt drabbas av kostnadsöverskridanden och förseningar
            enligt rapporten. Således kan man erfarenhetsmässigt anta att
            slutkostnaden sannolikt kommer att över­skrida beräknad kostnad.
            Botniabanan och Hallandsåstunneln är två inhemska exempel på detta,
            och redan nu flaggas det för att Ostlänken kommer att bli väsentligt
            dyrare än planerat (10 miljarder kronor), innan ens det första
            spadtaget är taget. Sverigedemokra­terna befarar att kostnaderna
            vid en implementering av projektet vida kommer att över­stiga
            de 230 miljarder kronor som Trafikverket beräknat i sin senaste
            kalkyl.
          </p>
          <p xml:id="i-XdLWW9QPoDv9zpSR2fgsyH">
            Riksrevisionen rekommenderar att regeringen, innan fortsatta
            beslut tas om höghas­tighetsjärnvägen, ger Trafikverket i uppdrag
            att förutsättningslöst utreda vilka brister som finns i förhållande
            till de transportpolitiska målen och vilka alternativa lösningar
            som finns för att åtgärda bristerna på ett samhällsekonomiskt
            effektivt sätt. Uppdraget till Trafikverket bör enligt Riksrevisionen
            innehålla följande delmoment:
          </p>
          <list xml:id="i-PgBDMACynpXfpMKe2NeLr4" style="ul">
            <item xml:id="i-MPHGHD3P5nbh3pycm7snpw">
              Identifiera de brister i förhållande till de transportpolitiska
              målen som höghastighets­järnvägen är tänkt att lösa.
            </item>
            <item xml:id="i-AFgJVCQxybnkbfiFE5XUH7">
              Utreda alternativa lösningar som kan avhjälpa de identifierade
              bristerna med ut­gångspunkt i fyrstegsprincipen. Det handlar framför
              allt om att utreda steg 1-åtgärder såsom avgifter och skatter
              för att uppnå ett effektivare kapacitetsutnyttjande, men även
              steg 2- och steg 3-åtgärder såsom optimeringsåtgärder och trimningsinsatser.
            </item>
            <item xml:id="i-Hi44SuDr1YrCkrCu3YHVuD">
              Genomföra samlade effektbedömningar av de viktigaste alternativen
              och jämföra dessa med samlade effektbedömningar för höghastighetsjärnvägen.
            </item>
          </list>
          <p xml:id="i-9oMr9Qw2L4SkCDHL6UpChV">
            Trafikverket bör enligt Riksrevisionen åläggas att fullgöra uppdraget
            efter samråd med Transportstyrelsen, Trafikanalys och Statens
            väg- och transportforskningsinstitut (VTI).
          </p>
          <p xml:id="i-D9P6UZGb1W5DXpNZ5T21av">
            Regeringen gör sammantaget en annan bedömning än Riksrevisionen.
            Regeringen anser följande. Den planering som genomförts för höghastighetsjärnvägen
            under flera decennier kan utgöra underlag för det fortsatta arbetet
            med stambanorna. Regeringen kommer i det fortsatta arbetet med
            höghastighetsjärnvägen att ställa krav på analys av bl.a. kostnader,
            effektbedömningar, transportpolitisk måluppfyllelse och kostnadseffek­tivitet.
            Höghastighetsjärnvägen skapar möjligheter att möta det ökande
            tågresandet samt ger möjlighet att transportera mer gods på järnväg
            och förbättra för regionaltågen i nu­varande tågsystem. Det behövs
            mer kapacitet eftersom kapaciteten är högt utnyttjad i flera delar
            av det svenska järnvägssystemet. För att våra klimatmål ska kunna
            uppfyllas måste mer transporter överföras från väg till järnväg.
            Det kräver en kombination av åt­gärder där utbyggnad av järnvägssystemet
            är en viktig del. Höghastighetsjärnvägen fyl­ler också en funktion
            ur ett samhällsbyggnadsperspektiv. Enligt Sverigeförhandlingen
            kommer närmare 100 000 bostäder att kunna byggas längs sträckningen.
            Regeringen anser därmed att granskningsrapporten är slutbehandlad.
          </p>
          <p xml:id="i-FGRHhaJHWB7qmSfT8wPWF4">
            Sverigedemokraterna noterar att regeringen valt att inte ta till
            sig Riksrevisionens rekommendationer, analys eller huvudbudskap.
            Regeringen påtalar att tågresandet ökar och att mer gods ska överföras
            från väg till järnväg. Sverigedemokraterna delar inte regeringens
            syn på att höghastighetstågen löser järnvägens kapacitetsproblem;
            snarare tränger projektet undan mer angelägna projekt. Att bygga
            mer järnväg är en nödvändig­het och det är Sverigedemokraterna
            positiva till, men vi måste som Riksrevisionen skri­ver tänka
            efter före.
          </p>
          <p xml:id="i-LyaEFAghUgtpg97XQN3sLk">
            Regeringen har inte gjort ett genomtänkt ställningstagande om
            höghastighetstågen. Projektet har fått förtur utan prövning mot
            fyrstegsprincipen, och denna satsning har bli­vit ett prestigeprojekt
            som ålägger kommuner att bygga 100 000 bostäder. För att lösa
            regeringens mål om att flytta gods från väg till järnväg bör regeringen
            lägga fokus på att underhålla och optimera dagens järnväg. Genom
            relativt små medel kan man märkbart öka kapaciteten på järnvägen.
            Sverigedemokraterna noterar att norr om Stockholm där mycket tungt
            gods transporteras utökas inte kapaciteten av höghastighetsjärnvägen.
            Sverigedemokraterna noterar också att de järnvägsoperatörer som
            transporterar gods får mer och mer s.k. skogstid, dvs. får stå
            vid sidan och släppa fram persontransporter. Större fokus på godstrafiken
            måste till. Sverigedemokraterna är därför av den uppfatt­ningen
            att det finns mer angelägna projekt som bör prövas mot en satsning
            på höghas­tighetståg, för att utreda var satsningar på den svenska
            järnvägen gör störst nytta, sett ur såväl gods- som resandeperspektiv.
          </p>
          <p xml:id="i-JokHLK129kp8VPC2ueiLRJ">
            Sverigedemokraterna står därför inte bakom regeringens svar till
            Riksrevisionen. Den svenska järnvägen behöver kraftfulla insatser
            och investeringar för att fungera och bli mer effektiv, men de
            insatserna ska vara väl avvägda, väl kalkylerade och rätt priori­terade
            så att resurserna läggs där samhällsnyttan och transportbehovet
            bedöms vara störst.
          </p>
        </div>
        <div xml:id="i-UmLDLyZBE681Q3xrQGdouo" type="signatureBlock">
          <list xml:id="i-LDf8kpDH9niyegw7yDRUDe">
            <item xml:id="i-6aJToZRyA3X51ZVEn9KiZS" who="i-5QsM75VvzYYRCpVjV6ax78" type="signature">
              Patrik Jönsson (SD)
            </item>
            <item xml:id="i-Gfet6Z41dhBXtxpJ1EeAi3" who="i-G9Ze2ayHon2kkwVgXWott8" type="signature">
              Thomas Morell (SD)
            </item>
            <item xml:id="i-F6TYGUCSFetSdnkAJNhXZG" who="i-3VxwEBzyEfCdex2ZrmdQru" type="signature">
              Jimmy Ståhl (SD)
            </item>
            <item xml:id="i-KaPK6LLmrBu6qaka2eu8iy" who="i-EMzDjpDYCmjtET8YXWh9TM" type="signature">
              Monika Lövgren (SD)
            </item>
          </list>
        </div>
      </div>
    </body>
  </text>
</TEI>
