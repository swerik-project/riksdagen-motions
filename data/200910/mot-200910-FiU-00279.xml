<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00279">
  <teiHeader>
    <fileDesc>
      <titleStmt>
        <title>Utgiftsområde 2 Samhällsekonomi och finansförvaltning</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 2 Samhällsekonomi och finansförvaltning</title>
          <idno type="rdwebb">GX02Fi279</idno>
          <rs type="number">Fi279</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi279/text</ref>
          <ref type="dokument_url_html">http://data.riksdagen.se/dokument/GX02Fi279</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi279</ref>
          <ref type="doc">http://data.riksdagen.se/fil/24AF5BFC-1AD4-4569-BC4A-8E939EB0D6E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RYZckJvK4HEnqMqu8LcJWH" type="signed"/>
        <correspContext corresp="i-RYZckJvK4HEnqMqu8LcJWH">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-4ZdY6HJWACtaPp2CZ97R99" type="numbering">
          <date when="2009-10-07"/>
        </correspAction>
        <correspAction xml:id="i-R9Kw1wwhYtz1DrqvJTdAG5" type="submission">
          <date when="2009-10-05"/>
        </correspAction>
        <correspAction xml:id="i-STWMw97KTbLWYXmRoAh1pa" type="transfer">
          <date when="2009-10-05"/>
        </correspAction>
        <correspAction xml:id="i-9Jbhjy8nruuY1kf4e384AZ" type="assigned"/>
        <correspContext corresp="i-9Jbhjy8nruuY1kf4e384AZ">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-CYdYGXVCmikVjuFQZBk6Rw">
            Sammanfattning
          </head>
          <p xml:id="i-YYWtoqMRhPSUidYMD3XZpQ">
            Vänsterpartiet föreslår att Konjunkturinstitutet samt regeringens
            finanspolitiska råd avvecklas. Statistiska centralbyrån föreslås
            få ökade anslag på grund av överföring av uppgifter från Konjunkturinstitutet.
            Ett Jämställdhetspolitiskt råd bör inrättas för att granska, analysera
            och lämna förslag på en feministisk ekonomisk politik. Vidare
            menar Vänsterpartiet att regeringen bör återkomma till riksdagen
            med en proposition om beviljandet av en kredit till Lettland.
          </p>
        </div>
        <div type="motProposal" subtype="förslag">
          <head xml:id="i-5mrxm5bc9iqtqj84iXN2eV">
            Förslag till riksdagsbeslut
          </head>
          <list style="ol">
            <item xml:id="i-G8UJScgjvRkBjoDb3Hxd9Y">
              Riksdagen beslutar att Konjunkturinstitutet avvecklas per den
              1 juli 2010.
            </item>
            <item xml:id="i-BPJ7qYbNABrZWhYykB1jH6">
              Riksdagen avslår bemyndigandet om att regeringen får bevilja
              Lettland en kredit på 720 000 000 euro.
            </item>
            <item xml:id="i-5RW6Tmc5vGLTTryR9XPGkK">
              Riksdagen anvisar med följande ändringar i förhållande till regeringens
              förslag anslagen under utgiftsområde 2 Samhällsekonomi och finansförvaltning
              enligt uppställning:
            </item>
          </list>
          <table>
            <row xml:id="i-FDWWTYHkPfY5u9fBpz959Z">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Förändring (tkr)
              </cell>
            </row>
            <row xml:id="i-VYVJTFanb5uScACTdnF6w2">
              <cell>
                1:6
              </cell>
              <cell>
                Finanspolitiska rådet
              </cell>
              <cell>
                7 297
              </cell>
              <cell>
                7 297
              </cell>
            </row>
            <row xml:id="i-7irTETcmbyS6Y3s9XcuTS9">
              <cell>
                1:7
              </cell>
              <cell>
                Konjunkturinstitutet
              </cell>
              <cell>
                52 633
              </cell>
              <cell>
                25 000
              </cell>
            </row>
            <row xml:id="i-KdxpApE2EvRAKMesWUbsmE">
              <cell>
                1:8
              </cell>
              <cell>
                Ekonomistyrningsverket
              </cell>
              <cell>
                124 070
              </cell>
              <cell>
                5 000
              </cell>
            </row>
            <row xml:id="i-UFaNzs8re1g6urfpe8vWAK">
              <cell>
                1:9
              </cell>
              <cell>
                Statistiska centralbyrån
              </cell>
              <cell>
                515 700
              </cell>
              <cell>
                10 000
              </cell>
            </row>
            <row xml:id="i-PrKk7xQkF4ydqrNYWYVduf">
              <cell>
                Nytt
              </cell>
              <cell>
                Praktik i statliga myndigheter
              </cell>
              <cell>
                0
              </cell>
              <cell>
                200 000
              </cell>
            </row>
            <row xml:id="i-J5UrCTTcFXwgmr8sTBMWyC">
              <cell>
                Summa:
              </cell>
              <cell>
                182 703
              </cell>
            </row>
          </table>
        </div>
        <div type="motContent">
          <head xml:id="i-ECNQ27P7XERgDdjBS64gwn" type="h1">
            Finanspolitiska rådet
          </head>
          <p xml:id="i-CvEysgDJede6oSHmevAcUT">
            Det finanspolitiska rådet har tillsatts av regeringen för att
            årligen följa upp och granska måluppfyllelsen inom den ekonomiska
            politiken och utvärdera kvaliteten i regeringens analysram för
            den ekonomiska politiken. Rådet passar väl in i det förhållningssätt
            till den ekonomiska politiken som slog igenom i början 1990-talet
            och som den nuvarande högerregeringen står särskilt fast förankrad
            i. En rad institutionella inslag minskar de folkvaldas möjligheter
            att föra en ekonomisk politik för full sysselsättning och bidrar
            samtidigt till en allmän ekonomisk utveckling där löntagarnas
            positioner på arbetsmarknaden försvagas till förmån för arbetsgivarnas.
          </p>
          <p xml:id="i-EwXtwNE8q1PQQteXTqm3XE">
            Den snäva ekonomiska teoribildning som ligger till grund för
            mycket av dagens etablerade ekonomisk-politiska debatt har uppenbara
            ideologiska utgångspunkter som borde vara föremål för en problematiserande
            samhällsdebatt, snarare än att ytterligare befästas i myndighetsform.
            Finanspolitiska rådet bör upplösas med omedelbar verkan.
          </p>
          <head xml:id="i-NGVrPhruXXJHUedKTp6xiJ" type="h1">
            Konjunkturinstitutet
          </head>
          <p xml:id="i-PTGGDHfTXHdx7B2KoCiuM">
            Regeringen har genomdrivit nedläggningar av ett antal myndigheter
            och kraftigt minskade anslag till andra. Detta motiveras på olika
            sätt, främst utifrån en ekonomisk effektivitetssynpunkt. Regeringens
            val av myndigheter uppvisar dock en tydlig ideologisk agenda.
            Det är t.ex. myndigheter som arbetar med kunskapsutveckling kring
            och politikuppföljning av för arbetstagare viktiga frågeställningar
            (Arbetslivsinstitutet) eller som kan ha ett arbetstagarperspektiv
            på frågor om arbetsmiljö, säkerhet och välbefinnande på arbetsplatsen
            (Arbetsmiljöverket) som drabbats. Regeringen har dock inte visat
            några planer på en översyn av de myndigheter som bedriver sin
            verksamhet utifrån helt andra utgångspunkter. Särskilt anmärkningsvärd
            är de dubbla standarder som uppenbarligen gäller regeringens syn
            på myndigheters opinionsbildande arbete. Den 21 december 2006
            meddelade kommun- och finansmarknadsminister Mats Odell i samband
            med tillsättandet av en ny utredning, att myndigheter i för stor
            utsträckning tillåtits bedriva opinionsbildning och att det skulle
            behövas tydligare gränser för vad som bör vara myndighetsuppgifter
            och vad som bör vara förbehållet den politiska och allmänna opinionsbildningen
            eller marknadsekonomin. Samtidigt har regeringen gett uttryckliga
            opinionsbildande uppdrag till myndigheter, och uppmuntrar förekommande
            sådan verksamhet. Exempelvis gäller detta Konjunkturinstitutet,
            för vilket det enligt finansminister Anders Borg är positivt att
            de har synpunkter på ekonomisk och finansiell politik (SvD 070907).
          </p>
          <p xml:id="i-8n9NAwXj3mo5Nq485C3PxX">
            Den roll som Konjunkturinstitutet utvecklat som opinionsbildande
            kommentator av politiska förslag och beslut, genomförs utifrån
            ett strikt marknadsliberalt nationalekonomiskt perspektiv. Ett
            särskilt anmärkningsvärt område är myndighetens upptagenhet med
            begrepp som jämviktsarbetslöshet, vilket står i bjärt kontrast
            till synen på arbetslöshetsbekämpning som den ekonomiska politikens
            viktigaste mål. De prognoser som myndigheten gör om den framtida
            ekonomiska utvecklingen vilar tungt på modeller som är, och syftar
            till att vara, kraftigt politiskt laddade, utan att detta problematiseras.
            Det är modeller som regeringen följer i sin definition av full
            sysselsättning.
          </p>
          <p xml:id="i-NS4x6gFLkHyJMmFNPFtkiX">
            En viktig del av myndighetens arbete handlar om att följa upp
            läget i svensk ekonomi genom väletablerade enkätundersökningar
            till företag och hushåll. Detta och andra statistiska kärnuppgifter
            är viktiga och värdefulla. De bör fortsätta, och utvecklas, men
            kan med fördel överföras till Statistiska centralbyrån.
          </p>
          <p xml:id="i-QkkkhF118GLA79xm4yLdsh">
            Vi menar därför att Konjunkturinstitutet bör avvecklas per den
            1 juli 2010. Relevanta statistikinsamlingsuppgifter flyttas till
            Statistiska centralbyrån. Under 2010 uppkommer avvecklingskostnader,
            varför anslaget för 2010 endast dras ned med 25 miljoner kronor
            jämfört med regeringens förslag.
          </p>
          <head xml:id="i-T9zUpFgv8JfFUX5d2x2bYD" type="h1">
            Ekonomistyrningsverket
          </head>
          <p xml:id="i-YPjsKGGa99GTsoGEecx3Db">
            För att få mer ut av varje satsad skattekrona i den statliga
            förvaltningen behöver samordningen mellan myndigheterna öka. Det
            handlar om fler gemensamma administrativa lösningar, fler gemensamma
            upphandlingar och ökad samlokalisering. Ekonomistyrningsverket
            (ESV) har i ett flertal rapporter pekat på betydande möjligheter
            för fler gemensamma administrativa lösningar mellan myndigheterna.
            Det handlar t.ex. om ekonomi- och personaladministration, IT,
            inköp, resehantering och personalrekrytering. Myndigheterna borde
            också i ökad utsträckning kunna utnyttja vissa specialisttjänster
            gemensamt.
          </p>
          <p xml:id="i-9S1HJXn7aFLRWccdDmS4ai">
            Därutöver skulle de statliga myndigheterna kunna bli bättre på
            att göra gemensamma upphandlingar. De statliga myndigheterna handlar
            varje år varor och tjänster för ett värde av ca 150 miljarder
            kronor. Samtidigt omsätter den statliga inköpssamordningen endast
            knappt 8 miljarder kronor 1 . Slutligen behöver många mindre myndigheter
            samlokaliseras med större myndigheter och ha gemensamma administrativa
            system för att pressa sina omkostnader.
          </p>
          <p xml:id="i-5UA8tZLrsB2suCdd16QLLv">
            Vi föreslår, i samarbete med Socialdemokraterna och Miljöpartiet,
            följande:
          </p>
          <list style="ul">
            <item xml:id="i-Xu2Rc7NJZim6ARzSBgT7NQ">
              Alla statliga myndigheter med färre än 500 anställda ges i uppdrag
              att redovisa till regeringen vilka administrativa system när det
              gäller ekonomi- och personaladministration, IT, inköp, resehantering
              och personalrekrytering som de inte samordnar med andra myndigheter
              i samband med regleringsbreven för 2010. Ekonomistyrningsverket
              (ESV) bör därefter få i uppdrag att ta fram ett konkret förslag
              till ökad administrativ samordning utifrån myndigheternas underlag.
            </item>
            <item xml:id="i-99s23QXeAWzP7ki8myRxKr">
              Ekonomistyrningsverket får i uppdrag att öka den statliga inköpssamordningen
              med 10 procent till 2012, och tilldelas 5 miljoner kronor per
              år i ökade anslag för 2010 och 2011 för att förbättra informationen
              och marknadsföringen till övriga statliga myndigheter för att
              möjliggöra detta.
            </item>
            <item xml:id="i-2wvYWP9etFpRj5ukx1o3GH">
              Alla statliga myndigheter med färre än 50 anställda och som inte
              redan är samlokaliserade med andra statliga myndigheter får i
              uppdrag i samband med regleringsbreven för 2010 att redovisa vilken
              myndighet de skulle kunna samlokaliseras med.
            </item>
          </list>
          <p xml:id="i-FCh2h2Auiun32bTVqD9snP">
            Vi bedömer att en ökad statlig inköpssamordning med 10 procent
            kan minska de statliga kostnaderna för inköpen med ca 50 miljoner
            kronor till 2012. Därutöver bedömer vi att ökad samordning vad
            gäller administrativa system och lokaler kan leda till besparingar
            av de mindre myndigheternas förvaltningsanslag med ytterligare
            100 miljoner kronor till 2012.
          </p>
          <head xml:id="i-6jrchuLGsukvyKYPhvXyNX" type="h1">
            Statistiska centralbyrån (SCB)
          </head>
          <p xml:id="i-8PoDa1wNSX16ZvmHVRWciQ">
            Bred, högkvalitativ, samlad och lättillgänglig statistik är av
            stor betydelse för samhällsförvaltningen och för en utvecklande,
            demokratisk samhällsdebatt. Statistiska centralbyråns (SCB) verksamhet
            bör värnas. Vänsterpartiet avvisar de besparingar på SCB som regeringen
            vill göra för att finansiera det finanspolitiska rådet och för
            makroekonomiskt prognosarbete i Konjunkturinstitutet. Till följd
            av den ovan föreslagna avvecklingen av Konjunkturinstitutet flyttas
            vissa nya statistikuppgifter till SCB. Anslaget för SCB bör med
            anledning av detta öka med 10 miljoner kronor 2010 och därefter
            med 20 miljoner kronor 2011 och 2012.
          </p>
          <head xml:id="i-GPoAiobLDCi3v3p3CEhH6G" type="h1">
            Jämställdhetspolitiskt råd
          </head>
          <p xml:id="i-L2uzC4bqnaaZVAMSNjy4xc">
            Vi vill tillsätta ett jämställdhetspolitiskt råd. Syftet med
            rådet är att utveckla en praxis för budgetarbetet som integrerar
            ett feministiskt perspektiv på den ekonomiska politiken, samt
            hitta långsiktiga strategier för att nå de jämställdhetspolitiska
            målen. Vi vill tillsätta rådet från 2011 och avsätter 7 miljoner
            kronor årligen för detta.
          </p>
          <p xml:id="i-5jFuBGzyYYngbRDkhzGuhP">
            Rådet ska bl.a. lämna förslag på förändringar och följa upp hur
            de politiska reformerna förhåller sig till de jämställdhetspolitiska
            målen. Vi menar att arbetet med statbudgeten behöver vidareutvecklas
            i syfte att synliggöra ojämställdhetens kostnader och vidareutveckla
            den ekonomiska politiken. I ett sådant jämställdhetspolitiskt
            råd vill vi se ekonomer och andra forskare med genuskompetens.
          </p>
          <head xml:id="i-9sd8VFVnMaTKRxrV92q41Q" type="h1">
            Lettland
          </head>
          <p xml:id="i-SKw6RkcspfJFDxiDJ3LfBY">
            Regeringen begär ett bemyndigande om att bevilja Lettland en
            kredit på 720 000 000 euro. Vänsterpartiet har inget att invända
            emot att Lettland beviljas en sådan kredit, men vi menar att riksdagen
            ska, precis som regeringen tidigare aviserat, behandla frågan
            via en proposition. För Vänsterpartiets del är det betydelsefullt
            att det ställs realistiska krav på Lettland. Tyvärr har Sverige
            medverkat till att alltför rigida och hårda krav ställs vid utlåning,
            inte minst vid det senaste tillfället ifråga om kredit till Island.
            Vi menar att vare sig Sverige eller IMF (Internationella valutafonden)
            kan ställa politiska krav på andra länder på det viset som skett.
          </p>
        </div>
        <div type="motSignatures">
          <list>
            <item xml:id="i-FnJ3XZbhovL39st56Yqj4d" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-922NZvBo9vUVSaKNPSis9U" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-RmUTjvja4Rza94wsk9NeQa" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-V43N64j5YH5YdsUb5FxJ8c" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-8jr8NJKhGZsVC5iFHjhVea" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-3PCtpPsWJJom4jYSVxoW2D" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Q5s1pBxYHQGAW4yLNY8Vx1" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-U3vyARWNiup7VeF7NEqtiK" who="i-M5o8cYSRJsbmZdvevomfQX">
              Ulla Andersson (v)
            </item>
          </list>
        </div>
      </div>
    </body>
  </text>
</TEI>
