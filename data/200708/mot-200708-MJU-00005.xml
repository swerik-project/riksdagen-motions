<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00005">
  <teiHeader>
    <fileDesc>
      <titleStmt>
        <title>med anledning av prop. 2007/08:63 Djurskyddskontroll m.m. i statlig regi</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:63 Djurskyddskontroll m.m. i statlig regi</title>
          <idno type="rdwebb">GV02MJ5</idno>
          <rs type="number">MJ5</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ5/text</ref>
          <ref type="dokument_url_html">http://data.riksdagen.se/dokument/GV02MJ5</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ5</ref>
          <ref type="doc">http://data.riksdagen.se/fil/D24D3E4B-016A-472B-8C56-444468143FF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9qR44Bo1cvxuvrxfSyGJ7P" type="basedOn"/>
        <correspContext corresp="i-9qR44Bo1cvxuvrxfSyGJ7P">
          <ref>Proposition 2007/08:63</ref>
        </correspContext>
        <correspAction xml:id="i-AHB5y5YKAjYsRyFJ8EwWBw" type="signed"/>
        <correspContext corresp="i-AHB5y5YKAjYsRyFJ8EwWBw">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-R7E1jZpFNUEUsjvqRooKFg" type="referral">
          <date when="2008-03-28"/>
        </correspAction>
        <correspAction xml:id="i-2Yz2bxM8bJDB76puAxZbBQ" type="dismissal">
          <date when="2008-03-27"/>
        </correspAction>
        <correspAction xml:id="i-3E81Setq45zVtZuNFLJE3g" type="dismissal">
          <date when="2008-03-27"/>
        </correspAction>
        <correspAction xml:id="i-7pVTVwSgjwHbu9HApAcALD" type="transfer">
          <date when="2008-03-26"/>
        </correspAction>
        <correspAction xml:id="i-Ti85aXuHcmaAzoj8VRiN84" type="submission">
          <date when="2008-03-26"/>
        </correspAction>
        <correspAction xml:id="i-57yX4UtgLZaFUGJ7ZvZPug" type="assigned"/>
        <correspContext corresp="i-57yX4UtgLZaFUGJ7ZvZPug">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NpvYaV9jUc7wMnrXxrrrQc" type="motBody">
        <div xml:id="i-PawmJZzHgQUF1MF6hBJcs1" type="motProposal" subtype="förslag">
          <head xml:id="i-HYMdN8HVLdJyGSrjXPR1Ft">
            Förslag till riksdagsbeslut
          </head>
          <list xml:id="i-Vq9P6NjLAZoZrvieuPKrdr" style="ol">
            <item xml:id="i-DVHvSJ6KcA3oUhYM7nouuM">
              Riksdagen avslår regeringens proposition 2007/08:63.
            </item>
            <item xml:id="i-SfrvbacoCpDsEfuDXkY11K">
              Riksdagen tillkännager för regeringen som sin mening vad som
              anförs i motionen om att den offentliga kontrollen av djurskydd
              inte ska bekostas med allmänna medel.
            </item>
            <item xml:id="i-H5eULr3Af5pmYYkSybrK1a">
              Riksdagen tillkännager för regeringen som sin mening vad som
              anförs i motionen om att regeringen bör säkerställa att länsstyrelserna
              har tillräckligt med resurser för deras del av djurskyddskontrollen
              och att pengarna bör öronmärkas.
            </item>
            <item xml:id="i-SXXsvmKGtybMsR3KwTXUPv">
              Riksdagen tillkännager för regeringen som sin mening vad som
              anförs i motionen om att Statens jordbruksverk ska få resurser
              och ett tydligare uppdrag att utföra sina uppgifter gentemot kommuner
              avseende djurskydd.
            </item>
          </list>
        </div>
        <div xml:id="i-PuJLTomcyiSc1zujzyoLEv" type="motContent">
          <head xml:id="i-KWigJMgz7PyB65Ctrrgyh" type="h1">
            Djurskyddskontroll i kommunerna och länsstyrelserna
          </head>
          <p xml:id="i-9x31PRhaMNbhCFhtH1MzuW">
            Det svenska systemet för djurskyddskontrollen kan förenklat beskrivas
            som följer. Kommunerna kontrollerar dem som håller djur. Länsstyrelserna
            ska stödja och kontrollera kommunerna. Centralmyndigheterna ska
            stödja efterföljande led och kontrollera länsstyrelserna.
          </p>
          <p xml:id="i-WwoejGuGCh6GXvGYRhVG1o">
            Det är i princip samma system som gäller för annan tillsyn, t.ex.
            miljötillsynen.
          </p>
          <p xml:id="i-FL1ns8HZ7wkEoTfu2GVGpg">
            Regeringen konstaterar att systemet för djurskyddskontrollen
            inte har fungerat tillräckligt väl. Det har också EU-kommissionen
            konstaterat och Djurskydds­myndigheten samt tidigare Riksrevisionen.
          </p>
          <p xml:id="i-6AR9EGsnYvHmi3uypYWaVK">
            Problemet är att systemet har brustit i alla led. Både kommuners,
            länsstyrelsers och, periodvis, centralmyndigheters kontroll har
            brustit. Samtidigt har det funnits kommuner och länsstyrelser
            där djurskyddet har fungerat väl. Skälen till bristerna är i grunden
            brist på politisk vilja, vilket resulterar i brist på resurser,
            tydliga uppdrag och uppföljning.
          </p>
          <p xml:id="i-XZ3D5utkPwfnUudDMPLBqt">
            Det fanns problem även tidigare, när staten hade ett direkt operativt
            ansvar för djurskyddet.
          </p>
          <p xml:id="i-4YQ1PKEKwZfySgPmvqYx6H">
            Inrättandet av Djurskyddsmyndigheten och resursförstärkningen
            i samband med det var ett uttryck för en ökad politisk ambition
            på statlig nivå. Kontrollsystemet drabbades av ett bakslag genom
            en politiskt motiverad omorganisering i förtid då Djurskydds­myndigheten
            avvecklades. Man gav inte organisationsreformerna tid att sätta
            sig.
          </p>
          <p xml:id="i-U7oWp8dcJC5GWosfiU7zvL">
            Djurskyddsmyndigheten tog fram allmänna råd som rekommenderade
            att läns­styrelserna regelbundet, men minst vart tredje år, skulle
            besöka varje kommun för att utvärdera och följa upp den kommunala
            djurskyddskontrollen. Länsstyrelserna nådde dock 2004, 2005 och
            2006 endast upp till halva minimitakten. Ambitionsnivån skilde
            sig kraftigt mellan olika länsstyrelser. 2006 var det endast fem
            länsstyrelser som utfört revision hos kommuner i den omfattning
            som rekommenderades i de allmänna råden. Detta tyder på att inte
            heller regeringens mål om en större likhet i kontrollen uppnås
            enbart genom ett förstatligande av tillsynen.
          </p>
          <p xml:id="i-EYCpDZ3J2DfQNZPSsUjMpK">
            Därtill kommer frågan om kvaliteten på länsstyrelsernas revisioner
            och agerandet i samband med upptäckta brister. Trots att länsstyrelserna
            upptäckt allvarliga brister i vissa kommuners djurskyddskontroll
            har de inte använt möjligheten att förelägga kommunerna att rätta
            till brister eller ansöka om att viss kontrollverksamhet ska flyttas
            över till länsstyrelser tvångsvis.
          </p>
          <p xml:id="i-AvFHVhjE9Pdax6cDimUBAR">
            Regeringen har inte gjort någon analys om skälen till bristerna
            i länsstyrelsernas kontroll. En sådan analys borde ha föregått
            ett förslag om att förstatliga djurskydds­kontrollen.
          </p>
          <p xml:id="i-EeMvxc7BB7dHQ5b4Se8U3U">
            Brister i kommunal tillsyn bör kunna åtgärdas om den politiska
            viljan finns och resurser avsättas på nationell nivå. Saknas viljan
            och resurser blir det inte bättre av att länsstyrelserna får ansvaret.
          </p>
          <p xml:id="i-37GzbkkbPSyzxyUWKaEuMx">
            En viktig fördel är att kommunerna ligger närmare väljarna. Om
            kommuner brister i sitt ansvar kan förbättringen komma uppifrån
            staten eller nedifrån väljarna och den lokala politiska debatten.
            Länsstyrelserna är mycket svårare för medborgarna att påverka
            politiskt. Uppstår det brister där måste ändringarna initieras
            uppifrån.
          </p>
          <p xml:id="i-Ka3JfXYcNy6u2rbWFJJwXj">
            Eller, som Tillsynsutredningen (SOU 2004:100) uttryckte det:
          </p>
          <p xml:id="i-X9SYF4ehhByEgaZUC7MPYa">
            Den kommunala tillsynen har en bred förankring bland kommunernas
            förtroendevalda och tjänstemän. Den närhet mellan förtroendevalda/
            tjänstemän och medborgare/tillsynspliktiga verksamheter som präglar
            den kommunala organisationen är en styrka vilken gagnar en effektiv
            tillsyn.
          </p>
          <p xml:id="i-McMvRBhqLwmtcQMSXqFALJ">
            Tillsynsutredningen kom fram till att:
          </p>
          <p xml:id="i-76654u2XfSfe3vsJgqZMXb">
            ett överförande av dagens kommunala tillsynsuppgifter till länsstyrelserna
            inte är lämpligt. Det skulle bl.a. vara förenat med betydande
            nackdelar att genomföra ett sådant överförande. Utredningen lämnar
            därför inget sådant förslag.
          </p>
          <p xml:id="i-KUFEGmRZuMnF2J4JZRyM7R">
            På djurskyddsområdet finns viktiga kopplingar till annan kommunal
            verksamhet. Problem med djurskydd har t.ex. ofta samband med sociala
            problem. Kommunerna kommer att fortsätta att utöva miljötillsyn
            över flertalet djurhållare även om tillsyn överförs till länsstyrelserna.
            Problemet med dubbla myndighetskontakter kommer att kvarstå .
          </p>
          <p xml:id="i-DxzgCiS7KmpVvnaZamxi66">
            Ett alternativ vore visserligen att som bl.a. Sveriges Kommuner
            och Landsting föreslår överföra ansvaret till länsstyrelserna,
            men låta sådana kommuner eller sammanslutningar av kommuner som
            så vill ta tillbaka ansvaret för djurskyddskontrollen. På så sätt
            återskapas en möjlighet att skärpa tillsynen underifrån och åter
            föra den närmare väljarna. Detta förslag har dock inte regeringen
            tagit fasta på.
          </p>
          <p xml:id="i-RKoN5echMwrrsH6A5Cx7xR">
            Miljöpartiet anser att djurskyddskontrollen ska vara kvar hos
            kommunerna. Det nuvarande systemet kan fås att fungera väl, om
            den politiska viljan, tydliga uppdrag och resurser finns. Saknas
            dessa kommer det inte att fungera bättre om kontrollen förstatligas.
          </p>
          <p xml:id="i-EoqxwE7L2pYoHYNH1kpfCc">
            Därmed avstyrker Miljöpartiet också sådana förslag till lagändringar
            som följer av förslaget att föra över ansvaret för den offentliga
            kontrollen av djurskydd från kommunerna till länsstyrelserna.
            Riksdagen bör avslå regeringens förslag till lagändring. Regeringen
            bör återkomma till riksdagen med övriga förslag till lagändring,
            som inte föranleds av att kontrollansvaret förstatligas.
          </p>
          <head xml:id="i-GYq6LGNBWyTd7bhqTXnAhh" type="h1">
            Skattefinansiering av djurskyddskontrollen
          </head>
          <p xml:id="i-EHsoAtPeAZkKf7fd68cKi2">
            En tendens i samhällsutvecklingen i Sverige är att offentliga
            tjänster avgiftsfinansieras i ökande utsträckning. Tillsynsutredningen
            föreslog t.ex.
          </p>
          <p xml:id="i-72JUAtTHPBQqXCpHdxXfWn">
            att skattefinansiering av tillsyn alltid skall övervägas då den
            tillsynspliktiga verksamheten utgör ett skattefinansierat samhällstagande,
            dvs. i huvudsak är avgiftsfri för medborgarna. Avgiftsfinansiering
            bör tillämpas i övriga fall.
          </p>
          <p xml:id="i-9rV9Grsp4YRr7We63pt7Fa">
            Regeringens förslag bryter mot denna princip. Kommunernas miljötillsyn
            blir t.ex. alltmer avgiftsfinansierad. Det skapar en omotiverad
            skillnad mellan företag i olika näringar att skattebetalarna ska
            stå för finansieringen av just djurskyddskontrollen. Som Sveriges
            Kommuner och Landsting påpekar undergräver avgiftsbefrielsen för
            djurskyddskontroll de befintliga principerna som gäller för den
            offentliga kontrollen i Sverige att det är den som påverkar som
            får betala.
          </p>
          <p xml:id="i-C1ZDBGD5oDSCfYtod5XoGX">
            Regeringens skäl till att staten ska ta över finansieringen av
            djurskyddskontrollen är otillräckliga. Regeringen hänvisar allmänt
            till en vilja att stärka jordbrukets konkurrenskraft. Detta är
            knappast nödvändigt i en tid av stigande priser på jordbruksprodukter
            och stigande lönsamhet i jordbruket. Ökande markpriser är också
            ett uttryck för god förväntad lönsamhet i näringen.
          </p>
          <p xml:id="i-BhKNtGBCapmp3bUm9vky9F">
            Det har vidare ifrågasatts om inte de grunder för en avgiftsfri
            tillsyn som regeringen angett strider mot likhetsprincipen i regeringsformen.
            Det har påpekats att gynnandet av en näringsgren framför andra
            som också står under motsvarande slag av tillsyn inte är lagligt.
            Har inte jordbrukssubventionerna räckt för sektorns lönsamhet
            lär inte förtäckt stöd genom skattefinansierad tillsyn spela någon
            avgörande roll.
          </p>
          <p xml:id="i-5tiNueQfohH3itAcjPVxoD">
            De ökade statliga anslagen som kommer att behövas för djurskyddskontrollen
            är inte ett uttryck för ett förstärkt djurskydd, utan kan mer
            betraktas som en gåva från regeringen till vissa lantbrukare.
          </p>
          <p xml:id="i-J9tKPEvkVEMd8HDjTcFhjj">
            Miljöpartiet avstyrker regeringens förslag att staten ska ta
            över finansieringen av djurskyddet.
          </p>
          <head xml:id="i-FEGxke3XkRwu4hEsj1XVSE" type="h1">
            En underfinansierad reform
          </head>
          <p xml:id="i-68pUqUzRLdRuYojNY13JBv">
            Mycket tyder på att länsstyrelsernas arbete med djurskyddskontroll
            kommer att vara underfinansierad.
          </p>
          <p xml:id="i-7CAViYuACFUubNX1EFEAxV">
            Om inte finansieringen är öronmärkt för djurskydd finns vidare
            en risk att en del av pengarna kommer att användas till annat
            ändamål. Det kommer i så fall att förvärra underfinansieringen.
            Problemen med bristande djurskydd kommer att kvarstå eller förvärras.
            Djurskyddsmyndigheten påtalade i rapporten om djurskyddskontroll
            2006 (Lokal och regional offentlig djurskyddskontroll under år
            2006, Rapport 2007-05-03) att länsstyrelsernas arbete med djurskyddskontrollen
            var underfinansierad också då.
          </p>
          <p xml:id="i-Vp7qXcQB9WnyaNPYyGuVGt">
            Djurskyddsmyndigheten föreslog att nödvändiga resurser bör öronmärkas
            för arbetet med kontrollvägledningen och uppföljningen av det
            kommunala djurskyddet.
          </p>
          <p xml:id="i-SyYYvtwepiHuGkaDS41Qqm">
            Miljöpartiet anser att regeringen bör säkerställa att länsstyrelserna
            har tillräckligt med resurser för sin del av djurskyddskontrollen
            och att pengarna bör öronmärkas.
          </p>
          <head xml:id="i-AVDv9r36B8A14gHRPfhHAd" type="h1">
            Jordbruksverkets styrning av djurskyddet
          </head>
          <p xml:id="i-Nuka5hd61WueQbioKAVMP7">
            Innan Djurskyddsmyndigheten kom till konstaterade Riksrevisionen
            att Jordbruks­verkets styrning av djurskyddet hade varit otillräckligt
            (Hur effektiv är djurskydds­tillsynen? RiR 2003:1). Man konstaterade
            att Jordbruksverket inte tillräckligt hade följt upp hur verksamheten
            i kommunerna fungerade. Verket hade också agerat försiktigt trots
            brister i kommuners tillsyn. Det är alltså samma problem som kunde
            konstateras i länsstyrelsernas arbete 2006.
          </p>
          <p xml:id="i-V3urBBLxoWTRFJz6mUJ5Hw">
            Riksrevisionen konstaterade dessutom att länsveterinärernas ansvar
            och arbets­uppgifter inte alltid stått i proportion till de resurser
            som de tilldelats i sina län.
          </p>
          <p xml:id="i-DFaAV6YsHzZmEdd1Cyfwf8">
            Regeringen har anslagit mindre pengar till Jordbruksverket för
            djurskyddet än vad som föreslagits av regeringens egen utredare.
            Detta bäddar för att centralmyndighetens kontroll av senare led
            i djurskyddskontrollsystemet kan komma att bli eftersatt även
            i fortsättningen.
          </p>
          <p xml:id="i-K8sAsc8tL6nUKSETxmN7cB">
            Miljöpartiet anser att regeringen bör se till att Jordbruksverket
            får ett tydligare uppdrag att säkra kontrollen i efterföljande
            led och resurser för att kunna genomföra uppdraget.
          </p>
        </div>
        <div xml:id="i-X8CrYdF4fKFRCcJtmw4pa" type="motSignatures">
          <list xml:id="i-MwACeMRmKNSaqHqf5Qtf9D">
            <item xml:id="i-38o29phAr6uiTpLCg4VFPA" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
