<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0602/mot_199899_mj_0602-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ602 MJ602
          </p>
          <p>
            Motion till riksdagen 1998/99:MJ602
          </p>
          <p>
            av Dan Ericsson (kd) Högskoleutbildning inom SLU till Östergötland
          </p>
          <p>
            Högre jordbruksutbildning till Östergötland
          </p>
          <p>
            Under förra årets motionstid skrev undertecknad en motion om
            att Sveriges Lantbruksuniversitet (SLU) skulle förlägga en del
            av sina utökade platser till Östergötland och bygga upp en filialverksamhet
            i anslutning till Vretaskolan utanför Linköping. Samarbete skulle
            också kunna etableras med Livsmedels- tekniskt centrum i Linköping.
            Utskottet behandlade motionen enbart summariskt och därför återkommer
            jag nu med motsvarande krav. Vid Vretaskolan utanför Linköping
            bedrivs idag gymnasial utbildning inom jordbruksområdet. Verksamheten
            är synnerligen framåtsyftande och implementering av ny kunskap
            och nya metoder för såväl spannmåls- som animalieproduktion är
            en viktig del i undervisningen. Strävan att ställa om en del av
            svensk åkermark till ekologisk odling har sin bäring i att nya
            odlingsmetoder prövas i detta sammanhang. Det vore av stort värde
            om man i anknytning till denna skola skulle ha möjlighet till
            högre utbildning och forskning inom det område som rör vård och
            nyttjande av biologiska naturresurser. Förutom basorten Ultuna
            utanför Uppsala är södra Sverige, Västsverige och norra Sverige
            försörjt med högre lantbruksutbildning via verksamhet i Alnarp,
            Skara och Umeå. Den östsvenska regionen saknar dock fortfarande
            motsvarande utbildnings- och forskningsmöjligheter. Det är nu
            hög tid att rätta till detta och just nu när nya platser tillskapas
            inom SLU borde det finnas förutsättningar för en utlokalisering.
            Detta är ett utmärkt tillfälle att i Östsverige bygga upp ett
            regionalt centrum för högskolestudier och forskning inom jordbruksområdet.
            Öster- götland, som är ett av de tyngsta jordbruksdistrikten i
            landet, skulle definitivt vara lämplig plats för lokalisering,
            och en högre utbildning skulle exempelvis då kunna knytas till
            den verksamhet som redan finns lokaliserad i Vreta.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om lokalisering
            av del av Lantbruksuniversitetets (SLU) utbildnings- och forskningsverksamhet
            till Östergötland.
          </p>
          <p>
            Stockholm den 24 oktober 1998
          </p>
          <p>
            Dan Ericsson (kd)
          </p>
        </div>
      </div>
    </body>
  </text>
</TEI>
