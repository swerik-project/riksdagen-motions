<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00206">
  <teiHeader>
    <fileDesc>
      <titleStmt>
        <title>Skogsägarnas övergripande ansvar för skogsbruket</title>
        <author corresp="i-JfXS8EFEqMfBiyryszrVvW">av Ann-Kristine Johansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogsägarnas övergripande ansvar för skogsbruket</title>
          <idno type="rdwebb">GY02MJ206</idno>
          <rs type="number">MJ206</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ206/text</ref>
          <ref type="dokument_url_html">http://data.riksdagen.se/dokument/GY02MJ206</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ206</ref>
          <ref type="doc">http://data.riksdagen.se/fil/593302AA-DD75-4E60-A17A-01BDB8831C7E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DG4ftQGv9eA58LV8EPupKA" type="signed"/>
        <correspContext corresp="i-DG4ftQGv9eA58LV8EPupKA">
          <note type="signatory" corresp="i-JfXS8EFEqMfBiyryszrVvW"/>
        </correspContext>
        <correspAction xml:id="i-FhBMFGcuu74Qv1AsgDDog9" type="numbering">
          <date when="2010-10-26"/>
        </correspAction>
        <correspAction xml:id="i-XZ3zEatWxc1xyUdNsggLUF" type="submission">
          <date when="2010-10-21"/>
        </correspAction>
        <correspAction xml:id="i-4fFChwBypFmLcf8SjyXVSy" type="transfer">
          <date when="2010-10-19"/>
        </correspAction>
        <correspAction xml:id="i-JzrDJJbz3J3aPVzqq1j7kp" type="assigned"/>
        <correspContext corresp="i-JzrDJJbz3J3aPVzqq1j7kp">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EZbZHUFuHcBLrgVaGK1o6V" type="motBody">
        <div xml:id="i-ECW3Nxt7ow9zrddyiubmfg" type="motProposal" subtype="förslag">
          <head xml:id="i-2LnsSqaVHAbqafZoHaAP6u">
            Förslag till riksdagsbeslut
          </head>
          <p xml:id="i-Cv831xLxsHNgBag5uaq2j4">
            Riksdagen tillkännager för regeringen som sin mening vad som
            anförs i motionen om utvecklingen av framtidens skogspolitik.
          </p>
        </div>
        <div xml:id="i-N6aBDYadJto7equPXxAebh" type="motContent">
          <head xml:id="i-Kbwt8Jo6BRwvDY5ZWvifng" type="h1">
            Motivering
          </head>
          <p xml:id="i-UUgAa5bpiZVBuJuF97T6Zr">
            Drygt halva Sveriges yta är täckt av skog. Sveriges skogsmark
            utgör en fjärdedel av skogsmarksarealen inom EU, vilket gör Sverige
            till unionens största skogsland. Våra skogar har under århundraden
            varit en värdefull tillgång för vår överlevnad och vi ska vara
            stolta över det vi kallar vårt gröna guld och den skogspolitik
            som funnits i olika former sedan början av 1800-talet. Skogen
            har bidragit till utvecklingen av vår välfärd; den har bidragit
            till betydelsefulla arbetstillfällen i såväl glesbygd som i industrisamhällen
            och den innebär en stabil bas i den svenska ekonomin.
          </p>
          <p xml:id="i-UKyKxPS7c8MAAMZ8idUWT2">
            Skogen ska vårdas så att vi alla, våra barn, barnbarn och barnbarnsbarn,
            får del av dess nyttigheter. Omsorgen om kommande generationer
            är en självklar utgångspunkt när vi nu ska möta framtidens globala
            och nationella klimatutmaningar. Och skogsägarna har ett övergripande
            ansvar för skogsbruket.
          </p>
          <p xml:id="i-Jnpx2hZFNsNuzo8dPJJ9Ze">
            Det är därför viktigt att skogen och skogsmarken ses som en nationell
            tillgång som ska skötas så att den långsiktigt och uthålligt ger
            god avkastning, samtidigt som den biologiska mångfalden behålls
            och hänsyn till andra allmänna intressen tas. Hur tillväxten kan
            öka utan att miljöhänsynen minskar är en annan viktig fråga att
            hantera. Efterfrågan av skogsråvaran ökar stadigt till allt från
            att bygga mer i trä till pappersindustrin som nya produkter av
            cellulosa till bioenergi och biobränsle.
          </p>
          <p xml:id="i-V49S5EjhpYr9zCRkjmaPTy">
            Skogsnäringen är en viktig tillgång i arbetet för ett hållbart
            samhälle. Trä är en förnybar och nationell resurs som vi vill
            se en ökad användning av. Och en ökad forskning för att möta framtidens
            behov av förnybara resurser måste till.
          </p>
          <p xml:id="i-FsCeFYyNjFz7PEoy4rLoAP">
            Det behövs ytterligare resurser till Skogsstyrelsen för att stärka
            och utveckla organisationen och för att den ska kunna genomföra
            sina uppdrag som expertmyndighet, rådgivare åt skogsnäringen och
            som främjare av skogsvårdslagen och ha möjlighet att arbeta efter
            de skogspolitiska målen.
          </p>
          <p xml:id="i-MiD1LzA3vtS2idcGijFxGb">
            Avvägningen mellan de två jämställda skogspolitiska målen, miljömålet
            och produktionsmålet, är en grundläggande uppgift. Det finns stora
            behov av rådgivning och att höja kunskaperna i vårt samhälle,
            framför allt vad avser risker i samband med de allt fler och kraftigare
            stormar och andra klimatförändringar som påverkar våra skogar.
          </p>
          <p xml:id="i-PkUSCXwin5ddoWcvPuMYNY">
            Samhället, övriga näringar och skogsbruket behöver gå mer i takt
            med varandra och kommunicera hur det framtida skogsbruket ska
            fungera och hur den biologiska mångfalden ska säkerställas.
          </p>
          <p xml:id="i-QTr7mprSiKwv8MJvkGuKer">
            Kraftfulla satsningar krävs för att anpassa den svenska skogspolitiken
            efter de effekter som dagens och framför allt morgondagens klimatförändringar
            innebär.
          </p>
        </div>
        <div xml:id="i-ENMZYxy4H5QRjmB6kiUsqp" type="motSignatures">
          <list xml:id="i-9VTg2KuVatJdgiRtkpXmr7">
            <item xml:id="i-7xxRgNjPXCM8hGedAWM9mP" who="i-JfXS8EFEqMfBiyryszrVvW">
              Ann-Kristine Johansson (S)
            </item>
          </list>
        </div>
      </div>
    </body>
  </text>
</TEI>
