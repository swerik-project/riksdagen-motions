<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00802">
  <teiHeader>
    <fileDesc>
      <titleStmt>
        <title>om högre utbildning och forskning.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om högre utbildning och forskning.</title>
          <idno type="rdwebb">FY02802</idno>
          <rs type="number">802</rs>
          <ref type="dokument_url_text">http://data.riksdagen.se/dokument/FY02802/text</ref>
          <ref type="dokument_url_html">http://data.riksdagen.se/dokument/FY02802</ref>
          <ref type="dokumentstatus_url_xml">http://data.riksdagen.se/dokumentstatus/FY02802</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGÄRD FRANKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XA6aiAG6fzrEEjFsHDJRBv" type="signed"/>
        <correspContext corresp="i-XA6aiAG6fzrEEjFsHDJRBv">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="r-0"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-TLnEcKgBYha1pdFTVEbAvk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__802/mot_1975__802-001.pdf"/>
      <fw xml:id="i-HBiPubnKjqzevfFLtZ3ExY">
        Mot. 1975:802 8
      </fw>
      <div xml:id="i-FjgnymVZ4ApQ4KmSQDXFJR" type="motHeader">
        <div xml:id="i-QEtBJvvDR5DtMWJThtj2xj" type="motTitle"/>
        <div xml:id="i-QcDow2DoeiYvU9WnVBVBU1" type="motSubmissionInfo"/>
      </div>
      <div xml:id="i-Q14z3vf9ZZWNMwebiK8CnK" type="motBody">
        <div xml:id="i-9rHt5ThXEbWMV57vU7zJTT">
          <p xml:id="i-Qsn3p8vFotdk4Zq6xhXnPw">
            Nr 802
          </p>
          <p xml:id="i-7kbgtozMZh695d6JxdcyFr">
            av herr Helén m. fl. om högre utbildning och forskning.
          </p>
          <p xml:id="i-4aAeUpTF3sY3Bf7MJa9n1X">
            Senare under 1975 års riksmöte kommer regeringen att lägga fram
            förslag om reformering av den högre utbildningen, byggt på bl.
            a. U 68:s förslag. Den aviserade propositionen kommer — såvitt
            kan utläsas av de utredningar som ligger till grund för den —
            att behandla framför allt utbildningens or- ganisation, administration
            och lokalisering. Samtidigt är det emellertid uppenbart att en
            hel del av problemen inom den högre utbildningen, t. ex. vid de
            filosofiska fakulteterna, inte kan lösas med enbart organisatoriska
            åtgärder. Det gäller framför allt de problem som rör de kvalitativa
            aspekterna på utbildningen. De måste i stället mötas med åtgärder
            som syftar till en innehållsmässig och pedagogisk förnyelse av
            denna. Det är till möjligheterna att skapa förutsättningar för
            en sådan förnyelse som organisatoriska och andra förändringar
            måste anpassas — inte tvärtom. Under senare år har frågan om kvalitet
            och effektivitet i utbildningen ägnats ett växande intresse från
            såväl universiteten och högskolorna som UKÄ (universitetskanslersämbetet).
            En bidragande orsak till det har varit den minskade tillströmningen
            av studerande, som lättat trycket på läro- anstalterna och därmed
            gjort det möjligt för lokala och centrala organ att mer uppmärksamma
            de kvalitativa aspekterna på utbildningen. Det återspeglas i anslagsframställningarna
            från universitet, högskolor och UKÄ under senare år, där stor
            tonvikt lagts vid kvalitets- och effektivitets- höjande åtgärder.
            Kraven har bl. a. gällt förstärkning av läroanstalternas basresurser,
            ökad stasning på pedagogiskt forsknings- och utvecklingsarbete,
            utbyggnad av lärarfortbildningen samt förbättrad studierådgivning.
            Den egentliga förnyelsen av utbildningen har emellertid framför
            allt skett inom ramen för studieplansrevisionerna och genom tillkomsten
            av en rad nya studiekurser och utbildningsvägar. Vad som hänt
            i det avseendet — mer än 700 nya studiekurser har tillkommit vid
            filosofisk fakultet under åren 1970/71-1973/74 — är förmodligen
            mer betydelsefullt än de organisatoriska m. fl. förändringar som
            kan bli resultatet av den kommande U 68-propo- sitionen. Ett fortlöpande
            reformarbete som tar sikte på att höja utbildningens kva- litet
            och effektivitet samt förnya dess innehåll är väsentligen en fråga
            om en självgenererande process inom läroanstalterna, i vilken
            samspelet mellan forskningen och arbetsmarknadens krav spelar
            en viktig roll. Det är inte något som regering och riksdag bara
            kan besluta fram. Men statsmakterna kan ge bättre eller sämre
            förutsättningar för arbetet.
          </p>
          <pb facs="riksdagen-motions-pdf/data/1975/mot_1975__802/mot_1975__802-002.pdf"/>
          <fw xml:id="i-ABTeX5wgxydHHnTQksJQfR">
            Mot. 1975:802 9
          </fw>
          <p xml:id="i-KKVat45arEbQJy6waH973D">
            Decentralisering och förnyelse
          </p>
          <p xml:id="i-DvZgTVJ2wGnLWQsBM1iJCy">
            En första viktig förutsättning för att en verklig förnyelse av
            utbildningen vid t. ex. de filosofiska fakulteterna skall komma
            till stånd är en decen- tralisering av beslutsfunktionerna och
            ett betydande mått av frihet för skolor och institutioner att
            pröva nya vägar. Den administrativa apparaten måste vara anpassad
            till en sådan lokal flexibilitet — inga långa och krångliga be-
            slutsvägar — och resurserna måste vara tillräckliga för att tillåta
            försök med nya studievägar och undervisningsformer. Denna uppfattning
            har efter hand mött ökat gensvar från olika håll, vilket är bra.
            I UKÄ:s anslagsframställning för budgetåret 1972/73 hette det
            t. ex. att den mest fruktbara metoden att lösa problemen inom
            universitets- och högskolesektorn knappast ligger ”i ytterligare
            strävanden att söka fånga framtidsbehoven genom förbättrad prognosteknik
            och därpå grundade di- mensioneringsbeslut skapa en studieorganisation
            och inlärningsmiljö — och en till denna anpassad administrativ
            organisation — som är elastisk nog att möta hårda fordringar på
            snabba förändringar i fråga om utbildningens innehåll och uppläggning
            och som själv inbjuder till nyskapelser”. Samma uppfattning gav
            UKÄ uttryck för med än större skärpa i sin anslagsframställning
            för innevarande budgetår, där man underströk att det främst är
            det lokalt initierade arbetet med förändringar i utbildningens
            in- nehåll och verksamhetsformer som bör stimuleras och underlättas.
            Med rätta hänvisade men till att ”institutioner och utbildningsnämnder
            är själv- fallet de som har de bästa förutsättningarna för arbetet
            gnom den nära kopp- lingen av detta till undervisningssituationen”.
            Mot denna bakgrund framstår det ursprungliga U 68-förslaget med
            dess starka betoning av den centrala styrningen än mer som ett
            monument över en förlegad och passerad syn på rollfördelningen
            inom den högre utbildningen. Också i ett annat avseende har en
            glädjande omsvängning, som ökar förutsättningarna för ett lokalt
            förnyelsearbete, skett under senare år. Under en stor del av 1960-talet
            fanns en stark strävan mot uniformitet i utbildningen i den meningen
            att kursinnehållet skulle vara ungefär detsamma på olika orter.
            Kulmen på denna strävan var UKAS-förslaget med dess förord för
            s.k. riksgiltiga studieplaner. Detta verkade hämmande på den innehålls-
            mässiga och pedagogiska utvecklingen av utbildningen och skapade
            en trög- het när det gällde att anpassa denna efter nya behov
            och forskningsrön. Det är därför bra att man nu på olika håll
            tänkt om. Med en viss själv- prövning konstaterade t. ex. UKÄ
            förra året att kraven på uniformitet tidigare ”hävdats för starkt
            och därmed kommit att hämma eller motverka den lokala förnyelsekraften”.
            Vi tycker att det är viktigt att de lokala utbild- ningsenheterna
            ges möjlighet att skaffa sig en egen utbildningsprofil i vad gäller
            både utbudets sammansättning och inriktningen av studiekurser.
            På det viset får läroanstalterna och inte minst de olika ämnesinstitutionerna
            ett incitament att försöka förnya utbildningen samtidigt som en
            i god mening
          </p>
          <pb facs="riksdagen-motions-pdf/data/1975/mot_1975__802/mot_1975__802-003.pdf"/>
          <fw xml:id="i-RE4csrp68Y8T3cD9GgkQdK">
            Mot. 1975:802 10
          </fw>
          <p xml:id="i-L5axo1X1fSCyV8bk9BYGd4">
            verkande konkurrens mellan de enskilda beståndsdelarna byggs
            in i ut- bildningsorganisationen. Frågan om lokal profilering
            av forskning och utbildning diskuteras i an- slagsframställningarna
            för nästa budgetår från bl. a. Umeå universitet och Linköpings
            högskola. Från Umeås sida pekar man på problem rörande be- folkningsrörlighet,
            minoriteter och glesbygd och regionalpolitik som natur- liga plan
            för forskningsorganisationen med bl.a. en tema-projekt-organi-
            sation, som kan komma att påverka även grundutbildningen. UKÄ
            är positivt till de båda läroanstalternas förslag och menar att
            en profilering på grund- utbildningsnivå bör kunna förverkligas
            genom införande av nya studiekur- ser. Frågan berörs inte i utbildningsdelen
            av budgetpropositionen. Vi delar UKÄ:s uppfattning men vill understryka
            att det inte bara gäller utbild- ningsutbudets sammansättning.
            Också i fråga om innehållet i olika stu- diekurser måste det finnas
            betydande utrymme för en lokal inriktning, ofta anknuten till
            forskningen vid berörda institutioner. Vi föreslår att riksdagen
            inför reformeringen av den högre utbildningen uttalar att universitet
            och högskolor bör ges stor frihet att inrikta forskning och utbildning
            så att verk- samheten får en lokal profil. Möjligheterna att höja
            kvaliteten och effektiviteten i utbildningen hänger intimt samman
            med vilka resurser som ställs till förfogande. För de fi- losofiska
            fakulteternas del regleras anslagen till lärarlöner och driftkostnader
            till stor del av den s. k. automatiken, dvs. anslagstilldelningen
            är beroende av studerandetillströmningen. Ett sådant system är
            från många synpunkter bra. Det innebär bl. a. att läroanstalterna
            får de medel som krävs för att kunna anordna utbildningen. Den
            minskade tillströmningen under de se- naste sex åren har för statens
            del inneburit minskade utgifter i de delar som sammanhänger med
            automatiken. Enbart för nästa budgetår kan minsk- ningen beräknas
            uppgå till mellan 12 och 15 milj. kr. De medel som på det viset
            kommer statskassan till del kan disponeras för nya ändamål. Det
            finns emellertid starka skäl för att de medel som på det viset
            frigjorts används för kvalitets- och effektivitetsfrämjande åtgärder
            inom den högre utbildningen. Den starka studerandetillströmningen
            under 1960-talet ledde till att utrymmet begränsades för instanser
            utöver medlen för de betydande kostnadsstegringarna till följd
            av ökningen av studerandeantalet. Uttalanden från de lokala utbildningsenheterna
            och resultaten från en lång rad UKÄ- utredningar visar tydligt
            att det finns ett stort antal brister som måste rättas till samt
            behov av konsolideringar och förstärkningar som måste tillgodoses
            om avsedda mål skall kunna nås. Ett annat skäl för en allmän resursförstärkning
            är omstruktureringen av studerandegruppen mot ett växande antal
            vuxenstuderande. Det ställer krav på särskilda insatser i form
            av halvfartskurser, nya studiealternativ, kvälls- undervisning
            m. m. På en rad områden finns också behov av förstärkta undervisningsinsatser.
            De förhållanden inom teknisk fakultet — att de stu- derande kommit
            att utgöra en mera heterogen grupp än tidigare såvitt gäller
          </p>
          <pb facs="riksdagen-motions-pdf/data/1975/mot_1975__802/mot_1975__802-004.pdf"/>
          <fw xml:id="i-7ER5wed49R42T7hX8SH3Ya">
            Mot. 1975:802 1
          </fw>
          <p xml:id="i-X8RcmmQhGo76ev1PAo87Br">
            både förkunskaper och studieförutsättningar — som utbildningsministern
            an- ser har bidragit till de starkt försämrade studieresultaten
            föreligger också inom andra fakulteter och ämnen. Likartade förstärkningsinsatser
            som nu föreslås för de tekniska fakulteternas del är därför motiverade
            även inom andra fakulteter, framför allt då de filosofiska. Mot
            bakgrund av behovet av en fortsatt förnyelse inom grundutbildningen
            och förstärkta undervisningsinsatser på en rad områden föreslår
            vi att de filosofiska fakulteterna för nästa budgetår ges ett
            särskilt anslag för stöd- och innovationsåtgärder på 8 milj. kr.,
            vilket motsvarar ungefär två procent av det samlade anslaget till
            lärarlöner och driftkostnader inom dessa fa- kulteter. Anslaget,
            som efter fördelning av UKÄ skall disponeras av de lokala utbildningsnämnderna
            och efter deras beslut av institutionerna, bör bl. a. användas
            för att stimulera och underlätta tillkomsten av nya studie- vägar
            och studiekurser. Svårigheterna att på kort sikt lösgöra resurser
            för nya ändamål gör att nya studiekurser och ämnesområden många
            gånger, som UKÄ påpekat, inte får tillräckliga resurser i initialskedet.
            Det finns därför behov av flexibla resurser som kan användas såväl
            för planering och igångsättning av nya kurser och studiealternativ
            som för själva undervis- ningen. Ett annat ändamål för vilket
            ett anslag av den föreslagna karaktären bör kunna användas är
            förstärkta undervisningsinsatser i form av t. ex. sär- skilda
            preparand- eller repetitionskurser, ökad gruppundervisning. Medlen
            bör också kunna användas för att i större utsträckning anordna
            halvfarts- kurser och undervisningsformer som särskilt är avpassade
            till de vuxen- studerandes behov. På många håll föreligger behov
            av en ökad undervisning på grundutbildningsnivån av de forskningsmässigt
            mest kvalificerade lä- rarna. I dag måste deras undervisningsinsatser
            inom grundutbildningen hål- las nere på grund av snäva kostnadsramar.
            Det föreslagna anslaget bör därför kunna användas också för att
            möjliggöra en mer kvalificerad undervisning. Hur medlen slutgiltigt
            kommer att disponeras bör emellertid vederbörande utbildningsnämnd
            eller berörda institutioner själva få bestämma.
          </p>
          <p xml:id="i-EN5mTyW12w1AGDLTsNh4ta">
            Forskningsanknyntning och forskningsresurser
          </p>
          <p xml:id="i-9nCK7GWPqfiGcAn5TXoRnb">
            En aktiv kontakt mellan forskning och utbildning spelar en viktig
            roll för förnyelsen av dessa båda delar av verksamheten vid universitet
            och högskolor. Forskningskontakten förnyar och stimulerar undervisningen,
            trä- nar de studerandes intellektuella förmåga och ger dem kunskap
            om den vetenskapliga metodiken, och undervisningen påverkar forskningen
            och forskningsinsatserna. Det är viktigt att detta samband mellan
            forskning och utbildning, som ytterst gäller utbildningens vitalitet,
            bevaras och i vissa fall också förstärks. Kravet på forskningsanknytning
            gäller i princip all efter- gymnasial utbildning. Naturligtvis
            måste man räkna med ganska stora skill- nader i fråga om ambitionerna
            i forskningskontakten mellan olika utbild- ningar. Men det bör
            mer vara en gradskillnad än en artskillnad.
          </p>
          <pb facs="riksdagen-motions-pdf/data/1975/mot_1975__802/mot_1975__802-005.pdf"/>
          <fw xml:id="i-JBRmsY8QCfAiw29AWxfQxK">
            Mot. 1975:802 12
          </fw>
          <p xml:id="i-Dxxum3pDyHsd2N5HFkuzBV">
            Graden av forskningskontakt för olika utbildningar kan inte heller
            anses given en gång för alla. Hela tiden sker förändringar som
            skapar behov av en klarare och fördjupad forskningsanknytning.
            Utanför universitetssektorn finns det t. ex. en rad utbildningar
            till vilka det i dag vore naturligt att knyta fasta forskningsresurser.
            En självklar förutsättning för utbildningens kontakt med forskningen
            är att forskningsorganisationen vid universiteten och högskolorna
            är väl ut- byggd. Om forskningsinsatserna är blygsamma får det
            därför inte bara kon- sekvenser för landets forskningskapacitet.
            Det återfaller också på utbild- ningen. Sedan slutet av 1960-talet
            har forskningspolitiken präglats av en satsning på dels ökade
            anslag till olika slags uppdrags- och målbestämd forskning, dels
            ökade anslag via forskningsråden till olika forskningsprojekt.
            Däremot har den forskningsmässiga basorganisationen vid läroanstalterna
            i form av dels tjänster, dels driftkostnadsanslag fått stå tillbaka.
            Vi har reagerat mot denna utveckling. I en motion till fjolårets
            riksdag (1974:1373) tog vi upp de enligt vår mening otillräckliga
            basresurserna för forskningen vid framför allt de humanistiska
            och samhällsvetenskapliga fakulteterna. I vår moti- vering för
            kravet på kraftigt förstärkta insatser inom dessa fakulteter pekade
            vi bl.a. på vikten av en starkt obunden forskning. ”Den har sin
            givna betydels för de ekonomiska framstegen”, framhöll vi i motionen,
            ”men än viktigare är att bara en obunden forskning kan ge oss
            den utkikspunkt, som vi behöver för att i tid möta framtidens
            faror och problem.” Det är mot den bakgrunden bra att den alltför
            länge eftersatta humanistiska forskningen nu föreslås få ökade
            resurser. Den föreslagna förstärkningen är emellertid avsevärt
            mindre än vad t. ex. UKÄ föreslagit i sitt femårs- program för
            utbyggnaden av humanistisk forskning. Det gäller framför allt
            i fråga om den fasta tjänsteorganisationen. På den punkten innebar
            UKÄ:s programförslag en årlig komplettering av forskningsorganisationen
            med fyra å fem tjänster per år under femårsperioden samt en viss
            omprövning av befintliga tjänster. I budgetpropositionen föreslås
            emellertid endast ett par nya forskartjänster för nästa budgetår
            — en professur i religionssociologi och en i konstvetenskap. Utbildningsministern
            är inte heller beredd att göra några utfästelser för kommande
            år. Som skäl anges att fasta, ämnesanknutna forskartjänster inte
            är bästa vägen att tillgodose forskningsbehoven inom det aktuella
            området. Det är helt i linje med den forskningspolitiska stategi
            som regeringen fastlade år 1969. Svagheterna i denna har vi ingående
            berört i motionen 1974:1373. I det här sammanhanget vill vi inskränka
            oss till följande påpekande: en fast basorganisation i form av
            en eller flera forskartjänster är förutsättningen dels för att
            grundutbildningen skall kunna ges en forskningsmässig anknyt-
            ning, dels för att det skall finnas en grund för en mer projektinriktad
            forsk- ning, finansierad med medel från t. ex. forskningsråden.
            Det sistnämnda innebär bl. a. att de viktigaste vetenskapsområdena
            på varje ort bör vara
          </p>
          <pb facs="riksdagen-motions-pdf/data/1975/mot_1975__802/mot_1975__802-006.pdf"/>
          <fw xml:id="i-4UTQb3chwCfo7BtgHeqAS2">
            Mot. 1975:802 13
          </fw>
          <p xml:id="i-LRMdYMFd6X8Xief1NV7UtB">
            företrädda av metodiskt välutbildade specialister samt att en
            viss bredd i forskningen måste finnas inom varje fakultet så att
            en stimulerande forsk- ningsmiljö skapas. I det här avseendet
            finns fortfarande en del brister. I framför allt Umeå men också
            Göteborg saknas fortfarande tjänster i grund- läggande discipliner.
            Mot denna bakgrund föreslår vi att riksdagen i enlighet med första
            etappen i UKÄ:s femårsprogram beslutar att professurer fr. o.
            m. nästa budgetår skall inrättas i franska (Göteborg) samt i spanska
            (Lund), i båda fallen inkl. 500 assistenttimmar för forskning
            och allmänt institutionsarbete. Riksdagen bör också fatta principbeslut
            om en fortsatt utbyggnad av den humanistiska forskningen med fyra
            eller fem högre tjänster och fem till tio forskaras- sistenttjänster
            per år under ytterligare fyra år. Vid fördelningen av dessa tjänster
            på olika ämnesområden bör — utöver vad som sägs i budgetpro- positionen
            — stor vikt läggas vid de historiskt-estetiska ämnena. Ett viktigt
            skäl för utbyggnaden av den humanistiska forskningen är ju inte
            bara att den kan bidra till att öka förståelsen och kunskapen
            om en del aktuella samhällsproblem utan också att den kan skapa
            förutsättningar för ett rikare mänskligt liv. För den samhällsvetenskapliga
            forskningen föreslås ingen reell förstärk- ning av resurserna
            för nästa budgetår, vilket från flera synpunkter är an- märkningsvärt.
            Antalet forskarstuderande är väsentligt större inom de sam- hällsvetenskapliga
            fakulteterna samtidigt som relationstalet mellan antalet forskarstuderande
            å ena sidan och antalet forskarutbildningstjänster å den andra
            är högre. Vidare framgår av budgetpropositionen att av de anslag
            som ställs till de samhällsvetenskapliga fakulteternas förfogande
            går hela 65 96 till grundutbildning och bara 35 96 till forskarutbildning.
            Också i detta avseende är relationstalet sämre för de samhällsvetenskapliga
            fakulteterna än för övriga fakulteter. Förhållandet vid de samhällsvetenskapliga
            fakulteterna har under 1970- talet successivt förvärrats efter
            det att resurstillskottet under 1960-talet varit betydande. Detta
            sammanhänger delvis med minskningen av antalet stu- derande, vilken
            varit särskilt påfallande just i de samhällsvetenskapliga äm-
            nena och som lett till att ett stort antal lärare har fått lämna
            sina tjänster. I årets budgetproposition räknar man med en minskning
            av antalet lärare med 104. Därmed har lärarpersonalen vid de samhällsvetenskapliga
            fakul- teterna under 1970-talet minskat med mellan 300 och 400.
            Eftersom flertalet av de yngre forskarna för sin försörjning varit
            tvungna att förena forskning- forskarutbildning med undervisning
            har detta inneburit en avsevärd åder- låtning av den samhällsvetenskapliga
            forskningen vid universiteten. Parallellt med att forskningsresurserna
            på det samhällsvetenskapliga om- rådet vid universiteten har minskat
            har ökade forskningsresurser ställts till förfogande för den offentliga
            förvaltningen, utredningsväsendet och vissa särskilda fristående
            forskningsinstitut. Denna ökning av resurserna för sek- toriell
            forskning har haft ett betydande värde, men risken med en sek-
          </p>
          <pb facs="riksdagen-motions-pdf/data/1975/mot_1975__802/mot_1975__802-007.pdf"/>
          <fw xml:id="i-Jw1MvojamxYmq1Stc51wZU">
            Mot. 1975:802 14
          </fw>
          <p xml:id="i-SuZMxjnEZiymu9jPyLhuMa">
            torsanknuten forskning är att den i mindre utsträckning än universitets-
            forskningen kan bli föremål för öppen och kontinuerlig kritik.
            Den nuvarande anslagspolitiken på det samhällsvetenskapliga forsknings-
            området innebär därför att utrymmet för samhällskritisk forskning
            i egentlig mening har minskat. Det är svårt att befria sig från
            intrycket att detta är en följd av den samhällskritiska forskningens
            resultat, som i många fall upplevts som obekväma av dagens makthavare.
            Enligt vår uppfattning är detta ett kortsynt resonemang. Det demokratiska
            politiska systemet tjänar på att det finns en fri sektor där samhällskritisk
            forskning av hög kvalitet kan bedrivas. Kontinuerlig tillförsel
            av nya kunskaper och kontinuerlig om- prövning av gamla kunskaper
            är i själva verket ett livsvillkor för utvecklingen av ett demokratiskt
            samhälle. Det är nödvändigt att det i samhällsmaski- neriet finns
            en beredvillighet att tillgodogöra sig sådana nya kunskaper. Det
            är därför nödvändigt att universiteten till sitt förfogande får
            resurser så att de kan fungera som centra för en autonom grundforskning.
            Detta gäller också i hög grad den samhällsvetenskapliga forskningen.
            Om man vill få till stånd en självständig samhällsvetenskaplig
            grundforskning, måste därför universiteten tillföras resurser,
            främst i form av tjänster för forskning och forskarutbildning.
            Vi föreslår därför att fem nya forskarassistenttjänster inrättas
            vid sam- hällsvetenskaplig fakultet, att anslaget till samhällsvetenskapliga
            forsknings- rådet höjs med 2 milj. kr. utöver vad regeringen föreslagit
            samt att drift- kostnadsanslaget för samhällsvetenskaplig fakultet
            höjs med 750 000 kr. utöver vad regeringen föreslagit för att
            tillgodose ökade behov från forsk- ningens sida. Vi föreslår också
            att UKÄ och samhällsvetenskapliga forsk- ningsrådet ges i uppdrag
            att framlägga en långsiktig plan för utbyggnaden av den samhällsvetenskapliga
            forskningen vid universiteten.
          </p>
          <p xml:id="i-BJtcdhBfMi14LDizrqLtSe">
            Decentraliserad universitetsutbildning
          </p>
          <p xml:id="i-PYrX5Sgcy9hs8nmCti77VA">
            En central fråga vid behandlingen av förslaget till reformering
            av den högre utbildningen är hur man bäst får till stånd en högskoleutbildning
            utanför nuvarande universitets- och högskoleorter och då särskilt
            glesbygds- områden. Till denna fråga återkommer vi sedan propositionen
            lagts fram för riksdagen. Årets budgetproposition innehåller ett
            par inslag som enligt vår mening demonstrerar en påfallande likgiltighet
            inför strävandena att tillgodose utbildningsmöjligheterna för
            de personer som bor utanför de stora universitets- och högskoleorterna.
            För deras del har dens. k. decentraliserade universitetsutbildningen
            varit av stort värde. Den har inneburit att stu- diekurser på
            20-, 40- och 60-poängsnivå kunnat anordnas på ett stort antal
            orter i samverkan mellan universitetsinstitutioner och lokala
            organ, skol- styrelser eller studieförbund. Antalet personer som
            på det viset kunnat nås är betydande. En annan fördel med denna
            form för decentraliserad utbildning är att man smidigt kan anpassa
            den efter efterfrågan och under en längre
          </p>
          <pb facs="riksdagen-motions-pdf/data/1975/mot_1975__802/mot_1975__802-008.pdf"/>
          <fw xml:id="i-EZFW4v7wW5LFqTUgHYKPEy">
            Mot. 1975:802 15
          </fw>
          <p xml:id="i-34VgRgjRtFMYAxughgck2K">
            tidsperiod tillgodose utbildningsbehovet på många orter. I bästa
            fall kan man genom att alternera kurserna mellan orterna erbjuda
            en fullständig utbildning. Det är därför vår bestämda mening att
            den decentraliserade universi- tetsutbildningen måste spela stor
            roll även i framtiden, oavsett vilken ställ- ning riksdagen tar
            till U 68:s förslag om lokalisering av den högre utbild- ningen.
            Den nedtrappning av utbildningen under nästa budgetår som för-
            slaget i budgetpropositionen de facto innebär är därför omotiverad
            och ägnad att motverka strävandena att erbjuda fler personer bättre
            utbildningsmöj- ligheter på eller i närheten av bostadsorten.
            Under budgetåret 1973/74 anordnades sammanlagt 35 studiekurser
            om 20 poäng på 23 orter i landet (exkl. kurser i Luleå, Sundsvall
            och Östersund) samt studiekurser ingående i de s. k. kombinationsutbildningarna.
            Därtill kom sex 40-poängs och två 60-poängskurser. För innevarande
            budgetår har verksamheten något större omfattning (drygt 40 kurser
            på 20-poängsnivå), och ungefär samma omfattning har UKÄ räknat
            med under nästa år. För nästa budgetår förslås UKÄ få samma anslag
            som i år. Samtidigt skall emellertid 2 milj. kr. av en reservation
            på 2,3 milj. kr. överföras till budgetutjämningsfornden. Av anslagsäskandena
            kan utsläsas att UKÄ av- sett att ta ca 700 000 kr. av reservationen
            i anspråk under 1975/76. Denna möjlighet försvinner nu. Det innebär
            att verksamheten inte kan bli av vare sig den omfattning som den
            har under innevarande år eller av den omfattning som UKÄ planerat
            för under nästa år. Vi finner denna nedskärning felaktig och omotiverad
            och föreslår därför att riksdagen anvisar 1 milj. kr. utöver vad
            regeringen föreslagit för att den decentraliserade universitetsutbildning-
            en skall kunna ges minst samma omfattning nästa år som i år.
          </p>
          <p xml:id="i-4mrugoXPLbvaZUYFaXuE7j">
            Filialerna
          </p>
          <p xml:id="i-QzGkYRyQsEBp9Xgcw13Lks">
            Det saknades förvisso inte kritiska och varnande röster när riksdagen
            på förslag av U 68:s föregångare U 63 beslöt att inrätta universitetsfilialerna.
            En del av farhågorna har kanske kommit på skam, medan andra besannats.
            Oron för en bristande kontakt mellan forskning och utbildning
            vid filialerna har t. ex. av allt att döma visat sig vara berättigad.
            Mot detta står dock att tillkomsten av filialerna stimulerat ett
            stort antal personer som inte annars skulle skaffat sig högre
            utbildning att göra det. Utbyggnaden av filialerna, framför allt
            de i Växjö och Karlstad, har gått relativt långsamt. Under hela
            inledningsskedet var den också ensidigt in- riktad på de vanligaste
            humanistiska och samhällsvetenskapliga ämnena, medan naturvetenskapliga
            och laborativa ämnen fick stå tillbaka. För Växjös och Karlstads
            del gäller det fortfarande. UKÄ:s mångåriga begäran — upp- repad
            i riksdagen — att få inrätta kurser i fysik, kemi och biologi
            på dessa orter har hittills fått klinga ohörd. Den minskade tillströmningen
            till högre utbildning har drabbat filialerna
          </p>
          <pb facs="riksdagen-motions-pdf/data/1975/mot_1975__802/mot_1975__802-009.pdf"/>
          <fw xml:id="i-SCWxPecDDoZXxuLow8a5ms">
            Mot. 1975:802 16
          </fw>
          <p xml:id="i-NcGRBb7nVGKpX6EzG7JQ6A">
            hårt. Sedan 1970/71 har antalet nyinskrivna minskat med drygt
            1/4 trots att antalet ämnen och kurser under samma tid ökat betydligt.
            Eftersom antalet studerande var lågt i många kurser redan tidigare,
            har filialerna inte haft samma buffert som moderuniversiteten
            att möta nedgången med. Re- sultatet har blivit svårigheter för
            många ämnen att få ihop tillräckligt många studerande för att
            starta och genomföra avsedda kurser. Det gäller framför allt kurser
            av s.k. B-typ (40 poäng). Utrymmet för alternativa kurser har
            natuligtvis därigenom också blivit starkt begränsat. Filialernas
            nuvarande situation måste betecknas som krisartad och kan inte
            bara mötas med tillfälliga stödaktioner. När filialerna nu en
            gång kommit till gäller det att ta till vara den resurs som de
            representerar och se till att de utvecklas till fullvärdiga utbildningsalternativ.
            Till denna fråga åter- kommer vi i samband med vårt ställningstagande
            till propositionen om högre utbildning. Förra året beslöt riksdagen
            att anslå särskilda medel för att garantera rimlig bredd i utbildningsutbudet
            vid filialerna samt vid Linköpings högskola och Umeå universitet.
            Att så kan ske är viktigt för att framför allt filialerna skall
            ha rimliga möjligheter att hävda sig i konkurrensen med övriga
            uni- versitets- och högskoleorter. En utarmning och nedskärning
            av utbildnings- utbudet kommer otvivelaktigt att förstärka den
            negativa utvecklingen för filialernas del. För nästa budgetår
            föreslås att ovannämnda anslag skall utgå med oförändrat belopp.
            Det innebär i realiteten minskade insatser för att upprätthålla
            ett tillfredsställande utbildningsutbud på de aktuella orterna.
            Vår uppfattning är att strävandena måste vara de motsatta. Vi
            föreslår därför att totalt 3 milj. kr. anvisas för ändamålet nästa
            budgetår.
          </p>
          <p xml:id="i-3GqcNxo3eFkbTH98yvVfmk">
            Hemställan
          </p>
          <p xml:id="i-GCNHpsMoJ6wSEcFiU3bFGR">
            Med hänvisning till vad ovan anförts hemställer vi 1.att riksdagen
            för budgetåret 1975/76 anvisar 8 milj. kr. till Stöd- och innovationsåtgärder
            för grundutbildningen inom fi- losofisk fakultet, 2.att riksdagen
            för budgetåret 1975/76 anvisar 3 milj. kr. för att garantera bredd
            i utbildningsutbudet vid universitetet i Umeå, högskolan i Linköping
            samt universitetsfilialerna, 3.att riksdagen för budgetåret 1975/76
            anvisar 2 milj. kr. utöver vad regeringen föreslagit till Samhällsforskning,
            4.att riksdagen för budgetåret 1975/76 anvisar 1 milj. kr. utöver
            vad regeringen föreslagit till Decentraliserad universitetsutbild-
            ning, S.att riksdagen fr. o. m. budgetåret 1975/76 beslutar inrätta
            en professur i franska vid Göteborgs universitet inkl. 500 assi-
            stenttimmar,
          </p>
          <pb facs="riksdagen-motions-pdf/data/1975/mot_1975__802/mot_1975__802-010.pdf"/>
          <fw xml:id="i-BXjnbZMiainJqNa5KNYfJR">
            Mot. 1975:802 17
          </fw>
          <p xml:id="i-3kZEGXuNU6VaXYVr3Znb1K">
            6. att riksdagen fr. o. m. budgetåret 1975/76 beslutar inrätta
            en professur i spanska vid Lunds universitet inkl. 500 assistent-
            timmar, 7.att riksdagen fr. o. m. budgetåret 1975/76 beslutar
            inrätta 5 tjänster som forskarassistent vid samhällsvetenskaplig
            fakultet, 8.att riksdagen uttalar att en kraftig utbyggnad av
            den hu- manistiska forskningen bör ske under en femårsperiod i
            en- lighet med vad som anförts i motionen, 9. att riksdagen uttalar
            att universitet och högskolor bör ges stor frihet att inrikta
            forskning och utbildning så att verksamheten får en lokal profil,
            10. att riksdagen begär att regeringen uppdrar åt universitetskans-
            lersämbetet och statens råd för samhällsforskning att lägga fram
            en plan för den långsiktiga utbyggnaden av den samhällsve- tenskapliga
            forskningen.
          </p>
          <p xml:id="i-BXuyyAoPB4idwFzkhcQBDK" type="date">
            Stockholm den 24 januari 1975
          </p>
          <div xml:id="i-86Nq5xKo6chJfZEnaMCeB5" type="signatureBlock">
            <p xml:id="i-7GxTmyrvQKskjo5aUPerye" who="i-Qz4kjjKSzCm5RwSxi2vkro" type="signature">
              GUNNAR HELÉN (fp)
            </p>
          </div>
          <p xml:id="i-3RUK745ND5QBcs2fHtjusG">
            INGEGÄRD FR/ENKEL (fp) ROLF WIRTÉN (fp) SVEN GUSTAFSON (fp) ANDERS
            JONSSON (fp) i Göteborg i Mora CECILIA NETTELBRANDT (fp) PER AHLMARK
            (fp) INGEMAR MUNDEBO (fp) ERIC ENLUND (fp)
          </p>
          <p xml:id="i-WJUbZsogHjep6U2RdSBF6J">
            JAN-ERIK WIKSTRÖM (fp)
          </p>
          <pb facs="riksdagen-motions-pdf/data/1975/mot_1975__802/mot_1975__802-011.pdf"/>
        </div>
      </div>
    </body>
  </text>
</TEI>
