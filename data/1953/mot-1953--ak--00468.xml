<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__468/mot_1953__ak__468-001.pdf"/>
      <fw xml:id="i-VxBWouYL8paGoXL5xz226z">
        6 Motioner i Andra kammaren, nr 468.
      </fw>
      <div type="motHeader" xml:id="i-K14Jhytgt1EMgbdtZWeQFD">
        <div type="motTitle" xml:id="i-M8YTtE298Z6dhnTT5wvG3H"/>
        <div type="motSubmissionInfo" xml:id="i-PLxLbGMD2X6DALWKWd6Tab"/>
      </div>
      <div type="motBody" xml:id="i-7uvq6eKTMosHTvMMJny9KM">
        <div xml:id="i-P59XCLARZMSWYKJYvioPst">
          <p xml:id="i-UrK6Hxcd23RuppJqc6Jqor">
            Nr 468.
          </p>
          <p xml:id="i-8tXEBnakSFh3JS5vo8XWq2">
            Av herr Adolfsson, i anledning av Kungl. Maj:ts proposition,
            nr 85, med förslag till förordning angående ändring i förordningen
            den 24 oktober 1951 (nr 660) om skatt vid tillverkning och import
            av personbilar m. m. samt om fortsatt giltighet av samma förordning.
          </p>
          <p xml:id="i-7kmH6mrqc1jweUi3kWYLQF">
            I proposition nr 85 har Kungl. Maj:t bland annat föreslagit förlängning
            av giltighetstiden för förordningen den 24 oktober 1951 om skatt
            vid till- verkning och import av personbilar m. m. Den ifrågavarande
            förordningen gäller till och med den 30 juni 1953 och föreslås
            nu erhålla förlängd giltig- hetstid med ytterligare ett år. När
            denna skatt på sin tid beslutades avsågs med densamma att begränsa
            efterfrågan på personbilar och motorcyklar. Den var således en
            anordning av i huvudsak samma art och med samma syften som investeringsavgiften.
            Liksom investeringsavgiften avsåg den särskilda skatten på import
            och till- verkning av motorfordon att utgöra ett led i regeringens
            allmänna ekono- miska politik för att hejda inflationen och skapa
            ett stabilt penningvärde. Det angavs uttryckligen i motiveringen
            för skatten att den skulle vara av provisorisk karaktär oeh upphöra
            när syftet med densamma var vunnet, dvs. när balans i samhällsekonomien
            vunnits och penningvärdet blivit stabilt. Regeringen har i olika
            sammanhang förklarat, att dessa mål nu har upp- nåtts och att
            det ekonomiska läget således präglas av balans. Om detta är fallet
            så kan det inte längre finnas några motiv för att bibehålla den
            sär- skilda skatten på import och tillverkning av personbilar
            och motorcyklar. Chefen för finansdepartementet motiverar också
            förslaget om förlängning av giltighetstiden på ett helt annat
            sätt och från helt andra utgångspunkter än vad som skedde, då
            skatten beslutades. Chefen för finansdepartementet framhåller,
            att ett borttagande av skatten skulle stimulera till ökad import
            och alltså till ökat utflöde av valuta. Kalkylerna för utrikeshandeln
            för in- nevarande år tyder på en valutautströmning av icke ringa
            storlek. Varje ålgärd i ett sådant läge, som kan få till följd
            en ytterligare försämring av betalningsbalansen, måste fördenskull
            inge betänkligheter. Detta resonemang må i och för sig vara riktigt,
            men det gäller uppenbart om även all annan import. Vill man förhindra
            valutautströmning, som kan försämra betalningsbalansen i utrikeshandeln,
            måste den logiska följden bli den, att allmänna importrestriktioner
            införes. Det kan inte vara riktigt att använda en förordning om
            uttagande av en skatt, som tillkommit i ett helt annat syfte,
            för att reglera importen på ett visst begränsat område. En
          </p>
          <pb facs="riksdagen-motions-pdf/data/1953/mot_1953__ak__468/mot_1953__ak__468-002.pdf"/>
          <fw xml:id="i-Tde7SaWCtDAp9bRHhHyzrP">
            Motioner i Andra kammaren, nr 468. 7
          </fw>
          <p xml:id="i-6ocqcJ1eN15ojuD8VyGS8T">
            provisorisk skatt bör inte uttagas efter det att syftet med densamma
            upp- nåtts. Förlänger man giltighetstiden för dess tillämpning,
            sedan behovet av skatten försvunnit, måste detta rubba förtroendet
            för regeringens försäk- ringar. Enligt tidigare fastslagna principer
            skall intäkterna av all bilbeskattning anslås till finansieringen
            av vägväsendet. Från dessa principer har under senare år avsteg
            gjorts genom införande av extra skatter på både bensin och fordon
            i inflationsbekämpande syfte. Intäkterna av dessa skatter lik-
            som av skatten på import och tillverkning har icke gått till vägväsendet.
            För bilägarna måste det te sig som en orättvisa, att en dylik
            extraordinär beskattning av bilismen bibehålles även sedan inflationen
            hejdats, samti- digt som den ordinarie skatten på bensin föreslås
            höjd. Med anledning av vad som sålunda anförts hemställes, att
            riksdagen måtte avslå Kungl. Maj:ts proposition nr 85.
          </p>
          <p xml:id="i-PHXf5HZvCLJioQd76QUVqM" type="date">
            Stockholm den 25 mars 1953.
          </p>
          <p xml:id="i-6FUCFVUn9kjZqGvBJo5gvG">
            Holger Adolfsson.
          </p>
        </div>
      </div>
    </body>
  </text>
</TEI>
