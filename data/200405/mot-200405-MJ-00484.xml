<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_484/mot_200405_MJ_484-0001.pdf"/>
      <pb facs="riksdagen-motions-pdf/data/200405/mot_200405_MJ_484/mot_200405_MJ_484-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ484 pnr: s11113
          </p>
          <p>
            Motion till riksdagen 2004/05:MJ484
          </p>
          <p>
            av Lars Wegendal m.fl. (s)
          </p>
          <p>
            Vildsvin
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av en vildsvinspolicy och om typgodkända burfällor.
          </p>
          <p>
            Motivering
          </p>
          <p>
            Antalet vildsvin har ökat mycket kraftigt i landet. Enligt de
            beräkningar som finns är stammen idag drygt 30 000 djur och tenderar
            att öka varje år. Ökningen kommer även fortsättningsvis att vara
            kraftig eftersom vintrarna tenderar att bli mildare och vi vet
            att ett år med en mild vinter kan en sugga få upp till 3 kullar
            med upp till 12 kultingar i varje kull. En kulting född i början
            av året hinner också bli könsmogen under samma år. Detta trots
            att jakten är ri hela året runt. Populationsutvecklingen är liknande
            även i Kronobergs län. Geografiskt är det troligt att vildsvinet
            inte kan sprida sig alltför långt norrut eftersom svinet i normalfallet
            minskar kraftigt i vikt över två vintermånader. I delar av landet
            med långa vintrar finns troligen inte de rätta örutsättningarna
            för överlevnad. En del anser att det är positivt att vildsvinet
            åter har etablerat sig i Sverige medan andra pekar på problemen
            för bland annat jord- och skogsbruket. Vildsvinet är också en
            trafikfara. Man kan konstatera att vildsvinen är det svåraste
            viltet att jaga. Man har dels problemen med nattlig jakt men också
            svårigheten att utbilda fungerande jakthundar.
          </p>
          <p>
            Burjakt har under en längre tid varit använd i vissa andra länder.
            I bl.a Australien har man med framgång använt denna jaktmetod
            med gott resultat. Frågan om att ta fram en typgodkänd burfälla
            av nät har under lång tid varit aktuell vid Naturvårdsverket utan
            att komma till sin lösning. I stället diskuteras att man kan dela
            ut dispenser för att använda godkända rävfällor vilket är en mycket
            sämre lösning än att ha särskilda fällor som är konstruerade för
            vildsvinsjakt. En enkel nätfälla skulle vara fullt fungerande
            och också innebära en säkrare jakt.
          </p>
          <pb facs="riksdagen-motions-pdf/data/200405/mot_200405_MJ_484/mot_200405_MJ_484-0002.pdf"/>
          <p>
            2004/05:MJ484
          </p>
          <p>
            Kostnaden att typgodkänna en bur är omkring 50 000 kronor. Det
            är ej rimligt att tro att någon privatperson är beredd att satsa
            dessa pengar utan det vore rimligt att Naturvårdsverket får i
            uppdrag att typgodkänna en nätfälla som sedan jägarna kan använda.
            Vi menar också att vildsvinsstammen har blivit så stor att det
            inte går att bortse från problemen. Det behövs därför en statlig
            vildsvinspolicy på samma sätt som vi har en policy för andra djurarter
            där man ser ett problem med artens populationsstorlek. Syftet
            med vildsvinspolicyn ska vara ett begränsa stammens storlek och
            därigenom begränsa skadorna på både jord- och skogsmark men också
            minimera riskerna för vägtrafiken.
          </p>
          <p>
            Stockholm den 29 september 2004
          </p>
          <p>
            Lars Wegendal (s) Tomas Eneroth (s) Carina Adolfsson Elgestam
            (s)
          </p>
        </div>
      </div>
    </body>
  </text>
</TEI>
