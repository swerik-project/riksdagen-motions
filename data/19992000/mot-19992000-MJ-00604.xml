<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0604/mot_199900_MJ_0604-0001.pdf"/>
      <div type="motHeader" xml:id="i-GKgU5LgCd3cirDJ5NZeDK5">
        <div type="motTitle" xml:id="i-3r9puQ7s4E5qzn9hoW6HFG"/>
        <div type="motSubmissionInfo" xml:id="i-MDKvWdfAyDMK6ZchZy63ms"/>
      </div>
      <div type="motBody" xml:id="i-Dxa9wRFQXq7GS11UW1mjXP">
        <div xml:id="i-4CVR5X7ZZeRWYnDD5t7H1n">
          <p xml:id="i-96RiPjFjWJD1g1Ko9ufFJr">
            1999/2000 mnr: MJ604 pnr: kd423
          </p>
          <p xml:id="i-HXw9Wxz18wDFvCF4hvssnB">
            Motion till riksdagen 1999/2000:MJ604
          </p>
          <p xml:id="i-68C1NFDkHLjkQLf5XpT6sD">
            av Dan Ericsson (kd)
          </p>
          <p xml:id="i-KHHZ2Qyzd2csM7fJQyWF9D">
            Högre lantbruksutbildning
          </p>
          <p xml:id="i-DK5QWocADLV7jUPKLq2FJr">
            Vid förra årets behandling av mitt tidigare motionskrav om att
            Sveriges Lantbruksuniversitet (SLU) skulle förlägga en del av
            sina utökade platser till Östergötland och bygga upp en filialverksamhet
            i anslutning till Vretaskolan utanför Linköping hänvisades till
            SLU:s styrelse och att det är den som beslutar om organisationen.
            Min tanke är också att samarbete skall etableras med Livsmedelstekniskt
            centrum i Linköping. Vid Vretaskolan utanför Linköping bedrivs
            idag gymnasial utbildning inom jordbruksområdet. Verksamheten
            är synnerligen framåtsyftande och implementering av ny kunskap
            och nya metoder för såväl spannmåls- som animalieproduktion är
            en viktig del i undervisningen. Strävan att ställa om en del av
            svensk åkermark till ekologisk odling har sin bäring i att nya
            odlingsmetoder prövas i detta sammanhang. Det vore av stort värde
            om man i anknytning till denna skola skulle ha möjlighet till
            högre utbildning och forskning inom det område som rör vård och
            nyttjande av biologiska naturresurser. Förutom basorten Ultuna
            utanför Uppsala är södra Sverige, Västsverige och norra Sverige
            försörjt med högre lantbruksutbildning via verksamhet i Alnarp,
            Skara och Umeå. Den östsvenska regionen saknar dock fortfarande
            motsvarande utbildnings- och forskningsmöjligheter. Detta är nu
            tid att i Östsverige bygga upp ett regionalt centrum för högskolestudier
            och forskning inom jordbruksområdet. Östergötland, som är ett
            av de tyngsta jordbruksdistrikten i landet, skulle definitivt
            vara lämplig plats för lokalisering och en högre utbildning skulle
            exempelvis då kunna knytas till den verksamhet som redan finns
            lokaliserad i Vreta. Vid avvisandet av motsvarande motionskrav
            förra året hänvisades som nämnts till SLU:s styrelse. Men i den
            principiella ståndpunkten om SLU skall ha en decentraliserad verksamhet
            måste statsmakterna kunna ha en uppfattning, likaväl som man har
            slagit fast inriktningen att bygga ut de små och medelstora högskolorna
            i hela landet. SLU är ett speciellt universitet och hela landet
            är betjänt av dess verksamhet om man har en decentraliserad organisation.
          </p>
          <pb facs="riksdagen-motions-pdf/data/199900/mot_199900_MJ_0604/mot_199900_MJ_0604-0002.pdf"/>
          <p xml:id="i-HGEhSxtFCpWG9hrRJauQPj">
            Hemställan Mot. 1999/2000 MJI604 Med hänvisning till det anförda
            hemställs 1. att riksdagen som sin mening ger regeringen till
            känna vad i motionen anförts om decentralisering av verksamheten
            inom SLU, 2. att riksdagen som sin mening ger regeringen till
            känna vad i motionen anförts om det angelägna med högre lantbruksutbildning
            i Östergötland.
          </p>
          <p xml:id="i-NWsdgx8eWyDJAjXmTg9wYY">
            Stockholm den 2 oktober 1999
          </p>
          <p xml:id="i-9x5dr5pyureUMA4VgghyTz">
            Dan Ericsson (kd)
          </p>
        </div>
      </div>
    </body>
  </text>
</TEI>
