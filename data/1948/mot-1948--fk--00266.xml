<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00266">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__266/mot_1948__fk__266-001.pdf"/>
      <fw xml:id="i-NieKbYqT6bP9UH88F2y757">
        Motioner i Första kammaren, nr 266. (
      </fw>
      <div xml:id="i-88g13MMdG3RW8W6A6ozBL4" type="motHeader">
        <div xml:id="i-6MqHnQZ5TAsp6FHi4Bxr6F" type="motTitle"/>
        <div xml:id="i-KceQiMj4AuPmwsnfHiFx5H" type="motSubmissionInfo"/>
      </div>
      <div xml:id="i-EE5dTXsq8FiCEPWv3nzLCk" type="motBody">
        <div xml:id="i-Q86PjyJPZtM9NL9W5CTupg">
          <p xml:id="i-NEJnv1Mfz4b718X5fnAz9">
            Nr 266.
          </p>
          <p xml:id="i-B7wB5oKPs17f49SNEtVnTo" type="titleString">
            Av herrar Bergh och Löthner, i anledning av Kungl. Maj:ts proposition
            angående anslag till ersättning för skador vål- lade av personer
            som avvikit från vissa anstalter.
          </p>
          <p xml:id="i-Vkfi1W8EJWTgHVFo5qDZnp">
            I proposition nr 87 har Kungl. Maj:t föreslagit riksdagen att
            anvisa ett för- slagsanslag av 5 000 kronor till ersättning för
            skador, vållade av personer som avvikit från vissa anstalter.
            Framställningen är föranledd av ett antal motio- ner till 1947
            års riksdag, vilka resulterade i skrivelse till Kungl. Maj:t i
            frågan. Såsom i propositionen redovisats ha hittills dylika ersättningar
            i vissa före- kommande fall utbetalats från anslagen för extra
            utgifter. Det noteras nu med tillfredsställelse, att Kungl. Maj:t
            begärt ett särskilt anslag för dylika ersättningar, vilket väl
            får förutsättas innebära en mera normaliserad och per- manentad
            anordning för utbetalandet av sådana ersättningar. Emellertid
            giva de uttalanden, som föredragande departementschefen gjort
            i propositionen angående de principer, som böra tillämpas vid
            prövningen av ansökningarna och ersättning, anledning till allvarliga
            betänkligheter. Sedan departementschefen till en början framhållit
            att statsmakterna böra godkänna principen att staten lämnar ersättning
            för dylika skador, utmynnar resone- manget så småningom efter
            diverse utvikelser i att staten visserligen bör lämna ersättning
            men att beloppets storlek i regel bör bliva beroende av den skade-
            lidandes ekonomiska ställning. Som stöd för uttalandet i sistnämnda
            del åberopas tydligen dels att hittills tillämpad praxis lämnar
            endast ringa ledning för lö- sandet av en rad delvis svårbedömda
            spörsmål, varav frågan om full eller partiell ersättning antages
            vara ett, dels ock att det endast nu är fråga om en provisorisk
            reglering i avvaktan på den utförligare utredning, som riksdagen
            begärt. I förstnämnda avseendet har tidigare i propositionen anförts,
            att Kungl. Maj:t hittills medgivit ersättning endast i den mån
            ömmande omständigheter ansetts föreligga med hänsyn till den skadelidandes
            ekonomiska ställning. Denna av Kungl. Maj:t tillämpade praxis
            har emellertid i förevarande sammanhang icke ansetts böra läggas
            till grund för riksdagens ställningstagande, då den tydligen bottnat
            mera i statsfinansiella än juridiska och moraliskt förpliktande
            hänsynstaganden. Att efter den reglering, varom nu är fråga, tillämpa
            hittills- varande Kungl. Maj:ts praxis måste anses såsom desto
            orimligare som departe- mentschefen själv framhållit principen
            om att staten bör lämna ersättning för dylika skador och dessutom
            bl. a. anfört, att det allmänna bör bära dessa ska- dor som ett
            slags omkostnad för anstaltsväsendet. I detta sammanhang påpekar
            departementschefen sålunda själv, att rymningsfrekvensen även
            vid det öppna systemet kan reduceras till ett minimum om effektiv
            bevakning ordnas. I den mån bevakningen sålunda icke är anordnad
            tillräckligt effektivt, så att rym-
          </p>
          <pb facs="riksdagen-motions-pdf/data/1948/mot_1948__fk__266/mot_1948__fk__266-002.pdf"/>
          <fw xml:id="i-UNsPyXUFEbvc6tLDNgKamY">
            8 Motioner i Första kammaren, nr 266.
          </fw>
          <p xml:id="i-TgK3febB47L2DeVEm1KcHF">
            ningar förhindras, och kostnaderna för bevakningen därför icke
            uppgå till sådana belopp, som skulle varit erforderliga för att
            förhindra rymningar, före- ligger ett uppenbart orsakssammanhang
            mellan den mindre bevakningskostna- den och ev. inträffad skadegörelse.
            Sker sålunda skadegörelse efter rymning, måste den direkta orsaken
            därtill anses vara bristande bevakning, varvid staten såsom ansvarig
            därför bör utgiva full ersättning. Blir bevakningen tillräckligt
            effektiv för att förhindra rymningar och därmed skadegörelse från
            rymlingar- nas sida, komma kostnaderna för denna bevakning att
            slås ut på alla medbor- gare. Är bevakningen ej sådan, blir det
            i stället i händelse av fortsatt tillämp- ning av Kungl. Maj:ts
            praxis enskilda skadelidande, som helt eller delvis få betala
            kostnaderna för den bristande bevakningen, d. v. s. vissa av en
            slump träffade personer, vilket icke kan anses motiverat. Detta
            resonemang torde tillräckligt klart åskådliggöra den bristande
            över- ensstämmelsen mellan hittillsvarande praxis och allmänna
            utomobligatoriska rättssynpunkter, då staten obestridligen med
            rätta anses böra stå för alla kost- nader för brottslingars förvaring
            å fångvårdsanstalter eller dyl. Visserligen kan det måhända av
            statsfinansiella skäl anses förmånligare att ej hålla bevak- ningen
            på en tillräckligt effektiv nivå, men då bör givetvis också staten
            stå för riskerna därav och utbetala full ersättning för uppkommande
            skador enligt vanliga utomobligatoriska rättsregler. Därest spörsmål
            på detta sätt före- lades domstol, torde någon annan utgång än
            den här ovan förordade näppeligen kunna påräknas. Att Kungl. Maj:t
            tidigare tillämpat en viss praxis är en sak, men en helt annan
            sak är att riksdagen nu skall taga ställning till förevarande
            spörsmål, och att det därvid bör ankomma på riksdagen att hävda
            såväl rätts- som skälighetssynpunkter, vilka icke böra föranleda
            till annat än att full er- sättning för dylika skador bör lämnas
            i den mån vederbörande skadelidande ej genom försäkring eller
            på annat sätt täckt sig för sin förlust. Därmed torde även kunna
            avfärdas departementschefens andra skäl mot utbetalande av full
            ersättning, nämligen att det här endast är fråga om en provisorisk
            reglering. Icke ens ett provisorium bör givetvis kunna inkräkta
            på bärande principer. Däremot torde skäl nu icke föreligga att
            utsträcka statens ersättningsskyldighet till fall då skada vållats
            av försöksutskriven person, då därför erforderlig utredning ännu
            icke förebragts. Därför hemställes, att riksdagen vid behandlingen
            av proposition nr 87 måtte såsom sin mening uttala, att staten
            bör lämna full ersättning för skador, vållade av personer, som
            avvikit från i propositionen angivna anstalter på sådant sätt,
            att direkt orsaks- och tids- sammanhang med skadegörelsen kan
            anses föreligga.
          </p>
          <p xml:id="i-8kVEAY4uRmeMNXLwTtwq7T" type="date">
            Stockholm den 10 mars 1948.
          </p>
          <div xml:id="i-56FW1XX1kWdQLBFe8SJBb6" type="signatureBlock">
            <list xml:id="i-Qaovbv5yqeaYpoP4951M7z">
              <item xml:id="i-WwEC8LqRVnZxPbjxFw3me1" who="i-GpZJp9yZv7rjY3JSWVZnWC" type="signature">
                Ragnar Bergh
              </item>
              <item xml:id="i-7GLe4JjwrWRxjpbQuh9Ej8" who="i-PXyk3FSEnvnLEDQWQj4iC3" type="signature">
                Olof Löthner
              </item>
            </list>
          </div>
        </div>
      </div>
    </body>
  </text>
</TEI>
