<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-02290">
  <teiHeader>
    <fileDesc>
      <titleStmt>
        <title>Förbud mot muslimska friskolor</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2290 av Richard Jomshof (SD)</title>
          <idno type="rdwebb">HB022290</idno>
          <rs type="number">2290</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB022290/text</ref>
          <ref type="dokument_url_html">https://data.riksdagen.se/dokument/HB022290</ref>
          <ref type="dokumentstatus_url_xml">https://data.riksdagen.se/dokumentstatus/HB022290</ref>
          <ref type="pdf">https://data.riksdagen.se/fil/9122058F-E63F-44D0-B223-0475893234B6</ref>
          <ref type="docx">https://data.riksdagen.se/fil/6DD100BB-1D13-4EA0-8C78-F41295F7D6B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3YqeEjVtELuwH1gHNw5ZGb" type="signed"/>
        <correspContext corresp="i-3YqeEjVtELuwH1gHNw5ZGb">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-QDSujbsUBbzmK886Vgux5T" type="submitted">
          <date when="2023-10-05"/>
          <time when="12:09:45"/>
        </correspAction>
        <correspAction xml:id="i-2bN9ujozRU6hxPnDpPAJCp" type="reviewed">
          <date when="2023-10-05"/>
          <time when="14:30:17"/>
        </correspAction>
        <correspAction xml:id="i-Dx61uEoLJjSVJcnbs743r8" type="referred">
          <date when="2023-10-17"/>
        </correspAction>
        <correspAction xml:id="i-SwrKpKwLfD79hrcxLDn6ed" type="assigned">
          <date when="2024-04-24"/>
          <time when="16:36:26"/>
        </correspAction>
        <correspContext corresp="i-SwrKpKwLfD79hrcxLDn6ed">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Xi3zdMZhGwdzd9DctmDMmW" type="behandlas_i"/>
        <correspContext corresp="i-Xi3zdMZhGwdzd9DctmDMmW">
          <ref type="uppgift">2023/24:UbU9</ref>
          <ref type="ref_dok_id">HB01UbU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU9</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J2zH8LaBdgeX4vbF17bbwT" type="motHeader">
        <div xml:id="i-LE7Wyh4KpSuL2RFqVTUfWC" type="motTitle">
          Motion till riksdagen 2023/24:2290 av Richard Jomshof (SD) Förbud
          mot muslimska friskolor
        </div>
      </div>
      <div xml:id="i-Fwgt5dhkfUKvhfWnP8HWfz" type="motBody">
        <div xml:id="i-PkL3ogLpQz4A175iKZSjkP" type="motProposal" subtype="förslag">
          <head xml:id="i-9j41VV1YfLjM6niDCdvaYo">
            Förslag till riksdagsbeslut
          </head>
          <list xml:id="i-VX7sMVhcTG99UuWF4XegiM">
            <item xml:id="i-UYhzhyReWWvHyL1bGQKJDd" sortKey="Yrkande 1">
              Riksdagen ställer sig bakom det som anförs i motionen om en hårdare
              granskning av de konfessionella friskolorna och tillkännager detta
              för regeringen.
            </item>
          </list>
          <list xml:id="i-TNDnRsnaURfm347Ard2tEt">
            <item xml:id="i-2rAAiVtQhZndp6oHbqgatb" sortKey="Yrkande 2">
              Riksdagen ställer sig bakom det som anförs i motionen om att
              med omedelbar verkan införa ett stopp för nyetablering av muslimska
              friskolor i Sverige och tillkännager detta för regeringen.
            </item>
          </list>
          <list xml:id="i-4DkXFGcNxU7uEfdXvpf8Do">
            <item xml:id="i-Y5MJgSFKMPGfwpY9evzZ2Q" sortKey="Yrkande 3">
              Riksdagen ställer sig bakom det som anförs i motionen om ett
              förbud mot muslimska friskolor och tillkännager detta för regeringen.
            </item>
          </list>
        </div>
        <div xml:id="i-GrsEE5j2NHWeN8GoYo6r5z" type="motContent">
          <head xml:id="i-Uj8jHd7PScerGFfvcC1sZW" type="h1">
            Motivering
          </head>
          <p xml:id="i-RePD1Xe2Ucix7wuY5hpSKE">
            När folkskolan infördes 1842 var den helt underställd kyrkan
            samtidigt som katekes­undervisning var ett centralt inslag i undervisningen.
            Skolans huvuduppdrag var att fostra eleverna till kristna samhällsmedborgare
            och katekesen var den svenska folk­skolans viktigaste lärobok.
          </p>
          <p xml:id="i-JbNMt51YdKLgmDqWrQz5ap">
            Med 1919 års undervisningsplan tog staten över folkskolans undervisning
            från kyrkan. Katekesen inom kristendomsundervisningen avskaffades.
            Därmed började den process där den svenska skolan blivit alltmer
            icke-konfessionell. Alltsedan dess har vårt samhälle blivit alltmer
            sekulariserat och under 1900-talets senare del har vi tagit för
            givet att skolan ska stå för en i allt väsentligt icke-konfessionell
            utbildning.
          </p>
          <p xml:id="i-3w3w1gD4RCydAWYVxW1Sxa">
            Med friskolereformen 1992 och en övergång till ett nytt finansieringssystem
            med ”skolpeng” tog en utveckling vid där friskolorna blev allt
            fler. Även de konfessionella friskolorna blev fler, där de kristna
            och muslimska friskolorna dominerar utvecklingen.
          </p>
          <p xml:id="i-73GxYPkCJgkQQYhEa6zUm5">
            Undervisningen ska dock enligt lagar, regler och styrdokument
            fortfarande vara icke-konfessionell. Dessutom ska grundläggande
            demokratiska värderingar fortfarande styra både skolorna och undervisningen.
            Utöver det finns krav på allsidighet och saklig­het i själva undervisningen.
            Dessa krav stipuleras i en regeringspromemoria (2007-10-12), i
            skollagen (1 kap. 6 och 7 §§) samt i Lgr 11 (sidan 7).
          </p>
          <p xml:id="i-NVUgPx3nXkKfpvpy53yzt">
            Rapporter om missförhållanden på konfessionella friskolor har
            avlöst varandra genom åren. Även om vissa missförhållanden tidigare
            har uppmärksammats på några enskilda kristna friskolor, är det
            på de muslimska friskolorna som problematiken bevisligen är som
            störst.
          </p>
          <p xml:id="i-3t8dEYkw9yY6heQJhQKdbS">
            Redan 2003 gjorde journalisten Evin Rubar ett uppmärksammat undersökande
            reportage kallat I skolans våld, där mycket grova missförhållanden
            på tio muslimska friskolor lades i dagen. Det framkom bland annat
            att skolor underlät att anmäla så pass grovt våld att det närmast
            kan jämföras med tortyr av skolbarn och att skolor underlät att
            rapportera om uppenbart tvångsgifte.
          </p>
          <p xml:id="i-ML2uXcD4pUFxeEF54FkAtk">
            2016 rapporterade Lärarnas Nyheter om Al-Azharskolan i Vällingby,
            där könsupp­delad idrottsundervisning är en del av skolans muslimska
            profil. Enligt Håkan Larsson, professor vid Gymnastik- och idrottshögskolan,
            innebär en sådan uppdelning att ”eleverna inte får möjlighet att
            lära sig att behandla medmänniskor som individer utan i första
            hand som könsvarelser”. Larsson menar dessutom att reaktionen
            från Skolinspek­tionen hade varit en helt annan om det hade rört
            sig om en icke-muslimsk skola, vilket i så fall tyder på att Skolinspektionen
            inte behandlar alla skolor lika samt att man är undfallande gentemot
            islams utbredda kvinnoförtryck. 2017 avslöjade programmet Kalla
            Fakta dessutom att Al-Azharskolan delade upp flickor och pojkar
            på skolbussen. Det visade sig att flickorna tvingades använda
            de bakre dörrarna på skolbussen och sitta längst bak i bussen
            medan pojkarna använde de främre dörrarna och fick sitta längst
            fram. Även under skolans bönestunder delades eleverna upp efter
            kön, där flickorna fick sitta i ett rum och pojkarna i ett annat.
            Ett år senare rapporterades det att ägarna till friskolekoncernen
            hade häktats misstänkta för ekonomisk brottslighet och penningtvätt.
          </p>
          <p xml:id="i-ThdYbbWfL2xmau4i147LeH">
            Vidare har vi de senaste åren tagit del av uppgifter som exempelvis
            gör gällande att beslöjade småflickor tvingas sitta bakom pojkarna
            längst bak i klassrummet (Växjö islamiska skola) och att flickor
            med menstruation varit ovälkomna till delar av undervis­ningen
            (Römosseskolorna i Göteborg). Andra skolor har kritiserats för
            bristande trygg­het och studiero samt en rad brister i undervisning
            och uppföljning (muslimska Jasmin­skolan i Norrköping), men också
            brister vad gäller utbildning, individuella utvecklings­planer
            och särskilt stöd (Centralskolan Al-Huda i Stockholm).
          </p>
          <p xml:id="i-9DhA6eTViXfQRXuqvtqriM">
            En lång rad islamistkopplingar har dessutom avslöjats. 2018 avslöjade
            Svenska Dagbladet att Alsalamskolan i Örebro hade mottagit miljonbelopp
            av Saudiarabien. Pengarna hade inkommit via stiftelsen Al-Risalah
            som dessutom driver av Saudiarabien finansierade moskéer. Hur
            många friskolor i Sverige som finansieras via utländska medel
            kan Skolinspektionen dock inte svara på. Detta eftersom de drivs
            som stiftelser, vilket gör det svårt att granska. Alsalamskolan
            har tidigare dessutom mottagit skarp kritik av Skolinspektionen,
            inte minst för sin könsuppdelade undervisning och oförmåga att
            följa kursplanerna.
          </p>
          <p xml:id="i-CR3tRMDYFxcgXhXEkvWHEq">
            2019 kunde vi läsa i Expressen att islamister kan kopplas till
            förskolor och familje­daghem runt om i Sverige. Enligt Magnus
            Ranstorp, terrorforskare vid Försvars­högskolan, handlar det om
            att man vill sluta sig gentemot det övriga samhället och att det
            ”börjar med förskolor och går ända upp till gymnasiet”.
          </p>
          <p xml:id="i-HwBHQSQZ5xzmrHCFfXcUUv">
            I slutet på maj månad 2020 rapporterade Säpo att flera individer
            med direkta kopplingar till så kallade våldsbejakande extremistmiljöer
            driver förskolor och skolor i Sverige. Det rör sig om ett tiotal
            skolor med kopplingar till vad man kallar våldsbejak­ande islamistisk
            extremism. Johan Olsson, dåvarande operativ chef hos Säpo, berättade
            i Sveriges Radio att skolorna används för att sprida det han kallar
            ett ”ideologiskt budskap”. Dessa islamister använder alltså det
            svenska skolsystemet till att nå ut och till att skapa förutsättningar
            för att radikalisera och rekrytera. Totalt berör det skolgången
            för hundratals barn och Säpo tror att det kan bidra till tillväxten
            i de så kallade extremistmiljöerna.
          </p>
          <p xml:id="i-DYRxwbocoZnHgsTrH5wBpE">
            Nu senast har vi inte minst kunnat läsa om Römosseskolorna i
            Göteborg. Kammar­rätten går nu på Skolinspektionens linje och
            stänger skolan. Detta efter bristande kontroll och tillsyn över
            verksamheten samt allvarlig ekonomisk misskötsamhet – man har
            bland annat använt sig av bluffakturor för att slussa vidare mångmiljonbelopp
            till islamister i Somalia. Det ska även ha förts över flera miljoner
            till ett företag som bland annat har kopplingar till en individ
            som enligt Säpo utgör ett hot mot rikets säkerhet.
          </p>
          <p xml:id="i-9R8jrZk6X4Zbs8pPKCBfh2">
            Trots flera avslöjanden har vi med stor sannolikhet endast skrapat
            på ytan vad gäller problematiken med de konfessionella friskolorna
            i allmänhet och de muslimska friskolorna i synnerhet. Det är naturligtvis
            oacceptabelt att sådant förekommer i ett modernt land som säger
            sig vila på en humanistisk och demokratisk värdegrund. Därför
            bör regeringen snarast säkerställa att styrdokument och lagstiftning
            efterlevs i praktiken. Skolinspektionen behöver utöka sitt tillsynsansvar
            till en trovärdig nivå, samtidigt som man oftare än i dag stänger
            de friskolor som inte lever upp till ställda krav.
          </p>
          <p xml:id="i-4GB5Tgvk4b47qAV2gKNx4A">
            Det är av största vikt att vi gör allt som står i vår makt för
            att motverka den pågående islamiseringen av Sverige. Detta oavsett
            om den drivs på av krafter inom landets gränser eller av islamistiska
            stater i den muslimska världen. Därför måste vi med omedelbar
            verkan införa ett stopp för nyetablering av muslimska friskolor
            i Sverige samt verka för att så snart det är möjligt stänga ned
            de muslimska friskolor som redan existerar och därmed införa ett
            förbud mot alla former av muslimska friskolor i Sverige. Först
            då kan vi säkerställa att dessa elever ges en rimlig möjlighet
            att bli en integrerad del av det svenska samhället.
          </p>
        </div>
        <div xml:id="i-9E7YmBJZpquay43iR46gu1" type="motSignatures">
          <list xml:id="i-3tjFqx9oCRqat18NTYVYmt">
            <item xml:id="i-PWpT7SYzjRPkTBb5BudZDG" who="i-9aV6a5JgMMU7racuNkrEgj">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
