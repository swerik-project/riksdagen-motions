<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00439">
  <teiHeader>
    <fileDesc>
      <titleStmt>
        <title>Översyn av upphovsrättens utformning</title>
        <author corresp="i-Leyzhvbh6PmugF8H6t8yV4">av Karl Sigfrid (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av upphovsrättens utformning</title>
          <idno type="rdwebb">GW02N439</idno>
          <rs type="number">N439</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N439/text</ref>
          <ref type="dokument_url_html">http://data.riksdagen.se/dokument/GW02N439</ref>
          <ref type="dokumentstatus_url_xml">http://data.riksdagen.se/dokumentstatus/GW02N439</ref>
          <ref type="doc">http://data.riksdagen.se/fil/3D7D2F1C-5F90-4B2B-A8B8-4C7B8390580E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EGoeUg8SKmrkpfCA96XEKZ" type="signed"/>
        <correspContext corresp="i-EGoeUg8SKmrkpfCA96XEKZ">
          <note type="signatory" corresp="i-Leyzhvbh6PmugF8H6t8yV4"/>
        </correspContext>
        <correspAction xml:id="i-1sdTbzNuV1miYx4htAZGm" type="numbering">
          <date when="2008-10-09"/>
        </correspAction>
        <correspAction xml:id="i-JKvbGBW6sueJLyt592ark4" type="submission">
          <date when="2008-10-07"/>
        </correspAction>
        <correspAction xml:id="i-YETfcYwVSfWtvz4ujq6bY3" type="transfer">
          <date when="2008-10-07"/>
        </correspAction>
        <correspAction xml:id="i-5kqFU6kznhUAxtqDAx7S81" type="assigned"/>
        <correspContext corresp="i-5kqFU6kznhUAxtqDAx7S81">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CbBHVzjTXh5Gy2SPQBrck8" type="motBody">
        <div xml:id="i-F9TtFZ7uvyyEjNypAauwWP" type="motProposal" subtype="förslag">
          <head xml:id="i-NTLUjtCEF5bwr7JBzj2bMT">
            Förslag till riksdagsbeslut
          </head>
          <p xml:id="i-KrNAZ1EqrhiAxejSUGimLt">
            Riksdagen tillkännager för regeringen som sin mening vad som
            anförs i motionen om upphovsrättens utformning.
          </p>
        </div>
        <div xml:id="i-SZ8Zb4KoHzkvUvheDa7GVj" type="motContent">
          <head xml:id="i-ABexXESbEKr7eAVg3rJeWc" type="h1">
            Motivering
          </head>
          <p xml:id="i-EY4HP89McAZGJTGi81vHyt">
            Dagens upphovsrätt håller på att bli frånsprungen av den tekniska
            utvecklingen. Cd-skivor och dvd-filmer som säljs i butiker eller
            skickas med posten är på väg att fasas ut av moderna fildelningstekniker.
            Att branscher som därmed spelat ut sin roll försvinner är en utveckling
            som varken kan eller bör förhindras. Att med rättsliga insatser
            försöka stoppa fildelningen för att skydda föråldrade affärsmodeller
            är som att försöka förbjuda kopieringsapparater för att öka tryckeriernas
            affärsmöjligheter.
          </p>
          <head xml:id="i-VRv3CynnpErQhVaqJGjJLw" type="h2">
            Upphovsrättens folkliga förankring
          </head>
          <p xml:id="i-FetaYMi68dYmyEe2nBWz6U">
            Syftet med att reglera rättigheter i lag är att skapa stabila
            spelregler på marknaden regler som stämmer överens med det allmänna
            rättsmedvetandet. Enligt en undersökning från SOM-institutet är
            det bara 25 procent av svenska folket som anser att upphovsrätten
            så som den är utformad bör bestå. Samtidigt vill 44 procent tillåta
            all fildelning. Bland de yngsta de som har växt upp med nedladdning
            av musik och film som en del av vardagen är det näst intill ingen
            som försvarar förbudet mot fildelning. Lagskärpningen år 2005
            tycks inte heller ha gjort medborgarna mer negativa till fildelningen.
          </p>
          <p xml:id="i-PyZcyeRgQP5cqJrV4XnsyZ">
            Mest positiva till att tillåta all fildelning är unga kvinnor.
            Det finns ingen tydlig högervänster-dimension i frågan, utan både
            bland dem som står till höger och bland dem som står till vänster
            finns det en tydlig övervikt för att tillåta all fildelning. Det
            är ungefär en tredjedel av svenskarna som själva har laddat hem
            musik någon gång under det senaste året. Av dem som är under tjugo
            år är det tre fjärdedelar.
          </p>
          <head xml:id="i-RKW8xdGh4JPsnJmXVfHhBf" type="h2">
            De nya affärsmodellerna är redan här
          </head>
          <p xml:id="i-AFDvNGiSHb1zCHrabKxxZM">
            Det är viktigt att skilja mellan kreatörernas intresse och distributörernas
            intresse. Medan skivbranschen ser fildelningen som ett problem
            är det mängder av nya artister som tack vare tekniken får en snabb
            och gratis distributionskanal. Inkomster kan de få på andra sätt
            än genom att sälja skivor, en verksamhet som främst gynnar skivbolag
            och butiker. En studie gjord vid Princeton University har visat
            att världens 35 mest välbetalda artister i snitt tjänar 7,5 gånger
            mer på sina turnéer än på sin skivförsäljning. Av de 35 artisterna
            var det bara 4 vars skivförsäljning gav mer än turnéerna.
          </p>
          <head xml:id="i-5PQbH4AH4PAphVfoU24ADR" type="h2">
            Upphovsrätt är inte ägande
          </head>
          <p xml:id="i-BdsBsMmV2eYRSmV583xR69">
            En vanlig missuppfattning är att upphovsrätt är detsamma som
            konventionell äganderätt, och att nedladdning därmed är stöld.
            Så är det inte. I den Timbroutgivna Det stora misstaget: Socialismens
            felslut förklarar ekonomen och Nobelpristagaren F.A. Hayek skillnaden
            mellan konventionell äganderätt och upphovsrätt. Medan tillgången
            på materiella resurser till sin natur är begränsad är tillgången
            till immateriella verk obegränsad, såvida politiker inte lagstiftar
            fram en begränsning genom kopieringsförbud. Enligt Hayek har erfarenheten
            inte visat att sådana begränsningar medför ökad innovation. En
            senare Nobelpristagare, Milton Friedman, beskriver upphovsrätten
            som ett monopol som minskar utbudet till en nivå under den optimala.
            Upphovsrätten och de förbud som följer därav bör enligt Friedman
            främst beskrivas som en inskränkning av yttrandefriheten.
          </p>
          <p xml:id="i-JDLyuQZ2n5Gp4iy4WoNqpV">
            Äganderätten är en sedvana som hjälper oss att avgöra vem som
            har rätt till resurser när utbudet är begränsat. Upphovsrätten
            påminner om äganderätten såtillvida att den tillfaller skaparen
            av ett verk, men där slutar likheterna. En digital fil kan, till
            skillnad från fysiska föremål, kopieras oändligt många gånger
            utan att någon blir fråntagen sin egendom. Rätten som står på
            spel är alltså inte äganderätten utan ensamrätten att styra hur
            ett digitaliserat verk får användas.
          </p>
          <p xml:id="i-Cm5UFnjZ3kT38LFKgYgjX6">
            Ett rimligare alternativ än dagens upphovsrätt är att den som
            offentligt säljer en produkt får acceptera att andra använder
            sin frihet och sin äganderätt till att skapa kopior för eget bruk.
            Det är inte heller ekonomiskt motiverat med ett monopol som syftar
            till att ge upphovsmannen rätt att tjäna pengar på sin verksamhet.
            I andra sammanhang kräver vi att företagare har en affärsmodell
            som fungerar utan monopollagstiftning. Varför skulle inte det
            gälla artister?
          </p>
          <head xml:id="i-BBcuCM8CbyFWBsMDAeLhRx" type="h2">
            Fildelning en ny variant av en gammal tradition
          </head>
          <p xml:id="i-Q5mHpxeym7ZDUzxaSNZHYG">
            Motsvarigheter till att ladda hem musik på Internet har funnits
            länge. För tjugo år sedan kopierade var och varannan person kassettband.
            Ibland för att ha en säkerhetskopia på den inköpta musiken, och
            ibland var det kompisar som kopierade varandras musik. Många hade
            en dubbeldäckare hemma, vars enda egentliga syfte var att underlätta
            kopiering. Det var aldrig tal om att göra husrannsakan för att
            sätta dit kopierande tonåringar. Tvärtom har det under lång tid
            funnits en acceptans i Sverige för att kopiera musik för icke-kommersiellt
            bruk. I den mån det har varit förbjudet i lag har lagstiftningen
            uppfattats på samma sätt som lagen mot att gå mot röd gubbe.
          </p>
          <p xml:id="i-BsqXPfbCLEmQ9rWc49gTBA">
            Att fildela är som att kopiera ett kassettband, men nu kan människor
            som vill byta musik hitta varandra på Internet. Eftersom musiken
            lagras digitalt är kopian inte längre av lägre kvalitet än originalet.
            Det som är nytt är alltså inte att människor delar musik, och
            inte heller att det sker i stor skala.
          </p>
          <head xml:id="i-RwKnNQyqam7SexUAiVRJoa" type="h2">
            Kommersiellt och icke-kommersiellt bruk
          </head>
          <p xml:id="i-DkLbcciSR6FbVbe5dnSAAa">
            Upphovsrätten är inte en etisk konstruktion med syfte att skydda
            grundläggande rättigheter, utan en pragmatisk kompromiss. Detta
            tar sig bland annat uttryck i att upphovsrätten förfaller efter
            en bestämd tid, vilket skiljer den från rätten till materiell
            egendom. Den upphovsrätt som vi har i dag kan vara en fungerande
            kompromiss i ett samhälle där framställningen av kopior är möjlig
            endast för dem som framställer kopiorna i kommersiell skala. De
            piratkopior som cirkulerar kommer då från ett fåtal källor, och
            det är fullt möjligt för myndigheterna att stoppa verksamheten.
            I ett högutvecklat samhälle där vem som helst kan framställa kopior
            av ett verk är det däremot mycket svårt att förhindra kopiering
            utan att samtidigt bygga upp en omfattande övervakningsapparat.
            Det visar på behovet av en ny, mer begränsad upphovsrätt som tar
            sikte endast på att förbjuda storskalig, kommersiell piratkopiering.
          </p>
          <p xml:id="i-KCNXaNFAGkuTDZ4EUpK6H9">
            Det är svårt nog att bekämpa den fildelning som sker med P2P-tekniker.
            Om vi ser kopieringen i ett vidare perspektiv blir det ännu tydligare
            att den inte kan stoppas. Parallellt med P2P-nätverken kopieras
            stora mängder material via de personliga nätverken kompisar som
            kopierar filmer och musik via exempelvis usb-minnen och trådlösa
            dataanslutningar mellan mobiltelefoner. Med större och billigare
            minnen i kombination med bättre överföringshastigheter kan denna
            typ av kopiering vara tillräcklig för att vem som helst ska kunna
            ta del av vilket immateriellt verk som helst. För att förhindra
            detta räcker det inte att spåra Internetanvändare det krävs att
            i stort sett alla medborgare utsätts för visitationer och regelbunden
            husrannsakan. Istället för att ta denna farliga väg bör vi konstatera
            att användarnas möjligheter att kopiera verk som säljs offentligt
            är en marknadsförutsättning som affärsidkare i framtiden måste
            lära sig att leva med.
          </p>
          <head xml:id="i-H8Tb3E4kKAFa7oyD5yUewN" type="h2">
            The Pirate Bay-razzian ett exempel
          </head>
          <p xml:id="i-5NUr6hbM8TLLwXrxgMsSfV">
            Idén att jaga tonåringar som har kopierat några enstaka låtar
            har tidigare varit främmande liksom idén att försöka stänga sökmotorer
            som The Pirate Bay, vars servrar beslagtogs i en uppmärksammad
            polisrazzia förra våren. Motsvarigheten till The Pirate Bay-razzian
            hade för tjugo år sedan varit att storma Sonys fabriker, konfiskera
            alla dubbelkassettbandspelare och stänga ned huvudkontoret. Precis
            som The Pirate Bay tillhandahöll Sony, och många andra stora elektronikföretag,
            ett verktyg för kopiering utan att själva kopiera eller inneha
            kopior av upphovsrättsskyddat material.
          </p>
          <p xml:id="i-9VQ4GMDX2tkyDcDkvMASvb">
            Vid tillslaget mot The Pirate Bay tog polisen även servrar som
            tillhörde företag helt utan kopplingar till The Pirate Bay.
          </p>
          <head xml:id="i-2Q626sm3ADxd5DV24C6sNr" type="h2">
            Utredningar
          </head>
          <p xml:id="i-A6GvMgKQSiowgXBEgtSSjv">
            Flera utredningar har den senaste tiden lagt fram förslag om
            hur fildelningen ska stoppas. Bland annat att upphovsrättsinnehavare
            ska kunna begära ut identiteten på fildelare från Internetleverantörerna.
            Ett annat förslag som har förts fram i en utredning är att upphovsrättsinnehavare
            ska kunna tvinga Internetleverantörer att stänga av uppkopplingen
            för dem som fildelar. Genom detta Internetförbud skulle den som
            har laddat hem musik eller film bli avskuren från omvärlden. För
            människor som sköter en stor del av sin kommunikation genom Internet
            är det här som att bli satt i husarrest. Förslaget kommer dessutom
            att leda till att en integritetskränkande övervakningsapparat
            måste byggas upp för att inspektera vad användare gör på Internet.
            Internetleverantörerna har reagerat kraftigt mot förslaget om
            att de ska påtvingas polisiära uppgifter.
          </p>
          <p xml:id="i-K3LLyiNLyeFrTohok6rG7P">
            I takt med att anonymiseringsverktyg och krypteringslösningar
            blir bättre kommer jakten på fildelare att kräva en allt mer omfattande
            övervakningsapparat. Denna apparat kan göra livet besvärligt för
            många, men den kan inte stoppa den tekniska utvecklingen.
          </p>
          <head xml:id="i-LofHAndCpd5WwKnFes7Sfd" type="h2">
            Fildelning är en del av marknaden
          </head>
          <p xml:id="i-NUHQ3bbJpYzwv1mTiyE3Kd">
            Fildelning är inte en proteströrelse eller en konsumentrörelse
            för lägre priser på cd och dvd-skivor. Fildela gör människor för
            att den tekniska utvecklingen tillåter dem att snabbt, enkelt
            och kostnadsfritt kopiera låtar och filmer som de vill ha. De
            har upptäckt den nya tekniken och konstaterat att den ger dem
            ett mervärde. Alltså utnyttjar de den. För musik- och filmskapare
            innebär den tekniska utvecklingen förändrade marknadsvillkor.
            Att sänka priset på cd-skivor skulle inte i någon betydande utsträckning
            minska fildelningen, och inte heller billiga iTunes-liknande tjänster
            kan på allvar konkurrera med gratismusiken.
          </p>
          <p xml:id="i-GcAsYppwixwMQeP5sxnxEN">
            Konsumenter vill ha sin musik och sina filmer omedelbart och
            gratis. Så ser dagens mediemarknad ut, och de aktörer som vill
            tjäna pengar på immateriella verk måste anpassa sig till det.
            Konkurrensen med P2P-nätverken får företagen klara genom att ha
            bättre och mer användarvänliga gränssnitt. Och vetskapen om att
            upphovsmännen tjänar på att du använder de kommersiella tjänsterna
            kommer att attrahera användare.
          </p>
          <head xml:id="i-6WZTJVKYnUnuKxRp7LVGKW" type="h2">
            Utveckla upphovsrätten
          </head>
          <p xml:id="i-6dz7LLDFaVmP5UjWhTLGxA">
            Människor som förstår den tekniska utvecklingen inser att tekniken
            förändrar sedvanor och måste få genomslag i lagstiftningen. Ju
            mer insatta männsiskor är i den tekniska utvecklingen desto tydligare
            ser de att utvecklingen inte går att motarbeta. I stället bör
            vi konstatera att fildelning har blivit en marknadsförutsättning
            som kreatörer måste kunna hantera. För dem som ser möjligheterna
            med tekniken är utvecklingen positiv och behovet av att utveckla
            upphovsrätten tydligt.
          </p>
        </div>
        <div xml:id="i-N1euQUwWoCffyKM8F6Pc1L" type="signatureBlock">
          <list xml:id="i-DnnHfq9jfeSoxTz9tKXRbK">
            <item xml:id="i-TBjEy9WcPLkinRDwSuekeV" who="i-Leyzhvbh6PmugF8H6t8yV4" type="signature">
              Karl Sigfrid (m)
            </item>
          </list>
        </div>
      </div>
    </body>
  </text>
</TEI>
