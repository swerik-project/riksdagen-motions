<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00334">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__334/mot_1948__ak__334-001.pdf"/>
      <fw xml:id="i-9519AnxBXfiKgPqnkQkujv">
        Motioner i Andra kammaren, nr 334. 9
      </fw>
      <div xml:id="i-4BmbF5zxShywAXmmGkUYfN" type="motHeader">
        <div xml:id="i-5NeYUHetfUhHAL4xYn3XHX" type="motTitle"/>
        <div xml:id="i-9b5HGoZyTxdxq7rwSGXcaR" type="motSubmissionInfo"/>
      </div>
      <div xml:id="i-9xAh9TKn5GsXEge4pJPSkW" type="motBody">
        <div xml:id="i-5mcAB44yMJRabtSN4gLdkn">
          <p xml:id="i-XZqvKf3SDJdNgXYp3MC2D9">
            Nr 334.
          </p>
          <p xml:id="i-JMxdF29abQbYCJ8xqhaahG" type="titleString">
            Av herr Ståhl, om inrättande av en särskild kommission för över-
            vakande av krisadministrationen.
          </p>
          <p xml:id="i-2r6SMGVEjwUha7kGw2cQkt">
            Tid efter annan framkomma från skilda företrädare för näringslivet
            an- märkningar mot krisförvaltningen och dess handläggning av
            ärenden av be- tydelse såväl för den enskilde näringsidkaren som
            för grupper av företa- gare. I en skrivelse till statsrådet och
            chefen för handelsdepartementet av den 18 december 1947 har Stockholms
            handelskammare särskilt påtalat dessa missförhållanden. I skrivelsen
            riktas kritik mot krisförvaltningens allmänna arbetsmetoder, mot
            den byråkratiska och osmidiga behandlingen av ären- dena och överhuvud
            taget mot kommissionernas service gentemot allmän- heten. I skrivelsen
            framhålles visserligen att de av krisen betingade åtgär- derna
            burit improvisationens prägel och att utformningen och handhavandet
            av vissa regleringar, framför allt importregleringar, erbjudit
            så många kom- plicerade problem att misstag icke kunnat undvikas,
            men det torde icke kun- na bestridas, heter det, att bättre arbetsformer
            i många avseenden skulle kunna vinnas. Arbetet inom krisorganen
            synes ofta vara bristfälligt organi- serat. Det har sålunda inträffat,
            att viktiga licensärenden icke kunnat be- handlas, därför att
            vederbörande tjänsteman vid tillfället åtnjutit semester och saknat
            vikarie. På flera håll har man gjort den erfarenheten, att enda
            möjligheten för en företagare att få licensärende behandlat inom
            rimlig tid varit att antingen vederbörande själv eller också ett
            ombud för honom fört fram licensansökning hos kommissionen och
            sökt få behandlingen påskyn- dad vid personligt samtal med vederbörande
            tjänsteman. Denna ordning har givetvis varit särskilt betungande
            för företag i landsorten. Jag vill icke bestrida, att den uppgift
            krisförvaltningen ställts inför va- rit både svår och otacksam.
            Många gånger ha de arbetstyngda tjänstemän- nen fått bära ansvaret
            för förhållanden, över vilka de icke kunnat råda. Även med hänsyn
            till dessa omständigheter torde förhållandena emellertid nu ha
            utvecklat sig därhän, att det är angeläget att inskärpa, att regleringarna
            icke äro självändamål. De böra tillämpas så smidigt som möjligt,
            så att onödig irritation och formalism undvikas. Den nödvändiga
            kontakten mellan kris- organen och näringslivet upprätthålles
            ej alltid, och de förra synas hittills i otillräcklig utsträckning
            ha tillvartagit den erfarenhet och sakkunskap, som finnas inom
            näringslivet. Krisregleringarna beröra i närvarande stund praktiskt
            taget hela vårt nä- ringsliv. Någon ändring i detta förhållande
            kan icke skönjas. Redan med hänsyn härtill är det naturligt, att
            inom näringslivet en känsla av vanmakt och bundenhet, ja t. o.
            m. av rättslöshet, tränger fram, och denna känsla blir starkare
            ju längre regleringarna måste upprätthållas. Det säger sig
          </p>
          <pb facs="riksdagen-motions-pdf/data/1948/mot_1948__ak__334/mot_1948__ak__334-002.pdf"/>
          <fw xml:id="i-Y6X1FeWAfHAR68iLucwgZx">
            10 Motioner i Andra kammaren, nr 334.
          </fw>
          <p xml:id="i-D5MhWX61LKrYY8VP7sgGpz">
            självt, att produktion och handel under dessa förhållanden icke
            kunna ar- beta så effektivt som eljest skulle vara fallet — bl.
            a. beroende av att varje planering för framtiden i hög grad försvåras.
            Detta är så mycket allvar- ligare med tanke på att ökade produktions-
            och arbetsresultat nu framhållas som särskilt önskvärda. I detta
            läge synes mig böra övervägas, huruvida det icke borde inrättas
            ett organ med uppgift att övervaka krisadministrationen. Till
            detta organ skulle den medborgare kunna hänvända sig, som anser
            sig ha i något av- seende blivit oriktigt behandlad av krisorgan.
            Övervakningsorganet skulle också självt kunna taga initiativ i
            syfte att rätta missförhållanden, som genom press eller på annat
            sätt kommit till vederbörandes kännedom. Re- dan förefintligheten
            av ett sådant kontrollorgan skulle vidare medföra, att krisorganen
            komme att nedlägga ytterligare omsorg vid handhavandet av sina
            arbetsuppgifter och att den berörda allmänheten ingavs en känsla
            av ökad trygghet vad gäller krisorganens handläggning av dess
            angelägen- heter. Mot förslaget om inrättande av ett dylikt övervakningsorgan
            kan den in- vändningen göras, att det redan nu står var och en
            fritt att hos Kungl. Maj:t anföra klagomål över beslut, som fattats
            av ett krisorgan. Det säger sig emellertid självt, att en enskild
            person drar sig för att hänskjuta sitt speciella fall till avgörande
            hos regeringen. Ej heller kan man begära, att i Kungl. Maj:ts
            kansli, där arbetsbördan är betydande, varje särskilt fall skall
            kunna ägnas den ingående granskning, vartill ett speciellt övervak-
            ningsorgan finge möjlighet. Vidare kan anföras, att dylika anmälningar
            kunna göras jämväl hos J. O. även dennes arbetsbörda torde emellertid
            redan nu vara alltför omfattan- de, och ämbetet har vidare tillkommit
            för att övervaka den ordinarie för- valtningen och i förhållandet
            till denna tillgodose allmänhetens berättigade intressen. Av J.
            O:s senaste ämbetsberättelser framgår för övrigt, att äm- betet
            icke till granskning upptagit ärenden av i denna motion berörd
            art. Det synes mig därför som om det i nuvarande läge kräves,
            att ett sär- skilt organ inrättas med speciell uppgift att övervaka
            krisförvaltningen och gentemot denna tillvarataga den enskildes
            eller hans företags intressen. I och med att krisförvaltningen
            avvecklas skulle också övervakningsorganet avsluta sin verksamhet.
            För min del vill jag förorda, att ett kontroll- och övervakningsorgan
            inrättas efter mönster av den s. k. civilkommissionen, som år
            1908 tillsattes av Kungl. Maj:t och som var en föregångare till
            M. O. Förtjänsten av att civilkommissionen tillkom torde väsentligen
            vara Karl Staaffs. Redan i motion vid 1901 års riksdag anförde
            Staaff, att den nya försvarsorganisationen, grundad på allmän
            värnplikt med övningstid väx- lande för olika vapenslag från åtta
            månader till ett år, innebar en väsent- lig ökning i såväl ekonomiska
            som personliga offer för försvaret. Staaff framhöll, att det var
            av vikt att trygghet vunnes, för att de stora, på för- svarsändamål
            nedlagda summorna kommo dessa till godo på mest frukt- bringande
            sätt och att de personliga bördorna bleve till största möjliga
          </p>
          <pb facs="riksdagen-motions-pdf/data/1948/mot_1948__ak__334/mot_1948__ak__334-003.pdf"/>
          <fw xml:id="i-Ev5S9C57c6YnyDEoAgtgqu">
            Motioner i Andra kammaren, nr 334. 11
          </fw>
          <p xml:id="i-7pxmbmmB44HG6mvsWYLG3n">
            nytta genom en rationell användning av övningstiden. Av största
            betydelse var det också, enligt Staaffs mening, att det starka
            tvång på den personliga friheten, som krävdes, ej gjordes onödigt
            tryckande och befriades från allt som kunde hänföras till nyck
            eller godtycke. En fristående auktoritativ kontrollmyndighet borde,
            framhöll han, av detta skäl tillskapas. Staaffs motion föll visserligen
            vid 1901 års riksdag, men motionären återkom tre gånger, 1903,
            1904 och 1908, med sitt yrkande. När motionen behandlades sistnämnda
            år hade emellertid Kungl. Maj:t redan tillkallat civilkommi- sionen.
            Enligt mitt förmenande gäller den motivering, som Staaff anförde
            i sin motion beträffande övervakningen av det starkt expanderande
            militärvä- sendet, som motivering även för övervakning av den
            nuvarande krisadmi- nistrationen, som långt ifrån att avvecklas
            tvärtom ånyo synes i hög grad utvidgas. Den ena kontrollåtgärden
            leder till den andra, och redan de kont- rollanter och »gode män»,
            vilka erfordras för upprätthållande av ransone- ring på kött,
            fläsk och charkuterivaror, torde komma att uppgå till ett betydande
            antal. Övervakningen bör alltså omfatta icke endast de centrala
            krisorganen utan även underordnade organ med lokalt betonade och
            med begränsade uppgifter. Kontrollorganets ordförande synes böra
            vara en hög- re ämbetsman med domarkompetens. I kommissionen böra
            vidare ingå re- presentanter för de större partierna i riksdagen
            samt för industri och handel. Antalet ledamöter torde kunna begränsas
            till mellan sju och tio. Arbetet bör kunna delas upp på avdelningar
            medan viktigare ärenden synas böra behandlas av kommissionen in
            pleno. Under hänvisning till vad jag sålunda anfört, får jag härmed
            hemställa,
          </p>
          <p xml:id="i-EgKyRnrotmPcqoCxftbxcw">
            att riksdagen måtte besluta att i skrivelse till Kungl. Maj:t
            anhålla, att Kungl. Maj:t ville inrätta en kommission sammansatt
            på det sätt och med det uppdrag som här ovan angivits.
          </p>
          <p xml:id="i-V7hVnEPPctNHN1hhpTSuFh" type="date">
            Stockholm den 23 januari 1948.
          </p>
          <div xml:id="i-9TxiGv3WCxqvXwdk7TUhHx" type="signatureBlock">
            <list xml:id="i-Px8CLhQMGkqgSXAWkZ8ALA">
              <item xml:id="i-8YbRthri9MNkdz2epzGm4o" who="i-7cCozgpY4EZrWku38osFxG" type="signature">
                Manne Ståhl
              </item>
            </list>
          </div>
        </div>
      </div>
    </body>
  </text>
</TEI>
