<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00578">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__578/mot_1953__ak__578-001.pdf"/>
      <fw xml:id="i-6t6dHZwL2yj6QfzCbbJgAP">
        Motioner i Andra kammaren, nr 578. 5
      </fw>
      <div xml:id="i-E3DniFBz3Af38xmHTANcPT" type="motHeader">
        <div xml:id="i-Bh4T27juZsqk136imLZjw3" type="motTitle"/>
        <div xml:id="i-QUX53rGCpio8JL7kszAbBG" type="motSubmissionInfo"/>
      </div>
      <div xml:id="i-7NfXCgRDpCCQsuXAL1HNe8" type="motBody">
        <div xml:id="i-Scx93TWv2GD2PoLYkdaZow">
          <p xml:id="i-XduEsz4w7a8yN2r5sffJHT">
            Nr 578.
          </p>
          <p xml:id="i-HndYEg5sAu8tkpEqQdZpFV">
            Av herr Larsson i Julita m. fl., i anledning av Kungl. Maj:ts
            proposition, nr 195, angående det fortsatta stödet åt hampodlingen
            m. m.
          </p>
          <p xml:id="i-77mKUD3WkZY8bCAvLZ4rRb">
            I proposition nr 195 har Kungl. Maj:t förelagt riksdagen vissa
            förslag angående det fortsatta stödet åt hampodlingen m. m. Sålunda
            föreslås bl. a. att statligt stöd åt den inhemska hampodlingen,
            vilken hitintills utgått till hampberedningsverken i Visby och
            Värmbol, skall sedan 1952 års skörd upparbetats utgå endast till
            visbyverket. I propositionen anmä- les vidare, att spörsmål i
            samband med nedläggandet av driften vid värm- bolsverket kommer
            att upptagas till behandling i den proposition rörande åtgärder
            i prisreglerande syfte på jordbrukets område under reglerings-
            året 1953/54, som kommer att avlåtas till riksdagen. Frågan om
            omfattningen av den inhemska odlingen av hampa, liksom även erforderliga
            stödåtgärder för nämnda odling, har tidigare varit före- mål för
            omprövning av 1949 års lin- och hamputredning. Med viss jämk-
            ning av det förslag i ämnet, som Kungl. Maj:t på grundval av utredning-
            ens förslag förelagt riksdagen, beslöt denna år 1951, att fortsatt
            stöd skulle för åren 1951—1955 utgå till såväl visby- som värmbolsverken.
            Vid ställningstagandet till lokaliseringsfrågan förutsattes då
            att densam- ma skulle komma under omprövning därest ändrade förhållanden
            under femårsperioden så skulle påkalla. I skrivelse den 31 januari
            1953 framhåller jordbruksnämnden, att den synnerligen otjänliga
            väderleken under hösten 1952 närmast medfört en katastrof för
            hampodlingen. Denna omständighet tages sedan som in- täkt för
            att påyrka omprövning av riksdagsbeslutet av år 1951. Huruvida
            dessa, främst av väderleksförhållandena betingade svårigheter
            är att hän- föra till sådana ändrade förhållanden som jämlikt
            förenämnt riksdagsbe- slut skulle påkalla omprövning av frågan
            om verkens bibehållande, därom torde meningarna vara delade. Avgörande
            för en begränsning nu av od- lingens omfattning torde däremot
            vara den i propositionen redovisade otillräckliga tillgången på
            frö. När det så gäller lokaliseringen av såväl kvarvarande odling
            som be- redning, finner vi slutledningen av i propositionen förda
            resonemang här- utinnan i vissa avseenden föga övertygande och
            delvis förbryllande. Som exempel därpå må framhållas, att de beredskapssynpunkter,
            som torde hava varit avgörande för såväl odlingens som beredningens
            upptagande,
          </p>
          <pb facs="riksdagen-motions-pdf/data/1953/mot_1953__ak__578/mot_1953__ak__578-002.pdf"/>
          <fw xml:id="i-AaRuP33NWVHGD4n9j3YfbG">
            6 Motioner i Andra kammaren, nr 578.
          </fw>
          <p xml:id="i-6E4YJRwL9atp2LcXx1ZzGf">
            inte längre tillmätes någon betydelse. Med åberopande av vad
            riksnämn- den för ekonomisk försvarsberedskap anfört framhåller
            departementsche- fen, att man med hänsyn till svårigheterna att
            beräkna händelseförloppet vid ett eventuellt krigsfall inte bör
            låta antaganden härutinnan påverka bedömandet. Det anses i ett
            sådant läge vara utan betydelse, om odlingen och beredningen av
            hampan är förlagd till Gotland eller fastlandet. är detta antagande
            riktigt, uppställer sig otvivelaktigt frågan hur det är möjligt
            att över huvud taget vidtaga beredskapsåtgärder på något område.
            Vad som i propositionen anföres som skäl för att en till Gotland
            lokaliserad odling av hampa skulle vara mera angelägen som ett
            tillskott till före- fintliga möjligheter till variation i växtföljden
            än i fråga om de jordar på fastlandet, där hampa odlats, kan vi
            inte finna övertygande. Detsamma gäller i fråga om de med viss
            tvekan framförda påståendena om bered- ningsverkets i Visby företräden
            framför värmbolsverket ur såväl teknisk synpunkt som med hänsyn
            till uppnådda driftekonomiska resultat. Vad i denna jämförelse
            slutligen beträffar de sociala synpunkterna, torde förhållandena
            i detta avseende vara i överensstämmelse med vad arbetsmarknadsstyrelsen
            anfört. Arbetsmarknadsstyrelsen uttalar nämli- gen i sin sammanfattning
            bl. a. att det i fråga om båda beredningsverken gäller, att ett
            nedläggande nu skulle vålla svårigheter ur arbetsmarknads- synpunkt.
            ”För dem, som drabbas av åtgärden, blir svårigheterna enligt styrelsens
            uppfattning praktiskt taget lika stora, vare sig de är anställda
            i Visby eller Värmbol. Till följd av arbetarnas höga medelålder
            är ompla- ceringsmöjligheterna ytterligt begränsade och för en
            del av de anställda praktiskt taget obefintliga. Situationen förvärras
            av den åtstramning, som för närvarande gör sig gällande på arbetsmarknaden.”
            Beträffande Värm- bol framhålles bl. a. att man vid ett nedläggande
            av driften där inte kan räkna med en självsanering av den lokala
            arbetsmarknaden. Följden av ett nedläggande nu anses medföra lokal
            arbetslöshet med därav följande betydande svårigheter för de anställda
            samt en avsevärd belastning för Stora Malms kommun. Då emellertid
            avsaknaden av tillräckliga kvantiteter hampfrö torde nöd- vändiggöra
            odlingens begränsning till ett område, med därav följande ned-
            läggning av ett beredningsverk, och då — så vitt vi kan finna
            — därvid uppkommande svårigheter blir lika stora oavsett om nedläggningen
            drab- bar visby- eller värmbolsverket, avstår vi från att påyrka
            ändring av propositionen i denna del. Något som vi däremot anser
            behöver uppmärksammas i största möj- liga utsträckning och mer
            än vad som kommit till uttryck i propositionen, är frågan om stödåtgärder
            åt framför allt de anställda under en tillräck- ligt lång avvecklingsperiod.
            Jordbruksnämnden framhåller att flera ned-
          </p>
          <pb facs="riksdagen-motions-pdf/data/1953/mot_1953__ak__578/mot_1953__ak__578-003.pdf"/>
          <fw xml:id="i-EkFLYf16CHxiQjNHVFKBAy">
            Motioner i Andra kammaren, nr 578. T
          </fw>
          <p xml:id="i-BUoiEMRHw3HDQES7XouJBX">
            lagda industrianläggningar i Södermanland icke kunnat finna köpare
            och anser för den skull att det kan bli förenligt med statens
            intresse såsom den största fordringsägaren att ”i avvaktan på
            bättre konjunkturer be- strida vissa underhållskostnader för verkets
            anläggningar”. I anslutning därtill uttalar departementschefen
            att han anser att dessa avvecklings- frågor bör prövas först i
            samband med beslutet om prisreglerande åtgär- der på jordbrukets
            område för nästa regleringsår. Att bl a. kostnader för underhåll
            av verkets anläggningar kan bli erforderliga för att på tillbör-
            ligt sätt säkerställa statens fordran, den saken har uppmärksammats.
            Däremot kan vi inte finna att frågan om beredande av skälig trygghet
            åt de genom driftnedläggningen friställda arbetarna och tjänstemännen
            upp- tagits till en häremot svarande behandling. Huruvida jämväl
            denna del av avvecklingsfrågorna kommer att prövas i annat sammanhang
            eller är avsedda att överlämnas åt en av arbetsmarkandsstyrelsen
            såsom omöjlig ansedd självsanering, därom lämnar propositionen
            — så vitt vi kan finna — inte något besked. Ett sådant förhållande
            är enligt vår uppfattning inte tillfredsställande.
          </p>
          <p xml:id="i-YafqPDiXFaz47frQttNPZS">
            Enligt vår mening bör det ankomma på riksdagen att samtidigt
            med beslut om nedläggning av beredningsverket vid Värmbol även
            göra det uttalande som erfordras för att de vid företaget anställda
            skall kunna erfara en rimlig trygghetskänsla som stöd för egna
            fortsatta ansträng- ningar att erhålla en skälig utkomst. Såsom
            arbetsmarknadsstyrelsen framhåller, är förutsättningarna för att
            bereda de friställda arbetarna och tjänstemännen plats inom andra
            områden av produktionen inte sär- skilt gynnsamma. Härtill kommer
            de svårigheter som uppkommer därige- nom att personalen i stor
            utsträckning bebor till industrianläggningen hörande bostäder.
            Denna omständighet i förening med vederbörligt hän- synstagande
            till såväl det rådande arbetsmarknadsläget som vissa av de anställdas
            höga levnadsålder synes oss motivera särskilda, med hänsyn härtill
            avpassade åtgärder. Beträffande slutligen avvecklingsåtgärderna
            med hänsyn till av Sveri- ges hampodlareförening gjorde insatser
            vilja vi framhålla följande. Så- vitt vi kan bedöma, har värmbolsföretaget
            inte bedrivits efter kortsiktiga ekonomiska principer. Företagsledningen
            synes hava bedrivit ett ganska frimodigt och framsynt experimentarbete,
            som beräknats avsätta frukter på längre sikt. Detta omdöme torde
            i alldeles särskild grad gälla åtgär- derna att genom upptagandet
            av vävning av hamptyger söka vidga avsätt- ningsområdet för produkter
            av hampa. Resultatet av detta och annat kost- nadskrävande experimentarbete
            torde inte utebli. Det kan komma den fortsatta företagsamheten
            på detta område till godo, men det är investe- ringar som torde
            inverka ofördelaktigt på möjligheterna att vid likvida-
          </p>
          <pb facs="riksdagen-motions-pdf/data/1953/mot_1953__ak__578/mot_1953__ak__578-004.pdf"/>
          <fw xml:id="i-Ru9z2PDjNJ7aL3uCvC7ooh">
            8 Motioner i Andra kammaren, nr 578.
          </fw>
          <p xml:id="i-8MYdHkYxSvDwjV5g7Cavjz">
            tion tillgodose delägarna för gjorda insatser. Detsamma torde
            kunna sä- gas beträffande de icke obetydliga kapitalinsatser som
            gjorts för att åstadkomma en välbehövlig upprustning av det till
            industrianläggningen hörande bostadsbeståndet. Vi förutsätter
            att jämväl dessa omständigheter vinner vederbörligt beaktande
            vid avvecklingsåtgärdernas utformning. Vi hemställer, att riksdagen,
            vid behandling av Kungl. Maj:ts propo- sition nr 195, måtte beakta
            vad ovan anförts.
          </p>
          <p xml:id="i-H8kwYMMauwfUBkpQKSbP6y" type="date">
            Stockholm den 22 april 1953.
          </p>
          <div xml:id="i-YDxJQ7dDFpGo11wqfzkggR" type="signatureBlock">
            <p who="unknown" type="signature">
              Gust Larsson
            </p>
            <p who="i-Dhr3fepGLYhSnsGQouLwQy" type="signature">
              Ellen Svedberg
            </p>
            <p who="i-Q5aGqh8nNTojSW4RRBafFg" type="signature">
              Ossian Sehlstedt
            </p>
            <p who="unknown" type="signature">
              Julita
            </p>
            <p who="i-NBpwJayKpXu4u1Uu87zKT1" type="signature">
              Edvin Jacobsson
            </p>
            <p who="i-BtszRKWKgFfiTcr2r2Ek6j" type="signature">
              Sven Wedén
            </p>
            <p who="unknown" type="signature">
              Axel Jansson Igelsbo
            </p>
          </div>
          <p xml:id="i-LCU5Vh6UCvpf8K6MubuTnM">
            Ragnar Ekström. P. A. Sköldin. S. Rimås.
          </p>
        </div>
      </div>
    </body>
  </text>
</TEI>
