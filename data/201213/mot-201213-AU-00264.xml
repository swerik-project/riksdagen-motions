<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00264">
  <teiHeader>
    <fileDesc>
      <titleStmt>
        <title>Arbete  en mänsklig rättighet</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbete  en mänsklig rättighet</title>
          <idno type="rdwebb">H002A264</idno>
          <rs type="number">A264</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A264/text</ref>
          <ref type="dokument_url_html">http://data.riksdagen.se/dokument/H002A264</ref>
          <ref type="dokumentstatus_url_xml">http://data.riksdagen.se/dokumentstatus/H002A264</ref>
          <ref type="doc">http://data.riksdagen.se/fil/D71B6701-4540-431E-B3AE-616FBD52DF10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MPJ2f36f7Eksej4DM1bWa2" type="signed"/>
        <correspContext corresp="i-MPJ2f36f7Eksej4DM1bWa2">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-LVvDpgdhY8nFzdo6xSDKsF"/>
        </correspContext>
        <correspAction type="numbering" xml:id="i-FNykWXN9MCks4bJi71T1eh">
          <date when="2012-10-05"/>
        </correspAction>
        <correspAction type="submission" xml:id="i-3URFJcVQQmVd3rkDjXej8B">
          <date when="2012-10-04"/>
        </correspAction>
        <correspAction type="transfer" xml:id="i-D9usBJ8ZdwGfARJVjSqRA7">
          <date when="2012-10-03"/>
        </correspAction>
        <correspAction type="assigned" xml:id="i-FoaHFQr2xAzXVPtvPQdH6p"/>
        <correspContext corresp="i-FoaHFQr2xAzXVPtvPQdH6p">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-W89WNFmjdKa36zYd9G51FS">
            Förslag till riksdagsbeslut
          </head>
          <list style="ol">
            <item xml:id="i-Kf8UYCNppcVTXQY84KVZQP">
              Riksdagen tillkännager för regeringen som sin mening vad som
              anförs i motionen om att Arbetsförmedlingens regelverk bör ses
              över och omarbetas i syfte att bli mer flexibelt och anpassat
              till företagens krav på kompetens.
            </item>
            <item xml:id="i-L1x2kVmHfkeFC4feNtAS2L">
              Riksdagen tillkännager för regeringen som sin mening vad som
              anförs i motionen om att Värmland bör blir försökslän för Kraftsam.
            </item>
            <item xml:id="i-UF2mpDJQhDqvXNhgkRYWkk">
              Riksdagen tillkännager för regeringen som sin mening vad som
              anförs i motionen om att omarbeta reformen för nyanländas etablering
              på arbetsmarknaden.
            </item>
            <item xml:id="i-9ziRFfXcAwiQcetPaexPgi">
              Riksdagen tillkännager för regeringen som sin mening vad som
              anförs i motionen om att främja socialt företagande. 1
            </item>
            <item xml:id="i-AwN1wzmhotGzTNdr6rkPFp">
              Riksdagen tillkännager för regeringen som sin mening vad som
              anförs i motionen om att dagens arbetsmiljöproblem bör uppmärksammas
              genom stöd till FoU.
            </item>
            <item xml:id="i-6raMGh2XcqMjgRS3xwMa8c">
              Riksdagen tillkännager för regeringen som sin mening vad som
              anförs i motionen om att man ska ha rätt till heltid.
            </item>
            <item xml:id="i-BaKFBoeXrf5U5EV96rCVka">
              Riksdagen tillkännager för regeringen som sin mening vad som
              anförs i motionen om att Försäkringskassan bör ges i uppdrag att
              särskilt jobba i de kommuner där papporna tar ut en liten del
              av föräldraledigheten. 2
            </item>
            <item xml:id="i-HKVf8BK7e1A1Bijgx5iQ2s">
              Riksdagen tillkännager för regeringen som sin mening vad som
              anförs i motionen om att högskolor och universitet som konsekvent
              arbetar med att motverka social snedrekrytering bör ges stimulans
              till detta arbete. 3
            </item>
          </list>
          <p xml:id="i-NPQKkgkAS8v7nToBMsXCzP">
            1 Yrkande 4 hänvisat till NU.
          </p>
          <p xml:id="i-Gv9N7jCCpU5ynd2wKyeCof">
            2 Yrkande 7 hänvisat till SfU.
          </p>
          <p xml:id="i-J5qneDuMjhNTZuRkp4thX3">
            3 Yrkande 8 hänvisat till UbU.
          </p>
        </div>
        <div type="motContent">
          <head type="h1" xml:id="i-A6EkhQZZCHkStiFfUXif9R">
            Motivering
          </head>
          <p xml:id="i-UQzR9Jeqf4fS8xE8Z8rVgq">
            Människors möjlighet att uppfylla sina egna drömmar och visioner
            måste bli verklighet. Vi måste själva ange färdriktningen och
            målen som vi vill uppnå i livet. Politiken skall ge människor
            verktyg för att nå sina mål.
          </p>
          <p xml:id="i-93pwWyp8CMonJNtp1M35Nz">
            Drömmen om en utbildning eller ett jobb känns allt mer avlägsen
            för många människor. Arbetslösheten har blivit större och utbildningsplatserna
            färre. Människors frihet har begränsats då politiken misslyckats
            att utveckla moderna verktyg för framtiden.
          </p>
          <p xml:id="i-VuiugF6tMKVyXQR28wq65F">
            Människors möjlighet att resa, komma i tid till anställningsinterjuver,
            skola eller till sitt arbete har blivit en allt större utmaning
            när det offentliga har misslyckats att rusta oss för framtiden.
            Järnvägen är inte längre världsledande utan har hamnat på efterkälken
            då politiken valt att ensidigt sänka skatter. Det är genom en
            hållbar utveckling inom it och traditionell infrastruktur som
            vi binder samman landet.
          </p>
          <p xml:id="i-S9zu5siUuCPk7fpJBG9pHV">
            Människor är tänkande varelser och de inser att det offentliga,
            näringslivet och forskningen måste samarbeta för att de nya jobben
            skall komma. Världen utvecklas i en rasande takt och Sverige måste
            följa med i det internationella tempot för att inte riskera människors
            frihet. Framtidens arbeten kommer genom nya företag, nya idéer
            och innovationer. Det är genom mer samarbete vi bygger vårt land
            starkare, modernare och friare.
          </p>
          <head type="h2" xml:id="i-GCqwyyRyfLXeW1QZe49BUy">
            Arbete åt alla!
          </head>
          <p xml:id="i-DMqj5VRA6kVaMdrsR1mnTX">
            Antalet långtidsarbetslösa är idag (juli 2012) 214 190 personer,
            en ökning med 3,5 procent från förra året. I Värmland är 5 902
            personer långtidsarbetslösa, och trots en gynnsam arbetsmarknad
            i Norge går allt för många utan arbete. Det gäller särskilt personer
            med kort utbildning.
          </p>
          <p xml:id="i-9HKBwKSzGw6T3nSHnaxALo">
            Vi ser tre områden som särskilt måste utvecklas för att få ner
            arbetslösheten.
          </p>
          <p xml:id="i-MDgLGqhRSaZjdFxgsqRJUS">
            1. Se över Arbetsförmedlingens regelverk.
          </p>
          <p xml:id="i-BmYykDDSSbh2e8KtA216WK">
            Arbetsförmedlingens flexibilitet måste öka när det gäller att
            bidra till nya lösningar för att få folk i arbete. Idag har Arbetsförmedlingen
            ett regelverk som bland annat innebär onödig inlåsning. Till exempel
            förhindrar de centrala upphandlingarna flexibilitet i utbildningsinsatserna
            och det är rigida tidsgränser för olika insatser. Arbetsförmedlingens
            insatser för utbildning är under all kritik, och en nära samverkan
            med kommunerna för att få till stånd bra utbildningar är en förutsättning
            för framgång. Det är dessutom helt fel att inte tillåta utbildningsinsatser
            för personer som idag befinner sig i fas 3.
          </p>
          <p xml:id="i-CARZerTtY9QvmX7fVYUFK4">
            2. Låt Värmland bli försökslän för Kraftsam.
          </p>
          <p xml:id="i-EsWyuRcdFxnYvH4hbd2EXB">
            Eftersom Värmland har god erfarenhet av samarbete mellan Arbetsförmedlingen
            och näringsliv vill vi att Värmland bli försökslän för Kraftsam.
            Kraftsams uppgift är att hjälpa människor som står längst från
            arbetsmarknaden och som riskerar att permanent uteslutas från
            arbetsmarknaden. Genom att slå samman delar av Arbetsförmedlingen
            och delar av Försäkringskassan tillsammans med att tillföra nya
            resurser till en gemensam organisation vill vi erbjuda människor
            en kraftsamling för att komma in på eller tillbaka till arbetsmarknaden.
            Kraftsam ska lösa problemet för dem som i dag hamnar mellan olika
            myndigheters ansvarsområden och där ingen aktör i dag har ansvaret
            för helheten.
          </p>
          <p xml:id="i-65rKA3yPxcGWgbkXqUiAuC">
            3. Se över reformen för nyanlända.
          </p>
          <p xml:id="i-RTXZLMPPDSiSKtwB6Wi54G">
            Arbetsförmedlingens arbete med etableringslotsar för nyanlända
            har som vi befarade havererat. I Värmland saknar flera arbetsförmedlingskontor
            etableringslotsar för nyanlända. I flera kommuner fanns tidigare
            en väl fungerande verksamhet för att hjälpa nyanlända till arbete,
            en verksamhet som nu nedmonteras när ansvaret går över till Arbetsförmedlingen.
            Det är olyckligt att den kompetens och det nätverk som finns upparbetad
            i dessa kommuner inte tas tillvara i den nya organisationen. Därför
            bör även kommuner kunna komma i fråga för att bedriva lotsverksamhet
            genom avtal med Arbetsförmedlingen.
          </p>
          <head type="h2" xml:id="i-6FxDwLX2JkrVvRyMkgCF2s">
            Utveckla det sociala företagandet
          </head>
          <p xml:id="i-9sDE1TjVVxSHc6wQarwCub">
            Ett stort och viktigt uppdrag är att utveckla en arbetsmarknad
            där alla får plats. Regeringens politik har inneburit att fler
            hamnat i långtidsarbetslöshet. Det saknas såväl strategi som kortsiktiga
            insatser för att skapa en arbetsmarknad för alla. Att utveckla
            den sociala ekonomin är en viktig del av en önskad strategi såväl
            på kort som på lång sikt.
          </p>
          <p xml:id="i-AX6bjojVPjUuAXAQorXiwa">
            I Värmland finns en bra tradition av att utveckla socialt företagande
            och kooperativa företag som en del av detta viktiga arbete. För
            att ytterliga utveckla denna del av företagandet krävs en rad
            förändringar och förbättringar. Medborgarna har rätt att kräva
            alternativ i exempelvis äldreomsorg, men det finns inget som talar
            för att dessa alternativ ska vara enbart vinstdrivande företag.
            En utveckling av den sociala ekonomin kan utgöra betydande mänskliga
            och materiella vinster utan att generera aktieägares vinster.
          </p>
          <p xml:id="i-T6mmP6wb5ErFv9DQTBMBo3">
            Vi värmländska socialdemokrater vill här beskriva några av de
            viktigaste uppgifterna för att främja en utveckling av denna del
            av företagandet i Värmland likaväl som i andra delar av landet.
          </p>
          <p xml:id="i-UvHoWCcQR967fnRCXUdHZQ">
            För det första: Den generella kunskapen om kooperativt företagande
            och den sociala ekonomin måste höjas. Här har Tillväxtverket en
            viktig roll. Även kreditväsendet i olika former måste ha kunskap
            om den kooperativa företagsidén så att företagsformen i sig aldrig
            utgör ett hinder för kapitalförsörjning.
          </p>
          <p xml:id="i-7ugSrJJrsuAFGervhnV5Xr">
            För det andra: Lagen om offentlig upphandling bör ses över i
            syfte att stimulera små aktörer, brukar- och personalägda företag.
          </p>
          <p xml:id="i-D6zxAoVLQKCjEww3UvMs13">
            För det tredje: I likhet med flera andra länder i Europa, exempelvis
            Finland och Storbritannien, bör Sverige se över möjligheten att
            ha en särskild lagstiftning om sociala företag.
          </p>
          <p xml:id="i-7unb8S8Vsnbq2cDQRdaSTN">
            För det fjärde: En särskild översyn bör göras av möjligheten
            att inrätta en särskild fond för kapitalförsörjning till sociala
            arbetskooperativ. De kommuner som idag stöttar uppbyggnaden av
            sociala arbetskooperativ balanserar inte sällan på gränsen till
            vad som är lagligt. Så kan det inte vara.
          </p>
          <p xml:id="i-PyhwKfovZMktUWJPUfPpyw">
            För det femte: Arbetsmarknadspolitiken måste spela en aktiv roll
            i skapandet av sociala arbetskooperativ. Hur kan Arbetsförmedlingens
            starta-eget-bidrag för sociala arbetskooperativ se ut? Hur kan
            den långsiktiga samhällsinsatsen i lönedelen hos kooperatörerna
            se ut? Kooperatörers rätt beträffande arbetslöshetsförsäkringen
            är fortfarande en oklar fråga som regeringen måste lösa.
          </p>
          <head type="h2" xml:id="i-CYjfBfQutNTwmUFKaJegay">
            Uppmärksamma arbetsmiljöproblemen via FoU
          </head>
          <p xml:id="i-2BKbrkYuBLmzdL34kMLWGV">
            Det är viktigt att alla känner sig trygga på sin arbetsplats
            och att arbetsmiljön är god. Så är det inte alltid. Idag inträffar
            allvarliga arbetsplatsolycksfall och de hänger många gånger ihop
            med hot och våld. Poliser, personal inom kriminalvården, lärare,
            vårdpersonal och personal inom socialtjänsten är de grupper som
            främst drabbas.
          </p>
          <p xml:id="i-WTYpqE4zyuQn5dVWdMKTSB">
            Psykisk press och hög arbetsbelastning är arbetsmiljöproblem
            som också är vanligt förekommande. Något som ofta leder till besvär
            i axlar, armar och händer en konsekvens av enformiga arbeten och
            hög arbetsbelastning. De nya arbetsmiljöproblemen är att ständigt
            vara stand by enligt en rapport från TCO. Det innebär att många
            tjänstemän ständigt är uppkopplade via mobiltelefon, sms och mejl
            och det kan vara svårt att stänga ner och var helt ledig. LO-grupperna
            har ofta andra typer av arbetsmiljöproblem, som till exempel att
            det kan vara svårt att gå iväg på en kortare rast. Därför bör
            dagens arbetsmiljöproblem uppmärksammas genom stöd till forskning
            och utveckling (FoU).
          </p>
          <head type="h2" xml:id="i-ED5uWM5SqFBVa9WkTmJfJx">
            Från deltid till heltid
          </head>
          <p xml:id="i-A4yv1pjWD9Pa8guToSg5jN">
            Många människor, i synnerhet kvinnor, jobbar mindre än vad de
            skulle vilja göra. Av alla sysselsatta arbetar var fjärde deltid,
            vissa för att de inte vill jobba mer men många för att de inte
            får. För att alla som vill ska få möjlighet att arbeta heltid
            måste utbudet av heltidsanställningar öka. Samtidigt behöver vi
            öka antalet arbetade timmar om vi ska klara välfärden i framtiden.
            För att klara framtidens välfärd, måste många fler jobba mer.
            Att pressa tillbaka deltidsarbetslösheten är således bra för alla
            som vill jobba mer och för tillväxten och välfärden. Många ofrivilligt
            deltidsarbetare vittnar om svårigheter att få ekonomin att gå
            ihop. Om vi inte löser frågan om den ofrivilliga deltiden kommer
            problemen att fortsätta för de berörda kvinnorna när de blir äldre
            eftersom de då inte kan leva på sin pension. Men det blir också
            ett samhällsekonomiskt problem om allt färre personer har svårt
            att klara sin försörjning via sin pension. Målsättningen måste
            vara att alla som vill arbeta heltid skall få det i både offentlig
            och privat verksamhet.
          </p>
          <head type="h2" xml:id="i-KrkMJjsP77ZCqzx9u7a3nN">
            Föräldraledighet
          </head>
          <p xml:id="i-XMQxcbfYqGxwwhqtEXYWYX">
            För att kvinnor skall behålla kontakten med arbetslivet när barnen
            är små är det angeläget att fler pappor tar ut mer av sin föräldraledighet.
            Den procentuella fördelningen av uttagna nettodagar under 2011
            är 23,7 procent för riket. I Värmland ligger snittet på 21,9 procent
            med kommuner som Eda (13,8 procent), Torsby (14,8 procent) och
            Årjäng (17,2 procent) i botten. Det är angeläget att Försäkringskassan
            får ett uppdrag att särskilt arbeta i de kommuner där pappor tar
            ut liten del av föräldraledigheten.
          </p>
          <head type="h2" xml:id="i-NpzK6Y4JsViFAMCt2bduxB">
            Bryt den sociala snedrekryteringen
          </head>
          <p xml:id="i-DDmdLnajvKn8f6eTFbnWCt">
            En förutsättning för att fler ska komma i arbete är utbildning.
            I ett län som Värmland ser vi att bruksmentaliteten lever kvar
            och att det är företrädesvis de unga männen som väljer bort högre
            utbildning. Det är angeläget att med alla tillgängliga medel stimulera
            till lärande och bryta den sociala snedrekryteringen till högre
            utbildning.
          </p>
          <p xml:id="i-CfR7wqXw9XNeci29goqS3n">
            På Karlstads universitet har man under många år arbetat långsiktigt
            med denna fråga och startat verksamhet redan i förskolan under
            benämningen barnens universitet. Ett sådant långsiktigt arbete
            ger nu resultat men belönas inte på något sätt i anslagen till
            universitetet. Snarare tvärt om. Vi ser det som angeläget att
            stöd till sådant arbete ges från staten.
          </p>
        </div>
        <div type="motSignatures">
          <list>
            <item xml:id="i-7xUTKLfy82G4WuMN57NGxy">
              Berit Högman (S)
            </item>
            <item xml:id="i-4FCcodYTNLhDxQ9vzQwXWQ">
              Lars Mejern Larsson (S)
            </item>
            <item xml:id="i-Bm1N8kdwLAeRWRy3hSCRFK">
              Ann-Kristine Johansson (S)
            </item>
            <item xml:id="i-8AdfcznP47bF2mQoCNSxv7">
              Gunilla Svantorp (S)
            </item>
            <item xml:id="i-5YhCURQ8oxEfRQ5C2QvUhU">
              Jonas Gunnarsson (S)
            </item>
          </list>
        </div>
      </div>
    </body>
  </text>
</TEI>
