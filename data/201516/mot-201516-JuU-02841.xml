<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02841">
  <teiHeader>
    <fileDesc>
      <titleStmt>
        <title>Införande av DIKO-lag</title>
        <author corresp="i-NXkJirA9Eh3xDV8PPU3eVE i-Dkz1KdQBrKqVm9WCptUQaD">av Kent Ekeroth och Adam Marttinen (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2841 av Kent Ekeroth och Adam Marttinen (båda SD)</title>
          <idno type="rdwebb">H3022841</idno>
          <rs type="number">2841</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022841/text</ref>
          <ref type="dokument_url_html">http://data.riksdagen.se/dokument/H3022841</ref>
          <ref type="dokumentstatus_url_xml">http://data.riksdagen.se/dokumentstatus/H3022841</ref>
          <ref type="docx">http://data.riksdagen.se/fil/A59B0C40-FC6C-467E-8E2F-BDB117E3F92B</ref>
          <ref type="pdf">http://data.riksdagen.se/fil/64E91E82-9942-4529-AD80-1C92BEFEA34C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9Rsk7V4Hn6Ru99m6xZqEtS" type="signed"/>
        <correspContext corresp="i-9Rsk7V4Hn6Ru99m6xZqEtS">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-Dkz1KdQBrKqVm9WCptUQaD"/>
        </correspContext>
        <correspAction type="submitted" xml:id="i-MaCDQKE8aLT1h46bTWyQqe">
          <date when="2015-10-06"/>
          <time when="15:15:30"/>
        </correspAction>
        <correspAction type="referred" xml:id="i-PmxBeAW8Rnjx8CazXSVfvx">
          <date when="2015-10-13"/>
        </correspAction>
        <correspAction type="assigned" xml:id="i-F77NjX3jMaz5CYi5Pw485x">
          <date when="2016-07-20"/>
          <time when="13:56:48"/>
        </correspAction>
        <correspContext corresp="i-F77NjX3jMaz5CYi5Pw485x">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-XrPkTx4t7hwC95P8Xkjte5"/>
        <correspContext corresp="i-XrPkTx4t7hwC95P8Xkjte5">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2841 av Kent Ekeroth och Adam Marttinen (båda SD) Införande av DIKO-lag</div>
      </div>
      <div type="motBody">
        <div type="motProposal" subtype="förslag">
          <head xml:id="i-8z4FumfSWgqzySRThZ6pW4">
            Förslag till riksdagsbeslut
          </head>
          <list style="ol">
            <item xml:id="i-7Tadf8CAro7cyyNPiBt5jM">
              Riksdagen ställer sig bakom det som anförs i motionen om införande
              av DIKO-lag och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NrbcQph5r6GdbnHDN7nMet">
            Motivering
          </head>
          <p xml:id="i-JRvjh8GCDdMrmtMr6W2ovd">
            Med anledning av händelser i Malmö specifikt och utvecklingen
            i Sverige generellt hölls våren 2012 en debatt i Riksdagen om
            organiserad brottslighet. Aktualiteten i denna fråga understryks
            även av Rikspolisstyrelsen som tog beslut om att situationen var
            av ”särskild nationell angelägenhet”.
          </p>
          <p xml:id="i-7UYt4HVd3LKwnaQyxCYQJh">
            I den nämnda debatten presenterade vi ett program för att bekämpa
            den organiserade brottsligheten, Särskilda Metoder mot Organiserad
            Kriminalitet. Syftet med programmet är att kraftfullt slå ned
            mot den organiserade brottsligheten nu, innan den fått sådan utbredning
            att den blivit ett landsomfattande hot snarare än främst koncentrerad
            till vissa städer och områden. Det är också vår förhoppning att
            detta program inte bara ska förhindra framtida samhällsutbredning
            utan även eliminera flertalet av de kriminella nätverk och organisationer
            som redan är verksamma idag.
          </p>
          <p xml:id="i-UGSbjwKp19vbDR2wv9oSUY">
            Vi föreslår med detta förslag att en ny lag införs som kriminaliserar
            delaktighet i organiserad brottslighet, kriminellt nätverk eller
            organisation; Deltagande i Kriminell Organisation (DIKO).
          </p>
          <head type="h1" xml:id="i-6DyBhKuD2oAAtMwcYxQWj6">
            Inledning
          </head>
          <p xml:id="i-2mSXdQaNp8kr2jtgrqy3G7">
            Rättsprocessen kan tematiskt delas upp i tre faser: den förberedande
            fasen, rättegången och den efterföljande fasen.
          </p>
          <p xml:id="i-TxUCexmyZdG3bsQG1Tr4EC">
            Den förberedande fasen utgörs i princip av brottsutredningen
            som inkluderar förhör, gripande/anhållande, häktning och bevissäkring.
          </p>
          <p xml:id="i-42jpDkyjhnYB6vuAwHj9Aq">
            Rättegångsfasen kan sägas innehålla åtalet samt själva rättegången
            med tillhörande dom.
          </p>
          <p xml:id="i-ExztVJ1RSF9cajauGkwSGF">
            Den sista fasen är vad som händer efter dom, det vill säga avtjänande
            av det utdömda straffet för brottslingen, skydd och stöd för brottsoffer
            och vittne, eventuella förverkande av pengar och egendom samt
            frågan om skadestånd eller brottsskadeersättning.
          </p>
          <p xml:id="i-BoaUq5sMxeQjUdgM91jPaC">
            För att komma tillrätta med en eskalerande organiserad brottslighet
            föreslår vi nytänkande och långtgående åtgärder som utökar rättsväsendets
            befogenheter att komma åt denna typ av brottslighet med kännbara
            straff som följd.
          </p>
          <p xml:id="i-TVJcH4Z9vTHz7G6y4oRyua">
            1. Den förberedande fasen – utökade befogenheter för rättsväsendet
          </p>
          <p xml:id="i-91y1aKnovWiY7VxEm4iaGZ">
            För att DIKO-befogenheterna ska träda in måste det först avgöras
            om det är ett DIKO-ärende:
          </p>
          <p xml:id="i-WmDprA8hjtqmggb1DsxedT">
            Avgörande om det är DIKO-relaterad brottslighet
          </p>
          <p xml:id="i-TU27UvMFroXKPTaGyrVgf6">
            Åklagaren ska till domstol lämna in begäran om att klassa en
            viss utredning som DIKO-relaterad. Domstolen ska då höra åklagarens
            framställning för att avgöra om det är rimligt att betrakta detta
            som DIKO-brottslighet. Finner domstolen att så är fallet träder
            DIKO-befogenheterna in för utredningen. I brådskande fall kan
            åklagaren fatta interimistiskt beslut som då snarast ska prövas
            i domstol.
          </p>
          <p xml:id="i-2pxtBLQEmXSzPF1zGYxhDY">
            Utökade befogenheter vid DIKO-fall
          </p>
          <p xml:id="i-7XbNKAXUTzLCF5GRrrAZsK">
            Hemliga tvångsmedel är ett nödvändigt och effektivt verktyg för
            brottsbekämpande myndigheter att komma åt grov brottslighet i
            allmänhet och organiserad brottslighet i synnerhet.
            <ref target="i-TGfSsMdusk679t6oK88Sao">
              [1]
            </ref>
            Av olika skäl, inte minst integritetsaspekten, är användningen
            starkt reglerad. Även användning av information som tillkommer
            genom hemliga tvångsmedel regleras, bl.a. med avseende på överskottsinformation
            om andra brott än det tvångsmedlet beviljats för.
          </p>
          <p xml:id="i-9oNAs4b9dta3xghKKVpt3B">
            Tyvärr är dessa brottsbekämpande verktyg alldeles för snävt reglerade
            för att kunna användas effektivt mot just organiserad brottslighet.
            Detta kommer till uttryck genom att effektiva tvångsmedel huvudsakligen
            beviljas för att utreda narkotikabrott eftersom det inte krävs
            en särskilt omfattande narkotikahantering för att uppfylla domstolens
            krav för användning.
            <ref target="i-V4du2t4aS9tNjA4k3Dmq3U">
              [2]
            </ref>
            Högsta domstolen sänkte dock praxis för straffen vid narkotikabrott,
            vilket medför att det även här blir svårt att använda tvångsmedlen.
          </p>
          <p xml:id="i-AoKSdu8K5AJMPuKmLbmyPv">
            Vid misstanke om DIKO-brott behöver lagstiftningen modifieras
            så att tvångsmedlen kan användas mer effektivt genom en angreppsyta
            som slår mot hela den organiserade brottslighetens verksamheter.
          </p>
          <p xml:id="i-TU4938xqwysUWQng9xBLKy">
            Nya alternativa rekvisit bör tilläggas i de lagrum som reglerar
            samtliga hemliga tvångsmedel när det gäller att utreda DIKO-brott.
            Dessa rekvisit bör ha innebörden att hemliga tvångsmedel får användas
            utan villkor rörande straff, straffvärde, misstankegrad och vikt
            för utredningen för att utreda DIKO-brott. Vidare bör alternativa
            rekvisit tilläggas i de lagrum som reglerar användning av överskottsinformation.
            Dessa bör ha innebörden att all överskottsinformation om samtliga
            brott som kan kopplas till DIKO får användas för utredning och
            bevisning.
          </p>
          <p xml:id="i-WxZXFzz5xEo4PvX3AGGQsq">
            Genom att underlätta användningen av dessa tvångsmedel ges rättsväsendet
            större möjligheter att komma åt organiserad brottslighet.
          </p>
          <p xml:id="i-PKMUU1TJ4CfDSY9ckYRdHp">
            Nationellt ansvar
          </p>
          <p xml:id="i-RfWvFdm5yZ5dKPviBTABPU">
            Organiserad brottslighet som dels är internationell, dels landsomfattande
            inom Sverige, bekämpas bäst av en del inom polisen som har ett
            övergripande nationellt ansvar för bekämpande av organiserad brottslighet.
            Det får ankomma på den nya polismyndigheten att avgöra detta,
            men exempelvis kan huvudansvaret ligga under den nya Nationella
            operativa avdelningen.
          </p>
          <p xml:id="i-21SzqeEV17Pmde5oAQpqos">
            För att underlätta och effektivisera ska den sekretess som ibland
            finns mellan myndigheter ej gälla när Noa efterfrågar information
            i fall kopplade till organiserad brottslighet.
          </p>
          <p xml:id="i-5fw1FX69yMRhrqERkEnsrG">
            Tillsynsmyndighet
          </p>
          <p xml:id="i-UysscGSLBM6TxDbT6r89Ua">
            För att säkerställa att de utökade befogenheterna inte missbrukas
            ska en tillsynsmyndighet följa upp användningen av hemliga tvångsmedel
            i relation till DIKO-brottslighet. Tillsynsmyndigheten kan vara
            en som redan existerar eller om behov finns, en ny tillsättas.
          </p>
          <p xml:id="i-WbG2uPFuTDywVxCrxj129a">
            2. Rättegångsfasen – Deltagande i Kriminell Organisation (DIKO)
          </p>
          <p xml:id="i-2PhHgGqR4rqXL7tgdfpSKa">
            Ny brottskategori
          </p>
          <p xml:id="i-JSqj57qgZkbejYZVg63MAz">
            En ny lagstiftning mot ”Deltagande i kriminell organisation”
            (DIKO) bör införas. Denna ska innefatta deltagande i kriminell
            organisation eller nätverk samt uppvisande av kriminellt mönster.
            Miniminivån på straffvärdet ska vara högt och maxstraffet för
            grovt DIKO ska kunna ge riktigt livstidsstraff. Vidare ska inte
            villkorlig frigivning tillämpas. Utvisning efter avtjänat straff
            ska göras obligatoriskt om den dömde är utländsk medborgare.
          </p>
          <p xml:id="i-7TdVMu1BXX3Dq2hibnLVvy">
            Inför möjlighet att åtala och fälla för organiserad brottslighet
            utan att binda vid specifikt brott
          </p>
          <p xml:id="i-EQpAeBYWJP7sq2EaV5jY7E">
            Det centrala i vårt förslag handlar om att införa möjligheten
            att åtala och fälla en person utan att denna behöver bindas vid
            ett specifikt brott. Istället ska det, i fall av organiserad brottslighet,
            kunna räcka med att personen i fråga uppvisar ett kriminellt mönster
            av deltagande i en kriminell organisation eller nätverk (DIKO-brott).
          </p>
          <p xml:id="i-EDrHj6pnsK1XH3Hk6X93cQ">
            Idag är det nämligen det så kallade ”fotfolket” som fälls i domstol
            medan de drivande bakom ett kriminellt nätverk ofta slipper undan
            då domstolen inte kan binda personerna vid något specifikt brott.
            För att ta krafttag mot den organiserade brottsligheten behöver
            vi införa nya möjligheter att komma åt ledande och nyckelpersoner
            i den kriminella världen, och ovanstående åtgärd är ett led i
            detta.
          </p>
          <p xml:id="i-G73vTWH2M8yV3jrrfuB99E">
            Med vårt förslag blir det således olagligt att vara medlem i
            en kriminell organisation såväl som att vara en del av dess verksamhet
            eller aktiv i ett kriminellt nätverk. Denna typ av lagstiftning
            finns sedan 70-talet i bland annat USA och går där under beteckningen
            Racketeer Influenced and Corrupt Organizations (RICO). RICO-lagar
            har bland annat används effektivt för att bekämpa de kriminella
            nätverk som tidigare härjade i New York. Enligt uppgifter som
            framkommit från den amerikanska kongressens utredningstjänst utgör
            RICO den enskilt viktigaste lagen i USA rörande bekämpande av
            organiserad brottslighet.
          </p>
          <p xml:id="i-LZAR5xvRWyvwpvfb2uQZPD">
            Förslaget måste utredas och på vilket sätt mönstret av deltagande
            i organiserad kriminalitet ska definieras måste noga framgå av
            lagstiftningen.
          </p>
          <p xml:id="i-8JesVdVWBfke2hR3hVWDdS">
            Nolltolerans för övergrepp i rättssak
          </p>
          <p xml:id="i-KNtBbmtvCpDGcxEkQ3mZoC">
            Antalet anmälda övergrepp i rättssak har ökat markant under 2000-talet.
            <ref target="i-7ii45PFTyvDEgxz2SdDnqo">
              [3]
            </ref>
            Samtidigt, såsom Åklagarmyndigheten framhållit
            <ref target="i-FGSwa27dg3dYwSb8uQbifA">
              [4]
            </ref>
            , är det en grundläggande förutsättning för en effektiv brottsbekämpning
            och lagföring att målsägande och vittnen inte drar sig för att
            infinna sig till förhandling.
          </p>
          <p xml:id="i-CCUVr4iijhwxYiMLv3k62M">
            Övergrepp i rättssak bör när det handlar om organiserad brottslighet
            i ännu högre utsträckning klassas som allvarligt än vad som nu
            är fallet. Detta eftersom kriminella nätverk och organisationer
            har, eller kan uppfattas ha, större möjligheter att sätta sina
            hot i verket och därmed också större möjlighet att påverka viljan
            att polisanmäla brott, avlägga vittnesmål och liknande.
          </p>
          <p xml:id="i-UeDCAd9B3zwqH9BEPLEyhh">
            I nuläget har varken ringa eller normalgraden av övergrepp i
            rättssak något minimistraff. För att öka tryggheten för brottsoffer
            och vittnen, samt för att markera skarpt mot dem som överväger
            att begå övergrepp i rättssak, bör lagstiftningen modifieras angående
            straffpåföljden. Lagändringens betydelse bör göra gällande att
            för övergrepp i rättssak vid DIKO-rättegång bör minimistraffet
            för ringa brott alltid leda till fängelsestraff, d.v.s. minst
            ett års fängelse. Normalgraden bör därmed ha ett ännu högre minimi-
            och maxstraff och så bör även grovt övergrepp i rättssak justeras.
          </p>
          <p xml:id="i-AFNvSsBZfkR7r7Vins3Z3y">
            Inför kronvittnessystem
          </p>
          <p xml:id="i-V26g752sMRcW9QAkvtwW4k">
            Sverige bör införa ett system med så kallade kronvittnen, d.v.s.
            där strafflindring även kan ges när en tilltalad medverkar till
            utredningen av andras brott, inte bara ens egna.
          </p>
          <p xml:id="i-WuaioLnLJHEfY7sJ8ZeKHK">
            Som proposition 2014/15:37 konstaterar (s. 13) har Danmark en
            sådan ordning där ”det ska även beaktas om gärningsmannen lämnat
            upplysningar som är avgörande för utredningen av andras brott”.
            Även Norge har antagit en liknande lag som beaktar om ”den tilltalade
            i väsentlig grad bidragit till uppklarandet av andra brott”.
          </p>
          <p xml:id="i-KoU1eFtgCTcq6uCRnqdggW">
            Frågan om kronvittnen har behandlats tidigare i Sverige. Fängelsestraffkommittén
            (SOU 1986:14) angav främst tre skäl emot ett sådant system: För
            det första skulle genom kronvittnessystemet ett beteende som annars
            ses som mindre tilltalande, att skvallra på andra, direkt uppmuntras.
            Detta skäl betecknades dock av kommittén inte som tungt vägande.
            För det andra pekade kommittén på risken att dominerande brottslingar,
            genom lögner om andra svagare individer som de inte har så mycket
            att frukta från eller genom dimridåer om svårutredda händelser,
            försöker skaffa sig fördelar. För det tredje menade kommittén
            att ett system med kronvittnen, för att ge positiv effekt, måste
            innebära att polisen förespeglar den misstänkte vissa fördelar.
            Det kan då finnas en risk att polisen eller åklagaren skulle kunna
            frestas att ge sken av större fördelar än domstolen kan förväntas
            ge.
          </p>
          <p xml:id="i-BrbiDgt1WhXkUUcrZ2MGNS">
            Även Beredningen för rättsväsendets utveckling behandlade frågan
            om kronvittnen i sitt slutbetänkande Ett effektivare brottmålsförfarande
            – några ytterligare åtgärder (SOU 2005:117). Bedömningen gjordes
            att det inte nu bör införas en särskild bestämmelse för kronvittnen.
            Vad gäller skälen mot att införa ett sådant system hänvisade utredningen
            till Fängelsestraffkommitténs uttalanden. Ett ytterligare skäl
            som anfördes av utredningen var att bevisvärdet av de uppgifter
            ett kronvittne lämnar kan ifrågasättas.
          </p>
          <p xml:id="i-5joSCofXurWQcVtGuUjdVw">
            Vi instämmer inte med de bedömningar som gjorts tidigare utan
            vill se någon form av kronvittnessystem i Sverige i likhet med
            våra grannländer Norge och Danmark. Även Storbritannien har ett
            sådant system.
          </p>
          <p xml:id="i-PpmXvtqdwSksbhGoqJxRK5">
            Att ett kronvittnessystem uppmuntrar ”ett beteende som annars
            ses som mindre tilltalande, att skvallra på andra” får anses som
            ett mycket svagt argument, vilket kommittén själv erkände. Att
            uppmuntra till att ange brottslingar är knappast ”mindre tilltalande”
            utifrån ett samhällsperspektiv.
          </p>
          <p xml:id="i-BJd5b6joqH5vaxgrHk762C">
            Kommitténs andra argument emot om att ”dominerande brottslingar,
            genom lögner om andra svagare individer som de inte har så mycket
            att frukta från eller genom dimridåer om svårutredda händelser,
            försöker skaffa sig fördelar” anser vi också är rätt svagt utifrån
            hur vi vill se ett sådant system. Tanken bör självfallet vara
            att använda brottslingar på lägre nivå i hierarkin för att lagföra
            brottslingar högre upp i en brottskedja eller organisation. På
            samma sätt som propositionen utvecklar tillämpningsområdet för
            strafflindring vid egen brottslighet bör även ett tillämpningsområde
            definieras för medverkan till utredning om andras brottslighet.
            Propositionen anger exempelvis (s. 22): ”Strafflindring kan emellertid
            inte komma i fråga i alla situationer där den misstänkte i och
            för sig är villig att medverka.” Detta bör även vara fallet vid
            ett kronvittnessystem. Ur ett samhällsperspektiv är det ju av
            större intresse att kunna lagföra ledarna inom den brottsliga
            världen. Skrivningarna rörande kronvittnessystem bör därför innefatta
            att strafflindring inte bör aktualiseras om den samlade bedömningen
            av den position som den eller de individer som anges har samt
            de brott de anges för är av ringa grad. Skrivningarna omkring
            detta får givetvis regleras noggrant men det går att göra det
            tydligt att det handlar om att komma upp i näringskedjan så att
            säga i första hand.
          </p>
          <p xml:id="i-Xy6F5EKP1t8KRef4hPSa3G">
            För det tredje menade kommittén att ett system med kronvittnen,
            för att ge positiv effekt, måste innebära att polisen förespeglar
            den misstänkte vissa fördelar. Det kan då finnas en risk att polisen
            eller åklagaren skulle kunna frestas att ge sken av större fördelar
            än domstolen kan förväntas ge. Detta kan självfallet regleras
            enkelt genom att polis och åklagare får krav på sig att tydligt
            redogöra att det är domstolen som avgör påföljd och straffmätning
            men att medverkan till utredningen tas i beaktande enligt lag.
          </p>
          <p xml:id="i-9b6PNULiR7PXVFm11SWhW4">
            Slutligen har det även anförts att bevisvärdet av de uppgifter
            ett kronvittne lämnar kan ifrågasättas. Samma farhåga har dock
            diskuterats i frågan om medverkan till utredning av egen brottslighet.
            På s. 18 i propositionen står följande: ”Det är naturligtvis en
            given utgångspunkt att beviskraven upprätthålls även i de fall
            där den tilltalades egna uppgifter ligger till grund för utredningen.
            Behövliga utredningsåtgärder ska alltså vidtas för att kontrollera
            riktigheten av den misstänktes uppgifter, precis som enligt den
            nuvarande ordningen.” Detsamma ska givetvis gälla för ett kronvittnessystem.
          </p>
          <p xml:id="i-SerS1nkp4heQEDXkwjDiQb">
            Uppgifter som ett kronvittne lämnar måste vara verifierbara,
            konkreta och vara av väsentlig betydelse för utredningen. Exempelvis
            kan det handla om uppgifter om var stöldgods, vapen som använts
            vid brott, möten, telefonnummer eller personer befinner sig eller
            andra uppgifter som på olika sätt kan verifieras. Precis som regeringen
            anser att det bör ”finnas goda förutsättningar att upptäcka eventuella
            felaktigheter” för medverkan till utredning av egen brottslighet
            anser vi att det även finns goda förutsättningar att upptäcka
            eventuella felaktigheter med ett kronvittnes uppgifter.
          </p>
          <p xml:id="i-Xy6f1MsyEc1qqmBYtu9fVN">
            Efter samtal med flera personer inom rättsväsendet och brottsbekämpningen
            framgår det att det finns en efterfrågan på att införa ett kronvittnessystem
            i Sverige. Hur stor strafflindring någon ska kunna få får utredas
            närmare. Med beaktande av att argumenten emot kronvittnessystem
            enligt oss är rätt svaga menar vi att fördelarna överväger:
          </p>
          <p xml:id="i-LaZxFGU2FR58B6Th4hzzH5">
            - Snabbare handläggningstider, speciellt i mindre komplicerade
            ärenden.
          </p>
          <p xml:id="i-Y8PNQZ8GUw3qSgjuRkLiUb">
            - Kortare häktningstider, mindre häktningar med restriktioner,
            vilket är bra ekonomiskt och mer humant.
          </p>
          <p xml:id="i-3GUUHYjpoBRYDjAQagktqz">
            - Incitament för misstänkta att berätta om sin egen brottslighet
            och andras, vilket ökar chanserna att lagföra personer högre upp
            i hierarkin och andra inblandade.
          </p>
          <p xml:id="i-GSNbz9xgVHYnhhAQZt1bnL">
            Det är med andra ord flera fördelar inte minst ekonomiskt men
            även resursmässigt att hjälpa brottsbekämpande myndigheter. Man
            kan också se det ur moraliskt/rättsvårdande perspektiv att det
            ger oss större möjligheter att lagföra de människor som tjänar
            mycket pengar på brottslighet, som utnyttjar och skadar andra
            människor och staten.
          </p>
          <p xml:id="i-EqV44P1grV6p1HwZCB79jD">
            Med ett införande av kronvittnessystem kommer det också att ställas
            högre krav på vittnesskydd. Vi anser därmed att det bör tillsättas
            en utredning över hur deras skydd kan förbättras samt en tydlig
            budgetering för att hantera de extrakostnader ett utbyggt vittnesskydd
            medför. Det bör finnas en grupp inom den del av polisen som är
            inriktad mot grov organiserad brottslighet som är specialutbildade
            för just vittnesskydd och får ett helhetsansvar i en sådan process.
          </p>
          <p xml:id="i-7pF6MHxGtAhebyNLUikcqU">
            Med ett kronvittnessystem ökar möjligheterna att åtala och fälla
            ledande personer inom den organiserade brottsligheten, och regeringen
            ska återkomma med en utredning om hur ett sådant system kan se
            ut.
          </p>
          <p xml:id="i-XP63jeJwDprh1BqeiuZneK">
            Utred användning av anonyma vittnen
          </p>
          <p xml:id="i-Xx8fBkbDHEop2TruH6Vaok">
            Målsägare och vittnen har alltid haft en utsatt position i rättsprocessen.
            De uppgifter de lämnar är inte sällan förenade med obehag och
            rädsla över den egna säkerheten. Vittnesmål utgör också ett av
            de viktigaste bevismedlen för domstolarna. Anonyma vittnen syftar
            till att skydda vittnet från negativa konsekvenser av vittnesmålet,
            t.ex. hämndaktioner från den tilltalade eller personer knutna
            till denne. Möjligheten att avge ett vittnesmål anonymt antas
            påverka ett potentiellt vittne positivt och kan innebära att en
            person som annars inte vågat vittna lämnar viktigt information
            i målet. Samtidigt kan användningen av anonyma vittnen innebära
            att försvarets möjlighet att granska de bevis som läggs fram emot
            den tilltalade blir kringskurna.
          </p>
          <p xml:id="i-VGrsR7rwbFSyKdsRo6VfqB">
            Europakonventionen ställer inte upp något absolut förbud mot
            användningen av uppgifter från anonyma vittnen. Sådana vittnen
            kan tillåtas undantagsvis. Det förutsätter ett konstaterat behov
            av skydd. Uppgifterna från ett anonymt vittne får inte heller
            läggas till grund för en fällande dom om det är den enda/avgörande
            bevisningen i målet. Om försvaret inte har möjlighet att höra
            ett anonymt vittne någon gång under processen skulle detta förfarande
            strida mot Europakonventionen. I fall där uppgifter från anonyma
            vittnen används krävs därför stöd för uppgifterna i övrig bevisning.
          </p>
          <p xml:id="i-C5F2uWyuVasVoD3yY2PGCe">
            Av fyra länder som till RUT inkom med svar, närmare bestämt Finland,
            Storbritannien, Danmark och Nederländerna, var det endast Finland
            som svarade att de inte tillåter anonyma vittnen. I övriga länder
            som inkommit med svar tillåts anonyma vittnesmål under vissa förutsättningar.
          </p>
          <p xml:id="i-C8SRYf6uWFyNWkv4KX1qSx">
            Som ett led i kampen mot organiserad brottslighet vill vi att
            regeringen utreder hur ett system med anonyma vittnen i vissa
            fall kan se ut i Sverige.
          </p>
          <head type="h1" xml:id="i-G8FoHFo1Ms64eJhke4w7br">
            3. Efter domen
          </head>
          <p xml:id="i-4pjc5GwhQoNe2UPja8fVYq">
            Utvidgat förverkande vid DIKO
          </p>
          <p xml:id="i-A8Abfch8ZoDWnDh3ETXpkh">
            Lagstiftningen om förverkande är idag alldeles för snäv. Tillgångar
            som är utbyte av en icke närmare specificerad brottslig verksamhet
            får endast förverkas om någon döms för ett brott för vilket är
            föreskrivet sex års straffvärde eller för ett fåtal specificerade
            brott med endast en aning sänkt bevisbörda (36 kap. 1 b § BrB).
          </p>
          <p xml:id="i-494fWVErWmZsDParGmzXbf">
            Vi föreslår att förverkande av en DIKO-dömd persons tillgångar
            underlättas.
          </p>
          <p xml:id="i-Kg5G5zqvjovATzr9dBopEU">
            Dessa förslag är nödvändiga för att rättsväsendet ska kunna agera
            mot grovt kriminella som flagrant gör stora vinster på sin kriminella
            livsstil men i nuläget ligger steget före rättvisan. De utökade
            befogenheterna är inte tänkta att drabba vanliga medborgare som
            varken är grovt kriminella eller befattar sig med tillgångar från
            grov kriminell verksamhet. De är dock menade att drabba grova
            brottslingar kraftfullt och markera att det inte ska löna sig
            att ägna sig åt brott.
          </p>
          <p xml:id="i-LiQujtNYm7Td8DmUxqnoQ7">
            Det får ankomma på regeringen att återkomma med konkreta förslag
            på hur det kan göras lättare att förverka tillgångar vid fällande
            dom för DIKO-brott.
          </p>
          <p xml:id="i-X2Er2RHRPLJwEJ43ZsUK5y">
            Utökat vittnes- och brottsofferskydd
          </p>
          <p xml:id="i-T7S5GvTmfTbQxqf3mRwLUc">
            Det finns en utbredd vilja inom rättsväsendet att kraftigt förbättra
            omhändertagandet av vittnen och offer. Detta är av särskild vikt
            i fall där man ska bekämpa organiserad brottslighet, eftersom
            ett vittne i sådana fall är ännu mer utsatt.
          </p>
          <p xml:id="i-MdQbq6QvPNkN7HiowvimWq">
            För att bättre komma tillrätta med de brister som bland annat
            Advokatsamfundet gett uttryck för bör Nationella operativa avdelningen
            få ansvar för uppgiften att hantera hela processen för vittnen
            rörande DIKO-fall. Detta ska innefatta personskydd, transport
            till och från rättegång, vittnesskyddsprogram och bemötande i
            allmänhet. Det blir då Nationella operativa avdelningens uppgift
            att ta hand om vittnet under hela processen och också, i de fall
            det behövs, efter avslutad rättegång.
          </p>
        </div>
        <div type="motSignatures">
          <list>
            <item xml:id="i-ETR5YSegdvRzmFGb8DFtgp">
              Kent Ekeroth (SD)
            </item>
            <item xml:id="i-FGvdBUrxrVPDSDQoQMeq8Z">
              Adam Marttinen (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-TGfSsMdusk679t6oK88Sao">
              [1]Se ex. Brå, Rapport 2011:20, s. 9 &amp; 51 &amp; Regeringsskrivelse
              2011/12:39.
            </note>
            <note xml:id="i-V4du2t4aS9tNjA4k3Dmq3U">
              [2]Se ex. Brå, Rapport 2011:20, s. 9 &amp; 51 &amp; Regeringsskrivelse
              2011/12:39.
            </note>
            <note xml:id="i-7ii45PFTyvDEgxz2SdDnqo">
              [3]SOU 2009:78, s. 97–98.
            </note>
            <note xml:id="i-FGSwa27dg3dYwSb8uQbifA">
              [4]Regeringens proposition 2011/12:63, s. 12.
            </note>
          </noteGrp>
        </div>
      </div>
    </body>
  </text>
</TEI>
