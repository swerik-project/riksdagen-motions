<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00245">
  <teiHeader>
    <fileDesc>
      <titleStmt>
        <title>Bästeträsk nationalpark</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bästeträsk nationalpark</title>
          <idno type="rdwebb">H002MJ245</idno>
          <rs type="number">MJ245</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ245/text</ref>
          <ref type="dokument_url_html">http://data.riksdagen.se/dokument/H002MJ245</ref>
          <ref type="dokumentstatus_url_xml">http://data.riksdagen.se/dokumentstatus/H002MJ245</ref>
          <ref type="doc">http://data.riksdagen.se/fil/FBD5C0C2-2D6B-48AB-8F17-A2B28D4D503A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N96eyg6FczQ2NK7nf88mys" type="signed"/>
        <correspContext corresp="i-N96eyg6FczQ2NK7nf88mys">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-HpgxN8gxWhrCYnjzG2VhWJ" type="numbering">
          <date when="2012-10-03"/>
        </correspAction>
        <correspAction xml:id="i-5hX384y6cSJCQVCbsVbxka" type="submission">
          <date when="2012-10-02"/>
        </correspAction>
        <correspAction xml:id="i-DHx3xDVsDffqf2L5cTJWq6" type="transfer">
          <date when="2012-09-28"/>
        </correspAction>
        <correspAction xml:id="i-T4TM2JzUmehvP9ZzeNeahG" type="assigned"/>
        <correspContext corresp="i-T4TM2JzUmehvP9ZzeNeahG">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VQU3NbwZediKUDTCebZvZK" type="motHeader"/>
      <div xml:id="i-QE8XT6nUkzujV8n4YNsAHn" type="motBody">
        <div xml:id="i-FYWWpo5aqNk6xyz7w4SyiK" type="motProposal" subtype="förslag">
          <head xml:id="i-SAdnox4jkrDJG6WDVqhJfb">
            Förslag till riksdagsbeslut
          </head>
          <list xml:id="i-YTy14Zz7hotpHHo6R75qnt" style="ol">
            <item xml:id="i-9YaLUk7r6djp4i8PerMT1r">
              Riksdagen tillkännager för regeringen som sin mening vad som
              anförs i motionen om att inrätta Bästeträsk nationalpark enligt
              Naturvårdsverkets plan.
            </item>
            <item xml:id="i-StM6jcVWo8B7BCdeyZTuxr">
              Riksdagen tillkännager för regeringen som sin mening vad som
              anförs i motionen om att följande två stycken bör återinföras
              i början av 9 kap. 6 a § miljöbalken: Vid prövning av en ansökan
              om tillstånd till täkt ska behovet av det material som kan utvinnas
              vägas mot de skador på djur- och växtlivet och på miljön i övrigt
              som täkten kan befaras orsaka. Tillstånd får inte lämnas till
              en täkt som kan befaras försämra livsbetingelserna för någon djur-
              och växtart som är hotad, sällsynt eller i övrigt hänsynskrävande.
              Vid prövning av en ansökan om tillstånd till täkt av matjord ska
              behovet av brukningsbar jordbruksmark beaktas.
            </item>
            <item xml:id="i-7gTknRsRkWB2rtPbpGWZGZ">
              Riksdagen tillkännager för regeringen som sin mening vad som
              anförs i motionen om att stärka skyddet för biologisk mångfald
              i miljöbalken också vid andra verksamheter än täkter.
            </item>
          </list>
        </div>
        <div xml:id="i-FQEYigs97qVvH95LNgmtrp" type="motContent">
          <head xml:id="i-5UA4wQoVw5Vj4vhhzjxSvD" type="h1">
            Motivering
          </head>
          <p xml:id="i-GrFTUYXY8YtyCHBzV1cn4V">
            I Naturvårdsverkets senaste nationalparksplan från 2008 föreslås
            inrättandet av ett antal nya och utvidgandet av ett antal gamla
            nationalparker. Utan att vilja förringa vikten av de andra förslagen
            kommer vi i denna motion att fokusera med det förslag som vi ser
            som mest akut angeläget, nämligen Bästeträsk. Det är också en
            av de nya nationalparker som verket lyfter fram som mest angelägna
            i sin genomförandeplan för 20092013.
          </p>
          <p xml:id="i-GobSPXk38bqFcP7aadifHp">
            Den föreslagna nationalparken omfattar sjön Bästeträsk på norra
            Gotland med omgivande hällmarker och skogar. Området sträcker
            sig från en smal remsa utanför Stenkusten vid Östersjön till Fårösundsvägen
            och omfattar cirka 5 000 hektar. Inom området finns två naturreservat,
            Bästeträsk och Bräntings Haid. Här finns också två områden om
            800 hektar, som ingår i Natura 2000, EU:s nätverk av skyddad natur.
            Hela området är av riksintresse för naturvården.
          </p>
          <p xml:id="i-Qoh9PXAXv4EmgMqV6UfLua">
            Bästeträsk med omgivningar består av omfattande, ostörda hällmarks-
            och våtmarkskomplex samt skogar och sjöar med rik biologisk mångfald,
            bland annat många rödlistade arter. Liknande natur finns på andra
            delar av Gotland, men är inte av samma klass vad gäller väl utvecklade
            naturtyper i mosaiker samt vad avser graden av orördhet. Naturvårdsverket
            bedömer att området är det främsta i sitt slag på Gotland och
            i Sverige och torde därmed vara unikt i ett europeiskt perspektiv.
          </p>
          <p xml:id="i-KWe86C1WLwzrgQs91ZKdbL">
            Själva sjön Bästeträsk är drygt 700 hektar stor och intressant
            som en näringsfattig klarvattensjö, så kallat bleketräsk. Den
            har grönaktigt vatten och är grund med ett största vattendjup
            om 5 meter. På öar häckar flera hundra par ejder och Bästeträsk
            har god tillgång av bland annat flodkräfta och sik.
          </p>
          <p xml:id="i-A54usNRrMNMtArC4Mf9rNV">
            Berggrunden i området består av kalksten. Kalkstenen ligger bar
            eller med tunt jordtäcke, vilket gett upphov till alvarmarker
            med inslag av blekeutfällning och uppfrysningsmönster. De öppna
            alvaren bildar vacker mosaik med kärr, fuktängar, vätar, agmyrar,
            småsjöar och tallskog inom ett milslångt område med västöstlig
            utsträckning.
          </p>
          <p xml:id="i-Ukb2rguKiEVwiwjMutC3hS">
            Växtligheten på alvarmarken har typiska arter som gul och vit
            fetknopp, blodnäva, solvända, backtimjan med mera. De under våren
            vattenfyllda vätarna övergår på sommaren till fuktängar eller
            torra ängar. Vätarna hyser örter som ängsnycklar, brudsporre,
            slåtterblomma, tätört och majviva.
          </p>
          <p xml:id="i-ANforfJMnyZzVWvLQCeFTy">
            Agmyrarna innehåller bland annat orkidéer. Några örter som bara
            finns på Gotland är brun ögontröst och gaffelfibbla. Det är en
            viktig lokal för insekter, bland annat fjärilar och vedlevande
            skalbaggar. Av typiska fågelarter kan nämnas trädlärka, nattskärra
            och skogsduva, men även rovfåglar som ängshök, kungs- och havsörn
            hör till områdets fauna.
          </p>
          <p xml:id="i-P7L8HzxepBPmcAUN6Vz52n">
            När Naturvårdsverket la fram sin plan framhöll man särskilt områdets
            vildmarksartade och orörda karaktär, med odikade våtmarker och
            gammal naturskog med oerhört många skogliga nyckelbiotoper. Denna
            orördhet är nu starkt hotad, och har redan börjat tullas på, genom
            Nordkalks förberedelser för ett kalkbrott i Ojnareskogen omedelbart
            nordost om Bräntings Haids naturreservat.
          </p>
          <p xml:id="i-EEe1o3g7Y85tQKRCEpo3aV">
            De juridiska turerna kring detta kalkbrott är tillräckligt snurriga
            för att förtjäna en egen motion. Det vi kan konstatera är att
            regeringens försäkran om att borttagandet 2009 av den så kallade
            stoppregeln i miljöbalken (9 kap. 6 a §) inte skulle minska förutsättningarna
            för att bevara den biologiska mångfalden var oriktig. Stoppregeln
            bör därför återföras. Samtidigt behövs ett liknande skydd för
            biologisk mångfald i miljöbalken för andra verksamheter än just
            täkter.
          </p>
          <p xml:id="i-RPfnxSofFq9gWyQ1aHxCrD">
            För att skydda Bästeträsk och andra värdefulla naturområden krävs
            både ändrad lagstiftning och stärkt skydd i det aktuella fallet.
            Det är därför hög tid att damma av Naturvårdsverkets förslag om
            att inrätta Bästeträsk nationalpark. En sådan nationalpark förutsätter
            naturligtvis att det inte blir något kalkbrott i nationalparken,
            vilket drastiskt skulle hota de värden nationalparken syftar till
            att skydda. Om inte annat bör detta regleras i föreskrifterna
            för nationalparken, och kompensationsfrågan för markägaren regleras
            enligt gängse regler. Då hotet från kalkbrottet är överhängande
            bör Bästeträsk behandlas med högsta prioritet i genomförandet
            av nationalparksplanen, varefter man kan gå vidare med andra angelägna
            nationalparksförslag.
          </p>
        </div>
        <div xml:id="i-FvmwyTcdW6EnRbeb7ivexi" type="signatureBlock">
          <list xml:id="i-LftGb5csEzNFbYwPvHgXf7">
            <item xml:id="i-Rx2qZzzHa88k87rRet3mbp" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-Bi88z63MYK7EvqLg2hx9wG" who="unknown" type="signature">
              Jonas Eriksson (MP)
            </item>
            <item xml:id="i-A9Wd3ChemmeoHmDejUAiUz" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-AMdXKc8uR1UVCR4nrtYGtq" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-LEHo7t2TB8J8xyP6W67DAh" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
