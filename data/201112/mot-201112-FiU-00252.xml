<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00252">
  <teiHeader>
    <fileDesc>
      <titleStmt>
        <title>Privatiseringarnas samhällsekonomiska konsekvenser</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Privatiseringarnas samhällsekonomiska konsekvenser</title>
          <idno type="rdwebb">GZ02Fi252</idno>
          <rs type="number">Fi252</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi252/text</ref>
          <ref type="dokument_url_html">http://data.riksdagen.se/dokument/GZ02Fi252</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi252</ref>
          <ref type="doc">http://data.riksdagen.se/fil/C5D7A201-6605-41E4-9EEF-D9C8E6859AAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SPH2Gmf255nzSvuef9uUNM" type="signed"/>
        <correspContext corresp="i-SPH2Gmf255nzSvuef9uUNM">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction type="numbering" xml:id="i-B2femiCw3bYgyxCZvcZbpa">
          <date when="2011-10-06"/>
        </correspAction>
        <correspAction type="submission" xml:id="i-5LRLpbb2TuUymfFHpb8RNt">
          <date when="2011-10-04"/>
        </correspAction>
        <correspAction type="transfer" xml:id="i-DBy5u8CqZiErEStVkLkNGW">
          <date when="2011-10-04"/>
        </correspAction>
        <correspAction type="assigned" xml:id="i-UtWHwFUPAZddL3Bcpjwskx"/>
        <correspContext corresp="i-UtWHwFUPAZddL3Bcpjwskx">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9iiF3X6Uc7BRTAE1buZqr4">
            Förslag till riksdagsbeslut
          </head>
          <p xml:id="i-DRVn3gkQZcewACY28V36nn">
            Riksdagen tillkännager för regeringen som sin mening vad som
            anförs i motionen om att tillsätta en kommission med uppdrag att
            utreda privatiseringarnas samhällsekonomiska och sociala konsekvenser.
          </p>
        </div>
        <div type="motContent">
          <head type="h1" xml:id="i-5UBQcZbYzBBkrAiyBQMsbC">
            Motivering
          </head>
          <p xml:id="i-BLvaa8xcvD8vS1sNbrAuKm">
            Antalet personer som arbetar med vård, skola och omsorg i privata
            företag har nästan fördubblats sedan år 2000. Hur har det påverkat
            deras produktivitet och arbetsvillkor? Hur har det påverkat samhällsekonomin
            och vilka sociala konsekvenser har det fått? Det borde vara bland
            de mest centrala frågeställningarna att ta sig an inom offentlig
            ekonomi, men det finns förvånansvärt få sammanfattande studier
            på området.
          </p>
          <p xml:id="i-G7QceucYdv38kp61uCWpxA">
            Den mest omfattande artikel vi sett skrevs av forskaren Bruce
            Hollingsworth 2008 och gäller vårdsektorn. Han jämför 317 tidigare
            studier från 30 olika länder, utförda under åren 19832006 (varav
            merparten fr.o.m. 2000). I artikeln konstaterar han, liksom många
            före honom, att det är svårt att dra generella slutsatser och
            att resultaten till stor del beror på lokala förhållanden. En
            sak verkar dock vara relativt tydlig: offentliga och icke-kommersiella
            vårdproducenter är något mer effektiva än privata och kommersiella,
            både i slutenvården och i primärvården.
          </p>
          <p xml:id="i-YYjUPH3JBaYNizcHS63Srm">
            Det finns en rad starka skäl för att dra slutsatsen att både
            den samhällsekonomiska effektiviteten och arbetsförhållandena
            i de svenska välfärdsverksamheterna har försämrats av utförsäljningarna.
            I den här motionen tar vi upp några av dem och föreslår att regeringen
            bör tillsätta en kommission som ska utreda privatiseringarnas
            konsekvenser. Se även Vänsterpartiets särskilda motion Åtgärder
            mot skattefusk och svartarbete (2011/12Sk399).
          </p>
          <head type="h2" xml:id="i-MKm7zTJEeEpNUwZnBzd4U4">
            Vinst i stället för verksamhet
          </head>
          <p xml:id="i-FparqxgAeM8nBRPk5hoHe9">
            Ett uppenbart problem är att vinstdrivande företag använder skattemedel
            till vinst i stället för verksamhet. Det handlar om stora summor
            som läcker ut till privata vinster i stället för att användas
            till att hålla en hög kvalitet i välfärden. Enligt Statistiska
            centralbyrån (SCB) skattefinansierades privata företag inom vård,
            skola och omsorg med ca 80 miljarder kronor under 2009. De 15
            största privata aktörerna inom vården och skolan gjorde en vinst
            på över 2 miljarder kronor på svenska skattemedel under 2009,
            enligt en granskning av journalisten Kent Werne. Utifrån bakgrundsmaterial
            till SCB:s rapport Finansiärer och utförare inom vård, skola och
            omsorg 2009 framgår att de privata företagens samlade resultat
            efter avskrivningar uppgick till drygt 11,9 miljarder kronor år
            2009. Den vinst som genererats av skattemedel uppgick uppskattningsvis
            till cirka 8,1 miljarder kronor. De pengarna skulle ha räckt till
            ungefär 20 000 nya jobb i välfärden.
          </p>
          <p xml:id="i-VJQsZqWWQyiMotWyEYr1z8">
            I många fall handlar det om att verksamheter som gått med överskott
            sedan länge sålts ut billigt och att de pengarna nu i stället
            tillfaller privata ägare. Ökända exempel är hemtjänsterna i Rågsved
            och Hagsätra i Stockholm, som såldes för 70 000 kronor trots att
            de gick med överskott på 23 miljoner kronor om året.
          </p>
          <p xml:id="i-A9E3xwoHXTHREoetJ6h8AU">
            De här vinsterna motsvaras inte av några höga risker. Tvärtom
            är stabiliteten i inkomsterna en av anledningarna till att det
            finns så starka kapitalintressen som driver på privatiseringspolitiken.
            När vinsterna totalt i näringslivet minskade med över 13 procent
            under 2008 p.g.a. krisen, ökade vinsterna i de privata företagen
            i välfärdssektorn med 5 procent.
          </p>
          <p xml:id="i-H7ZhhEfxevP5Wi2DrrxazF">
            Naturligtvis kan man i teorin tänka sig att bolagen nått de här
            vinstnivåerna genom rena effektiviseringar, men det återstår i
            så fall att bevisa. Mycket talar tvärtom för att det är dyrare
            för kommuner och landsting att köpa tjänster av en viss kvalitet
            från privata företag än att driva verksamheten själv.
          </p>
          <head type="h2" xml:id="i-7j3bGfpBpEj9S9ozGT1W8v">
            Dysfunktionell konkurrens
          </head>
          <p xml:id="i-HbJxuUi8XFv9ELJjRrsr1p">
            SCB:s statistik visar att företag med verksamhet inom skola,
            vård och omsorg har en klart högre avkastning än andra företag.
            Under 2009 hade t.ex. privata företag inom vård, skola och omsorg
            en genomsnittlig avkastning på totalt kapital på 15 %, att jämföra
            med 8 % i hela näringslivet (SCB, Finansiärer och utförare inom
            vård, skola och omsorg 2009). De vinsterna visade sig också betydligt
            mer stabila än genomsnittet. Det är starka indikationer på att
            konkurrensen i de branscherna fungerar betydligt sämre än i ekonomin
            i stort.
          </p>
          <p xml:id="i-9ZBAPgwjxMmjZUUV8oPh4q">
            En viktig faktor för att konkurrensen på en marknad ska fungera
            är att konsumenterna enkelt kan välja bort företag de av en eller
            annan anledning inte är nöjda med. Omsorgstjänster och längre
            utbildningar fungerar sällan så. Bland annat behöver den som är
            svårt sjuk, i behov av hemtjänst eller går på förskolan kunna
            känna tillit till personalen. Sociala band är en avgörande del
            av de välfärdstjänsterna. Tröskeln för att byta en gymnasieskola
            mot en annan är hög: många elever som är missnöjda med sin skola
            går ändå färdigt utbildningen där, vilket begränsar ett skolföretags
            förluster av att sänka kvaliteten.
          </p>
          <p xml:id="i-Cogo5Po7qDh8vQgRXdAnyN">
            En annan viktig faktor är att företagen inte själva finansierar
            sin produktion de behöver i många fall inte ens leta efter kunder.
            Skatter och politiskt beslutade avgifter bekostar både produktionen
            och konsumtionen av välfärdstjänsterna.
          </p>
          <p xml:id="i-J8kG5Xb1iJELBeCqQR8uPX">
            En tredje faktor är storleken på aktörerna. De fyra största bolagen
            i den privata sjukvården har till exempel 57 % av marknaden. Verkligheten
            i den privatiserade välfärden är i dag mycket långt ifrån den
            retorik som omgav reformerna, som målade upp bilden av kooperativ
            och småföretag som det huvudsakliga alternativet till offentlig
            drift.
          </p>
          <head type="h2" xml:id="i-LiGMvyhkc5RNuS1NRXG6J2">
            Riskkapitalbolag undanhåller skatt
          </head>
          <p xml:id="i-Uvo9kZDs7t8sqXiW4bbqhx">
            De flesta av de större aktörerna ägs av riskkapitalbolag, vilket
            skapar särskilda problem. Skatteverket har t.ex. uppskattat att
            riskkapitalbolagen genom internlån orsakar ett skattebortfall
            på omkring 10 miljarder kronor årligen. En studie de lät genomföra
            visade att 23 av 25 bolag som köpts upp av riskkapitalbolag inte
            betalade skatt efter uppköpet. Den sortens avancerad skatteplanering
            har gett dem ett extra övertag när verksamheter i Sverige säljs
            ut till högstbjudande. Skatteverket ligger i en rad kostsamma
            tvister med riskkapitalbolag som köpt upp verksamheter i välfärden,
            för att de undanhåller pengar från beskattning.
          </p>
          <p xml:id="i-EqMMw7SLwF3boW2V14zc1N">
            Riskkapitalbolagen i välfärden växer också i mycket hög takt.
            Svenska Dagbladet granskade tidigare i år 16 av de största koncernerna
            och deras omsättning ökade med 68 procent på bara två år. Tillsammans
            omsatte de nästan 30 miljarder kronor år 2009 och gjorde en vinst
            på nästan 3 miljarder kronor (mätt som rörelseresultat före räntor,
            skatt, avskrivningar och amorteringar). Inget av bolagen ville
            svara på tidningens frågor.
          </p>
          <head type="h2" xml:id="i-VpRU5HsrmthrDWRQFeZHgn">
            Administrativa kostnader
          </head>
          <p xml:id="i-GUWp6dt12NUSEUHzegGrw1">
            Den sämre kostnadseffektiviteten i system med exempelvis vinstdriven
            vård beror till viss del på den byråkrati som följer av ökad konkurrens
            och privatisering. Det handlar i huvudsak om minskade stordriftsfördelar
            och att fler aktörer i vården tvingar fram omfattande regelverk
            och tillsynskostnader. Ska privatiseringarna bidra rent ekonomiskt,
            måste de skapa effektiviseringsvinster som är större än de samordningsvinster
            som går förlorade när större offentliga verksamheter splittras
            upp på flera privata utförare.
          </p>
          <p xml:id="i-StJyQ5726SMDLsah7qtrM3">
            I ett system där privata företag bedriver vård för offentliga
            medel måste skattepengarna även räcka till den svällande byråkratin,
            till ständiga omförhandlingar av komplicerade vårdavtal, till
            vinst åt vårdbolagen och till marknadsföring. Reglerna för vilken
            vård som omfattas av det offentliga Medicare i USA omfattar 45
            000 sidor. Också i Sverige har vi sett en expansion av de administrativa
            kostnaderna: Stockholms läns landsting har t.ex. 2 000 avtal att
            hantera bara inom vården. Mer resurser används sålunda till annat
            än vård och mindre resurser till patienterna.
          </p>
          <p xml:id="i-UTjMRVcjeoxYdATCmJ3qbG">
            Kostnader för att skriva avtal finns förstås på alla områden,
            men de är betydligt högre i verksamheter där kvaliteten är svårmätbar.
            Utan en expansion av byråkratin skulle företagen kunna komma undan
            med vad som helst, men hur komplicerade avtal det offentliga än
            upprättar kommer det ändå alltid att finnas mängder av kryphål.
            Därför kan företaget dra ner på allt som inte står uttryckligt
            i avtalet, eller som inte kontrolleras t.ex. genom att anställa
            underkvalificerad personal.
          </p>
          <head type="h2" xml:id="i-VJhzKzKBsgWLZtcZoe2wE9">
            Informationsövertag
          </head>
          <p xml:id="i-QGeLuSCSfsgXgYXwFbGHe6">
            Ju större skillnader det finns mellan vad som är lönsamt för
            företagen och vad som faktiskt behövs, desto oftare kommer företagen
            att göra samhällsekonomiskt ineffektiva val. Det finns en rad
            praktiska svårigheter med att internalisera de samhällsekonomiska
            konsekvenserna i välfärdsverksamheter. Mycket av dem handlar om
            att utföraren har ett informationsövertag gentemot både brukaren
            och upphandlaren.
          </p>
          <p xml:id="i-XuqE4fhWa8U1tHqS6MjkEG">
            En patient kan inte alltid avgöra om en viss behandling behövs
            eller inte, eller hur kvalificerad personalen är. Upphandlaren
            i sin tur har sällan praktiska möjligheter att på allvar bedöma
            kvaliteten i tjänsterna. Det gäller särskilt i de fall där det
            inte räcker med att undersöka hur nöjda brukarna är, t.ex. för
            att de inte kan bedöma alla aspekter av kvaliteten på tjänsten.
          </p>
          <p xml:id="i-8oTAw46DtKFheAvrJDNSxr">
            Å ena sidan kommer företag tendera att dra ner på ambitionerna
            i alla de fall där de inte har något att förlora på det. Därför
            blir det särskilt viktigt att upphandlaren står för hela kostnaden
            om t.ex. en patient behöver en dyr operation, för att inte företaget
            ska tendera att undvika att ställa sådana diagnoser. Å andra sidan
            har ett vinstmaximerande företag ingen anledning att hushålla
            med de resurser de inte själva betalar för. Förbinder sig landstinget
            att betala större delen av kostnaderna för alla tillgängliga behandlingar
            i privat regi, finns det en uppenbar risk att företagen tenderar
            att välja onödigt dyra behandlingar.
          </p>
          <p xml:id="i-MzAD8M7iMzm3WtqviRH323">
            Sammanfattningsvis: Privata välfärdsföretag har å ena sidan starka
            incitament att i varje läge försämra kvaliteten i alla de avseenden
            som brukaren eller upphandlaren inte kan följa upp. Det problemet
            går att lösa genom att täcka deras kostnader, men då uppstår å
            andra sidan det motsatta problemet, att de inte har någon anledning
            att hushålla med resurserna alls.
          </p>
          <p xml:id="i-St2jgagj83kvqLiadyg6ug">
            En sjukvårdsavdelning som drivs med patienternas bästa för ögonen,
            snarare än ekonomiska incitament, har inte de här problemen.
          </p>
          <head type="h2" xml:id="i-HEsLtinLSAB8KzqBKx2CZN">
            Socioekonomiska incitamentsproblem
          </head>
          <p xml:id="i-ADHgHjNMnrbSmNHrpvCMH8">
            I Stockholms län har privatiseringspolitiken drivits längre än
            på de flesta håll och där kan vi också se en del av resultaten
            tydligast. År 2008 fanns det 500 privatläkare i Stockholms län
            som själva fått välja placering. 411 av dessa fanns i länets norra
            halva, trots att det bor lika mycket folk i länets två delar och
            vårdbehovet dessutom är större i den södra.
          </p>
          <p xml:id="i-7d8GM2Sz1EtPmdtrRZRW7y">
            När en vårdcentral får en stor del av sin ersättning beräknad
            på antalet läkarbesök försöker de naturligtvis få så många läkarbesök
            som möjligt. Patienter som tar lång tid, dvs. de som har de största
            behoven men även patienter som behöver tolk, är inte lönsamma
            att satsa på utan vinstjakten driver i stället vårdcentralen till
            att försöka få lättbehandlade patienter. På så sätt hinner man
            med så många och billiga läkarbesök som möjligt. Vårdcentraler
            väljer i hög utsträckning att etablera sig i socioekonomiskt starka
            områden där vårdbehoven är som minst.
          </p>
          <p xml:id="i-MiDkbCrsGEGMnqzfpmka8F">
            Det blir alltså en direkt drivkraft att behandla nästan friska
            personer i stället för de svårt sjuka. Personal på sådana mottagningar
            har berättat om hur personer med enkla besvär när de ringer för
            rådgivning uppmanas att komma på ett besök trots att det egentliga
            behovet är mycket litet. Vinstintresset leder här till att vården
            inte lever upp till hälso- och sjukvårdslagens portalparagraf
            om att den som har det största behovet av hälso- och sjukvård
            ska ges företräde till vården.
          </p>
          <p xml:id="i-CfBbJbnx8MQMRz6vYMNAjx">
            Trots att rika och välutbildade grupper är friskare än andra
            och har de minsta behoven av vård, är de mer benägna än andra
            grupper att söka vård. Det är ett problem som är knepigt nog att
            hantera för en sjukvård med samhällets bästa som motivation, och
            helt otänkbart att sjukhusföretag med vinst som motivation skulle
            ta tag i.
          </p>
          <head type="h2" xml:id="i-CRh9NsiMmQZUwvkfD8Fuqp">
            Brukarnas efterfrågan
          </head>
          <p xml:id="i-95ZmKxczKyso7LQrNivegZ">
            I en del fall är inte heller brukarnas intresse identiskt med
            det samhällsekonomiska behovet, det kan gälla förskrivningen av
            antibiotika eller närvaron och betygssättningen i skolan. Det
            finns all anledning att närmare analysera sambandet mellan privatiseringen
            av högstadie- och gymnasieskolorna och att de genomsnittliga betygen
            höjs kontinuerligt. Givet att skolor konkurrerar om elever, bl.a.
            genom att redovisa bra resultat för tidigare elever på skolan,
            skulle ett privat aktiebolag som driver en skola snarast göra
            tjänstefel gentemot sina aktieägare om de inte delar ut högre
            betyg än sina konkurrenter.
          </p>
          <p xml:id="i-2TEARR65ukRq5tciN7MTw5">
            Sjukvård som drivs för att ge vinst kommer hela tiden att sträva
            efter att öka efterfrågan. Så fungerar alla företag på en marknad
            och vårdföretag är inget undantag. Genom att få människor att
            se på alltfler fenomen som sjukdomar i behov av behandling kan
            efterfrågan ökas och vinsten maximeras. Precis som schamporeklamen
            i dag lovar ständigt bättre hårvårdsteknologier, kan vi vänta
            oss att företagen på en utvecklad vårdmarknad har ett intresse
            av att hela tiden erbjuda nya läkemedel och nya behandlingar även
            när de inte gör oss nämnvärt mycket friskare.
          </p>
          <p xml:id="i-G5vnFy6QfqP23yD2GWWuwb">
            I en verksamhet som vården går det inte att bortse från att efterfrågan
            inte är något givet, utan att den delvis skapas i verksamheten.
            Risken är uppenbar att de vinstdrivande vårdbolagen kommer att
            inrikta sig på att skapa och tillgodose resursstarka patienters
            efterfrågan på behandlingar. Givet att samhället samtidigt garanterar
            resurssvaga patienters behov av vård, leder en sådan utveckling
            till stigande vårdkostnader totalt sett.
          </p>
          <head type="h2" xml:id="i-DjAnJD5FeuSBXLg8Boq6sV">
            Privata företag i välfärden är ofta oseriösa
          </head>
          <p xml:id="i-EhD6DGRazS1XqM5kjXuM7R">
            År 2008 granskade fackförbundet Kommunal 146 hemtjänst- och förskoleföretag
            i Nacka och Täby, i rapporten Den som söker ska finna , och kom
            bl.a. fram till att vart femte hade anmärkningar för obetald skatt,
            moms eller skulder och 60 % saknade kollektivavtal. En tredjedel
            av företagen gjorde inga eller låga pensionsinbetalningar för
            sina anställda. Det visar att konkurrens och kundvalssystem inte
            fungerar för att slå ut oseriösa aktörer.
          </p>
          <p xml:id="i-AE3CKm9ffbWsLFCW3CXWCJ">
            Ett annat anmärkningsvärt exempel är företaget Kulturkrabaten
            AB, som köpte inventarierna på fyra förskolor i Årsta strax utanför
            Stockholm för drygt 600 000 kronor, och ett år senare hade gjort
            3,2 miljoner kronor i vinst. Kulturkrabatens förskolor har sedan
            privatiseringen haft lägre personaltäthet än andra förskolor i
            Stockholm och lägre genomsnittsutbildning bland personalen. Föräldrarna
            har, på ägarens uppmaning, hjälpt till att måla om lokalerna och
            donerat leksaker i tron att förskolornas inkomster inte räckte.
            Det visar tydligt på hur begränsade möjligheter vi som medborgare
            har att bedöma kvalitet, kostnader och seriositet i de privata
            alternativ vi förväntas välja mellan.
          </p>
          <head type="h2" xml:id="i-StRBW6EpjCdgRD6UYdq3g3">
            Försämrade arbetsvillkor
          </head>
          <p xml:id="i-J721AopKd5d83KkwMbdYFz">
            En av orsakerna till att fackliga organisationer både i Sverige
            och över världen ofta kritiserat privatiseringar av välfärdsverksamheter
            är att de ofta lett till att arbetsvillkoren försämrats på ett
            högst konkret sätt. Mycket stora delar av kostnaderna i välfärds­verksamheterna
            består av löner, och därför måste utrymmet för vinster i verksamheten
            skapas genom sänkta personalkostnader. De typiska neddragningarna
            har handlat om sådant som att dra ner på bemanningen, så att personalen
            inte längre har tid att utföra sina arbetsuppgifter noggrant och
            med god mänsklig kontakt. Sjukvårdsbolag som försökt öka antalet
            besök genom att införa bonussystem för personalen är ett exempel.
            På det sättet tvingas personalen lägga större vikt vid tempot
            och antalet patienter. Att anställa mindre kvalificerad personal
            för arbetsuppgifterna har också varit vanligt, både i skolan och
            i omsorgen.
          </p>
          <p xml:id="i-K62Xv6rQGM87BsyAhU7Ggy">
            Lägre krav på kvalitet i resultaten påverkar inte bara brukare,
            utan ofta också personalen. Den som dagligen tvingas försöka ta
            ansvar för situationer som ytterst beror på en ohållbart underfinansierad
            bemanning känner naturligtvis av det som en stressfaktor. Att
            vårdkvaliteten sjunker betyder väldigt lite för företagets årsresultat,
            men desto mer för de anställda som behöver möta konsekvenserna
            i vardagen.
          </p>
          <p xml:id="i-WYm2wx7ne1fbY8p77GB5q9">
            Andra utbredda besparingsåtgärder påverkar arbetsvillkoren ännu
            mer direkt: att omvandla heltider till deltider, fasta tjänster
            till visstids- och timanställningar, förlänga arbetstiden, sänka
            jourersättningen eller helt enkelt vägra teckna kollektivavtal,
            och därmed stå fri att betala ut lägre löner och erbjuda sämre
            pensions- och försäkringsvillkor. I förlängningen får den sortens
            besparingar allvarligt negativa effekter på både kvaliteten och
            människors möjligheter att arbeta. Vinsterna uppkommer då inte
            genom verkliga effektiviseringar, utan genom att de långsiktiga
            kostnaderna vältras över på det offentliga medan företaget kan
            tillgodogöra sig det kortsiktiga ekonomiska utrymmet.
          </p>
          <p xml:id="i-LJMz4ELbdBNwHsCM8MgjLT">
            De anställdas meddelarfrihet och meddelarskydd upphör dessutom
            att gälla då de övergår från offentlig till privat anställning.
            Att meddelarfriheten gäller alla offentliganställda fyller en
            central demokratisk funktion: att allmänheten och medier ska ha
            största möjliga insyn i skattefinansierad verksamhet. De alltfler
            välfärdsarbetare som nu jobbar åt privata företag kan inte utan
            risk för repressalier och t.o.m. uppsägning lämna ut uppgifter
            om missförhållanden och problem på sitt jobb, trots att verksamheten
            finansieras med skattemedel. Det är både ett principiellt demokratiskt
            och ett praktiskt problem. Det stärker bolagens informationsövertag
            och möjliggör att missförhållanden pågår under lång tid.
          </p>
          <head type="h2" xml:id="i-ULoyTHZSg6FFTrDuUpiMYW">
            Incitament och tillit
          </head>
          <p xml:id="i-HHgEW5cfhbuB4YBW8v7GVp">
            Det är ett starkt kvalitetsargument att om ditt barn blir sjukt
            vill du veta att barnet får den bästa vård som går att få. Du
            vill inte ovanpå oron behöva lägga tankar på att du kanske borde
            betala för ett privat sjukhus istället. På det sättet påverkar
            driftsformen i sig kvaliteten. Det är ett av skälen till att vi
            vill att människor ska behandlas som medborgare och inte reduceras
            till kunder på en marknad.
          </p>
          <p xml:id="i-HsQ7sWBecoPb2DtMSjcAta">
            Läkaren ska inte behöva ha en andra tanke i huvudet på vilken
            behandlingsmetod som blir mest lönsam för företaget. Redan misstanken
            om att läkare har annat än patientens bästa i tankarna leder till
            en försämring av kvaliteten i vården.
          </p>
          <head type="h2" xml:id="i-gN6zyjpmFfsG1aeqTpkf3">
            Privata välfärdsföretag har politiskt inflytande
          </head>
          <p xml:id="i-8eJ3BqPwjrQ7byFFZ49jFU">
            Det är få förespråkare för att släppa in aktiebolag i välfärdsverksamheterna
            som vill kännas vid att dessa bolag också har politiskt inflytande.
            Ekonomiska modeller tar sällan hänsyn till det, trots att det
            har fått mycket stora konsekvenser i många länder. Få skulle uttryckligt
            invända mot analysen att sjukvårds- och försäkringsbolagen i USA
            har haft ett avgörande inflytande över vilken sjukvårdspolitik
            landet har fört.
          </p>
          <p xml:id="i-APXg9sysruiRDwtN2efxnw">
            Det vore naivt att tro att de privata bolag som getts tillträde
            till den nyöppnade svenska välfärdsmarknaden inte skulle utöva
            motsvarande inflytande här. Organisationen Vårdföretagarna har
            t.ex. som mål att 50 % av vården ska utföras av privata aktörer
            på sikt, och de skulle knappast vilja avstå från den potentiella
            marknaden av några ideella, samhällsekonomiska skäl. De har all
            anledning att försöka hålla emot varje försök att utreda konsekvenserna
            av de omfattande privatiseringar av välfärdsverksamheter som skett
            i Sverige. Turerna kring SNS-utredningen visar med all önskvärd
            tydlighet hur det kan se ut när lojaliteten med aktieägarna i
            vissa riskkapitalbolag kan väga tyngre än respekten för akademisk
            forskning.
          </p>
          <p xml:id="i-Ly2QMwewyoGqvLspvG4EmR">
            I efterdyningarna av den debatten har flera aktörer frånsvurit
            sig kostnadseffektivitet som argument för utförsäljningar, men
            regeringen framhärdar i det. Det är slående hur lite kraft som
            har lagts på att utvärdera i vilken mån de förhoppningarna har
            infriats eller vilka konsekvenser det i så fall har fört med sig.
          </p>
          <p xml:id="i-bt3LvZfX7SFynE9kJqGTU">
            Det behövs en genomgripande granskning av de samhällsekonomiska
            och sociala effekterna av privatiseringarna i välfärden. Senast
            vi föreslog det svarade majoriteten i finansutskottet dels att
            privatiseringarna kunde bidra till ett mer effektivt resursutnyttjande,
            dels att de i stället för en statlig kommission välkomnade den
            övriga forskning som bedrivs på området (bet. 2010/11:FiU30).
            Det var dock innan SNS-rapporten släpptes, och vi hoppas att den
            kan få övriga partier att tänka om på båda de två punkterna. Turerna
            kring den visar det uppenbara att forskning som finansieras av
            kapitalintressen inte kan vara oberoende.
          </p>
          <p xml:id="i-GMGRARJNoY71U64oqpssAq">
            Regeringen bör därför tillsätta en kommission med ett sådant
            uppdrag. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-8MEc77WiCeM9JTDUEbcm9H">
              Ulla Andersson (V)
            </item>
            <item xml:id="i-42vjVhi2nM1n1ki1kUMFfv">
              Josefin Brink (V)
            </item>
            <item xml:id="i-HSpmNPaKxfAR9EVREjEozy">
              Rossana Dinamarca (V)
            </item>
            <item xml:id="i-3KGUkGx8xz2zM9btEXkodu">
              Christina Höj Larsen (V)
            </item>
            <item xml:id="i-VryLJopHmD6S1XMnX95zsK">
              Wiwi-Anne Johansson (V)
            </item>
            <item xml:id="i-EknMj6JQPa7rdwa3hno18H">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
