<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00679">
  <teiHeader>
    <fileDesc>
      <titleStmt>
        <title>Skydd av Vätterns dricksvatten</title>
        <author corresp="i-KTmTMYsoqjqixxDSAwcrPb">av Emma Berginger m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:679 av Emma Berginger m.fl. (MP)</title>
          <idno type="rdwebb">HB02679</idno>
          <rs type="number">679</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02679/text</ref>
          <ref type="dokument_url_html">https://data.riksdagen.se/dokument/HB02679</ref>
          <ref type="dokumentstatus_url_xml">https://data.riksdagen.se/dokumentstatus/HB02679</ref>
          <ref type="pdf">https://data.riksdagen.se/fil/DD71B0EF-63BF-48D5-AD20-B11685BC21C2</ref>
          <ref type="docx">https://data.riksdagen.se/fil/FD2C8B9F-A7B7-49AA-A1A6-2BFCAA9000C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GVXNy9QSrffMAVQ6mz8T5Y" type="signed"/>
        <correspContext corresp="i-GVXNy9QSrffMAVQ6mz8T5Y">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-6EELQ8G6wLhYTcTKBKGQdF"/>
        </correspContext>
        <correspAction xml:id="i-W9S7xjQnfayurXLZSymqhP" type="submitted">
          <date when="2023-10-02"/>
          <time when="16:08:41"/>
        </correspAction>
        <correspAction xml:id="i-YSZyopLEhMCjjSXfU1yizR" type="reviewed">
          <date when="2023-10-02"/>
          <time when="16:37:53"/>
        </correspAction>
        <correspAction xml:id="i-K8xL6AgkdujDg9CCwuGnAh" type="referred">
          <date when="2023-10-17"/>
        </correspAction>
        <correspAction xml:id="i-KtCqTytqsUW9dzWWNr18mW" type="assigned">
          <date when="2024-05-02"/>
          <time when="15:55:16"/>
        </correspAction>
        <correspContext corresp="i-KtCqTytqsUW9dzWWNr18mW">
          <ref type="assignedTo">Civilutskottet</ref>
        </correspContext>
        <correspAction xml:id="i-7h1p63bbazC85M1C8SKhKe" type="behandlas_i"/>
        <correspContext corresp="i-7h1p63bbazC85M1C8SKhKe">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NZhvDBBUrqb77G7QMHFMWJ" type="behandlas_i"/>
        <correspContext corresp="i-NZhvDBBUrqb77G7QMHFMWJ">
          <ref type="uppgift">2023/24:FöU4</ref>
          <ref type="ref_dok_id">HB01FöU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UY6bXca6Wa9GAPuFV9RvYU" type="behandlas_i"/>
        <correspContext corresp="i-UY6bXca6Wa9GAPuFV9RvYU">
          <ref type="uppgift">2023/24:NU8</ref>
          <ref type="ref_dok_id">HB01NU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU8</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A2ErKdWZrevcXgDS2qUvdZ" type="behandlas_i"/>
        <correspContext corresp="i-A2ErKdWZrevcXgDS2qUvdZ">
          <ref type="uppgift">2023/24:UbU15</ref>
          <ref type="ref_dok_id">HB01UbU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU15</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:679 av Emma Berginger m.fl. (MP)
          Skydd av Vätterns dricksvatten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-gqr8t6ZbpeaeUrjHaf87q">
            Förslag till riksdagsbeslut
          </head>
          <list>
            <item xml:id="i-Cy5j8FyeUUzjmELaqqZMDd" sortKey="Yrkande 1">
              Riksdagen ställer sig bakom det som anförs i motionen om att
              skydda Vätterns vatten genom ett överordnat riksintresse och se
              till att krav på tillräckliga vattenskyddsområden införs, och
              detta tillkännager riksdagen för regeringen.
            </item>
          </list>
          <list>
            <item xml:id="i-U6dCvtYRFFXhZ1LjP7vLhz" sortKey="Yrkande 2">
              Riksdagen ställer sig bakom det som anförs i motionen om att
              regeringen ska tillse att sanering av Försvarsmaktens förorenade
              områden, inklusive Karlsborgs flygplats, kan ske och tillkännager
              detta för regeringen.
            </item>
          </list>
          <list>
            <item xml:id="i-DeH3c6TbTrLnAsjzNQWPWT" sortKey="Yrkande 3">
              Riksdagen ställer sig bakom det som anförs i motionen om att
              regeringen ska prioritera forskning, utveckling och genomförande
              av tekniker för rening av PFAS från mark och vatten i sin kommande
              forskningsproposition och tillkännager detta för regeringen.
            </item>
          </list>
          <list>
            <item xml:id="i-LzmTJGr91SbzqmXfiydU7t" sortKey="Yrkande 4">
              Riksdagen ställer sig bakom det som anförs i motionen om att
              regeringen tydligt bör uppdra åt Försvarsmakten att fördjupa arbetet
              med att väga rent militära behov mot andra grundläggande behov
              utifrån ett bredare säkerhetsperspektiv och totalförsvar, och
              detta tillkännager riksdagen för regeringen.
            </item>
          </list>
          <list>
            <item xml:id="i-44KkKzmYN5tVHHGDVYu9rq" sortKey="Yrkande 5">
              Riksdagen ställer sig bakom det som anförs i motionen om att
              gruvindustrin ska leva upp till högre miljökrav, en moderniserad
              minerallagstiftning och att säkra miljöskyddade områden från prospektering
              samt provborrning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JiV5RFjskWa2Wp1a2jnAFf" type="h1">
            Överordnat riksintresse
          </head>
          <p xml:id="i-MoR3Bcyt3rWJYaLMBmLNNp">
            Vättern är till ytan den fjärde största sjön inom EU. Vätterns
            klara, näringsfattiga och kalla vatten skapar ett unikt ekosystem.
            På grund av stort djup och litet tillrinnings­område har Vättern
            en extremt lång omsättningstid, ca 60 år. Av denna anledning är
            sjön extra känslig för störningar från olika källor.
          </p>
          <p xml:id="i-NMMrZEE1Wz6BZpBL1Mf67c">
            Som råvattentäkt har Vättern ett mycket stort ekonomiskt värde.
            Utmärkt dricks­vatten kan produceras med enkel och billig reningsteknik.
            Dricksvatten av god kvalitet är en förutsättning för liv och ett
            väl fungerande samhälle. För politiken är det därför ett grundläggande
            ansvar att se till att långsiktigt säkra en trygg tillgång till
            dricksvatten som inte är förorenat. För kommande generationers
            skull bör Vätterns vatten skyddas av ett överordnat riksintresse.
            Detta är en åsikt som delas inte minst av alla de lokalt boende,
            där engagemanget för att skydda Vättern växer för var dag som
            går.
          </p>
          <p xml:id="i-EByPucig9av3cWXWt45bxF">
            Vättern hyser såväl natur- och miljömässiga som samhällsviktiga
            värden och är därför skyddad av fyra riksintressen enligt miljöbalken
            – friluftsliv, fiske, natur och kulturmiljö. Det finns flera naturreservat
            i området och Östra Vätterbranterna är biosfärområde under Unesco,
            en utmärkelse som ställer krav på långsiktigt hållbar samhällsutveckling.
            Vättern har också skydd som dricksvattentäkt, och dessutom är
            Vättern i sin helhet ett Natura 2000-område och en del av EU:s
            nätverk av skyddade områden.
          </p>
          <p xml:id="i-3QDqURifcAJtHtCttam7t1">
            Vättern försörjer redan idag över en kvarts miljon människor
            med dricksvatten, och fem kommuner med Örebro i spetsen planerar
            att också ta vatten ur sjön. Från Örebro är det självfall ner
            till Mälardalen. Om havsnivån stiger och ger upphov till saltvatten­inträngning
            i Mälaren kan Vättern utgöra en alternativ dricksvattenkälla också
            för huvudstaden. Även kommuner i Småland söder om Jönköping undersöker
            möjligheten att ta sitt dricksvatten från Vättern. Linköping och
            delvis även Norrköping är beroende av att rent vatten rinner ut
            ur Vättern via Motala ström.
          </p>
          <p xml:id="i-FhQNphmQRPnpFc9RxAQayi">
            Även från europeiska kontinenten tittar man på Vättern som möjlig
            framtida dricksvattentäkt. För kommande generationers skull bör
            Vätterns vatten skyddas av ett överordnat riksintresse.
          </p>
          <head xml:id="i-6BBysa4J4G2KKFtKtuPcAn" type="h1">
            Sanera PFAS
          </head>
          <p xml:id="i-HNaEy8vZCjhfVeZm6JVvrm">
            Nu pågår den mest omfattande upprustningen av det svenska försvaret
            i modern tid. En nödvändig upprustning, som sker i skuggan av
            Rysslands avskyvärda anfallskrig mot Ukraina. Parallellt har Försvarsmakten
            ställt krav på regeringen om att få omfattande undantag från miljölagarna
            som ska skydda bland annat dricksvatten, under fem års tid. Men
            rent dricksvatten är också en grundläggande säkerhet, som regeringen
            nu allvarligt äventyrar.
          </p>
          <p xml:id="i-GSLoCCSEtsGjsSwLjohYW7">
            Nyligen gav regeringen försvaret klartecken att öka verksamheten
            på Karlsborgs flygplats samt tillåta att vatten leds bort från
            flygplatsen. Beslutet riskerar att tillföra utsläpp av skyhöga
            halter av PFAS till en av norra Europas viktigaste dricksvattentäkter
            – Vättern.
          </p>
          <p xml:id="i-D9N3fVudukL8acvhHyk3Q1">
            PFAS är ett av de allra värsta miljögifterna och utgör ett allvarligt
            hot mot vår hälsa. Det kan försämra fertiliteten, påverka hjärnans
            utveckling, orsaka fosterskador och cancer och en mängd andra
            sjukdomar. Barn är särskilt känsliga. En undersökning visade nyligen
            att svenska ungdomar har högst halt PFAS i blodet bland ungdomar
            i hela EU. PFAS har bred användning i samhället och är en beståndsdel
            i brandsläcknings­medel som använts av försvaret i åratal. Giftet
            finns i marken i anslutning till försvarets flygplatser och läcker
            ut i våra sjöar och dricksvattentäkter.
          </p>
          <p xml:id="i-JpY7y9BXhr462N9DPZfTqu">
            Regeringens nya beslut om Karlsborgs flygplats går tvärs emot
            Mark- och miljö­domstolens yttrande i frågan, och en lång rad
            expertinstanser som Naturvårdsverket, Statens Geologiska undersökning
            (SGU), Statens Geotekniska Institut (SGI) med flera. Domstolen
            och myndigheterna är svidande i sin kritik och reser tunga argument
            mot hanteringen av ärendet. Även en lång rad kommuner och lokala
            grupper riktar skarp kritik mot Försvarsmaktens och Fortifikationsverkets
            planer.
          </p>
          <p xml:id="i-TFiemn2Y4iDdzs74hFTLf3">
            Regeringen bortser dock från det trots att beslutet innebär att
            regeringen löper avsevärd risk att bryta mot Sveriges miljölagar,
            mot miljöbalken och vattendirektivet – Vättern innehåller redan
            så mycket PFAS och andra miljögifter att vattnet helt enkelt inte
            får förgiftas mer enligt gällande lagar. Men försvaret har vissa
            möjligheter till undantag som regeringen nu utnyttjar fullt ut,
            vilket riskerar att leda till kraftigt ökade mängder gift i Vättern.
          </p>
          <p xml:id="i-GNnuy4LfT5a6Po218oaujo">
            Karlsborgs flygplats är en av de mest förorenade platserna i
            Europa och innehåller halter av PFAS som är miljontals gånger
            högre än fastställda gränsvärden. För att uppnå en högre reningsnivå
            bör domstolens och expertmyndigheternas invändningar tas på största
            allvar: Innan vatten börjar ledas bort från flygplatsen, som i
            dagsläget till stor del befinner sig på sankmark, bör själva marken
            saneras.
          </p>
          <head xml:id="i-MNsGBon9KH7T2KryL7yXDE" type="h1">
            Forskning och utveckling kring metoder för rening
          </head>
          <p xml:id="i-KVvw4uZFQtwC3DWwpDAeyZ">
            Det finns idag flera olika metoder för rening av PFAS, men ingen
            av dem är validerad. En riktigt hög nivå av rening kan vara tekniskt
            komplicerad och kosta mycket pengar. Samtidigt är rent vatten
            en ovärderlig resurs.
          </p>
          <p xml:id="i-8ckZph6DCQcz7hxcZjNCtj">
            Försvarsmaktens lista över PFAS-förorenade områden innehåller
            ett sjuttiotal platser. Därmed finns det ett stort behov framöver
            att utveckla metoderna för rening. För att utveckla metoderna
            kring PFAS-rening behöver regeringen därför prioritera forskning,
            utveckling och genomförande av tekniker för rening av PFAS från
            mark och vatten i sin kommande forskningsproposition.
          </p>
          <head xml:id="i-YKV1dVf7LosVZyXBCTbjxD" type="h1">
            Utveckla försvaret utan att hota grundläggande behov
          </head>
          <p xml:id="i-LopcKp2izE3GLSZLgmrzmP">
            Att totalförsvaret behöver växa och att Försvarsmaktens olika
            verksamheter behöver utökas får inte ske på ett sätt som hotar
            dricksvattenförsörjning, livsmedelsproduktion eller miljön. Vättern
            försörjer i dagsläget cirka 300 000 människor med dricksvatten,
            men i framtiden kan antalet människor som får sitt vatten från
            sjön bli mycket högre. Stockholm och andra delar av Sverige överväger
            Vättern som nödvattentäkt när olika klimatrelaterade kriser väntas
            slå till.
          </p>
          <p xml:id="i-V7DSALmEiuY7yCqa4dP3PU">
            Rent vatten är en grundläggande resurs och säkerhet. Försvarsmakten
            behöver i större utsträckning ta hänsyn till hur de kan bedriva
            sin verksamhet utan att riskera att påverka livsnödvändiga resurser
            och värden på ett negativt sätt.
          </p>
          <p xml:id="i-RJeTstKSQmP4YB1RTHtmdG">
            ”Vi kan inte försvara ett land genom att förstöra det vi lever
            av, det vill säga dricks­vatten eller den miljö vi har”, sa Svenskt
            Vattens VD i ett uttalande tidigare i år.
          </p>
          <head xml:id="i-9siseTKWrs7GG5y8VinEGF" type="h1">
            Minerallagen och Norra Kärr
          </head>
          <p xml:id="i-7ga1nsnYKnjQdskrc7hw1p">
            Ett annat hot mot Vätterns vattenkvalitet är gruvplanerna vid
            Norra Kärr, Gränna. Om ett enormt dagbrott öppnas bara ett par
            kilometer från sjön i ett vattenrikt område, och stora avfallsdammar
            anläggs, riskerar tungmetaller och andra gifter att läcka ut i
            Vättern. Det finns redan i dag miljökvalitetsnormer som överskrids
            i Vättern för vissa kemiska ämnen. Det är också stor risk för
            översvämning och dammbrott vid kraftig nederbörd, vilket spås
            bli allt vanligare i klimatförändringarnas spår. Därför ska gruv­industrin
            leva upp till högre miljökrav. Vi behöver modernisera minerallagstiftningen
            och säkra miljöskyddade områden från prospektering samt prov­borrning.
          </p>
          <p xml:id="i-AvCGPsC9evEyDTJr5iiWeR">
            Det framgår av 5 kap. 4 § miljöbalken, där EU:s vattendirektiv
            numera kodifieras, att
          </p>
          <p xml:id="i-UWbssuKM1NMHYjQM4ncmAB">
            En myndighet eller en kommun får inte tillåta att en verksamhet
            eller en åtgärd påbörjas eller ändras om detta, trots åtgärder
            för att minska föroreningar eller störningar från andra verksamheter,
            ger upphov till en sådan ökad förorening eller störning som innebär
            att vattenmiljön försämras på ett otillåtet sätt eller som har
            sådan betydelse att det äventyrar möjligheten att uppnå den status
            eller potential som vattnet ska ha enligt en miljökvalitetsnorm.
          </p>
          <head xml:id="i-3kuszkzkP7xpxP8y98o8bv" type="h1">
            Ansökningen om att öppna denna gruva bör alltså i enlighet med
            gällande lagstiftning avvisas.
          </head>
          <p xml:id="i-RXroiPJn3D5a3mdMsvCBdL">
            Riksdagen bör dock tydliggöra behovet av att skydda dricksvattenförsörjningen
            för en stor del av landet genom att utse Vättern till ett överordnat
            riksintresse för dricksvatten­försörjning. Därmed ökar möjligheten
            att även ge kommande generationer en chans att njuta av Vätterns
            rena vatten. Riksintresset kan med fördel ha samma avgränsning
            som vattenskyddsområdet.
          </p>
        </div>
        <div type="motSignatures">
          <list>
            <item xml:id="i-J2cdMgNgYPH7N258sxqu37" who="i-KTmTMYsoqjqixxDSAwcrPb">
              Emma Berginger (MP)
            </item>
            <item xml:id="i-4vAX8LNqqjYyYHZDWSTv7Q" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-9CzpSW3Ubg5KL6mzVsmEik" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-AB5FfE8pozGcebRqozDWwU" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-FaFFQT8UULbRnZNg8k4hBJ" who="i-6EELQ8G6wLhYTcTKBKGQdF">
              Daniel Helldén (MP)
            </item>
          </list>
        </div>
      </div>
    </body>
  </text>
</TEI>
