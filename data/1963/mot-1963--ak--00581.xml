<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__581/mot_1963__ak__581-001.pdf"/>
      <div type="motHeader" xml:id="i-KX61QM9w13QprirYP6s8tq">
        <div type="motTitle" xml:id="i-4zbLVwsuf6RR8PpezVdrYT"/>
        <div type="motSubmissionInfo" xml:id="i-DjQqG3K2BrmYQEdzoqRRGg"/>
      </div>
      <div type="motBody" xml:id="i-AHDhvZBC4cmsrdJ1TcR3jW">
        <div xml:id="i-RdvQUeqkv9rN2quaCXnWf9">
          <p xml:id="i-8A6AfMfiuW1hkNyojyBbya">
            Motioner i Andra kammaren, nr 3581 år 1963 9
          </p>
          <p xml:id="i-3TjmdiW7JBvzPRRCUo7PCN">
            Nr 581
          </p>
          <p xml:id="i-3jPT4a5FdBoXXGmDxgkyYA">
            Av herr Helén och fru Nettelbrandt, angående de statliga myndig-
            heternas prövning av skolbyggnadsärenden, m. m.
          </p>
          <p xml:id="i-CSgfZKYfLdq4JP1hh88byc">
            (Lika lydande med motion nr 477 i Första kammaren)
          </p>
          <p xml:id="i-3MV7J8HHeg1wV6qKWG8uje">
            Behovet av byggnader för det allmänna skolväsendet har under
            lång tid inte kunnat tillgodoses i önskvärd utsträckning. Därför
            finnes f. n. ett uppdämt behov av skolbyggnader. Men därjämte
            ställer grundskolans genomförande ökade krav på investeringar
            för uppförande av skollokaler. Den nya skolans införande medför
            ökade anspråk på lokaler på grund av ett större elevantal men
            också genom be- slutet om ett lägre antal elever i klasserna.
            En utjämnande faktor är dock den omständigheten att årskullarnas
            storlek minskar under 60-talet. Det bör även upp- märksammas,
            att många äldre skolor behöver ombyggas för att fylla den nya
            skolans krav på lämplig arbetsmiljö. Om man skall undvika onödiga
            och felaktiga investeringar på skolbyggnadsom- rådet krävs en
            mycket omsorgsfull planering. Bl. a. måste utbildningsbehovet
            inom kommunerna noga kartläggas innan man tar ställning i skolbyggnadsfrågorna.
            Vid detta stadium är det viktigt att ta hänsyn till sådana faktorer
            som befolkningsut- vecklingen på lång sikt, näringslivets lokalisering,
            behovet av personal med varie- rande utbildning, grannkommunernas
            egen planering etc. Lokalbehovsprövningen måste med andra ord
            gälla det samlade utbildningsbehovet och därför sättas in i ett
            vidare sammanhang än vad nu ofta sker. Det är också viktigt att
            skolplane- ringen får ingå som en integrerande del av samhällsplaneringen
            i övrigt. Skolplaneringen är således i mycket hög grad en ekonomisk
            fråga, men den avgör också i stor utsträckning de pedagogiska
            förutsättningarna för skolans arbete. Vid planeringen måste därför
            beaktas att skolanläggningen verkligen motsvarar de krav som man
            från pedagogisk och arbetsmässig synpunkt måste ha rätt att ställa.
            Den nya skolans organisation och arbetssätt måste med andra ord
            få göra sig gäl- lande vid skolplaneringen. Vi anser att byggandet
            av skolpaviljonger i många fall är den lämpligaste for- men för
            att fylla kommunernas behov av skollokaler, framför allt i samhällsdelar
            som man räknar med skall undergå snabba befolkningsförändringar.
            En flexibel enplansskola är, särskilt när det gäller låg- och
            mellanstadiet, även från pedagogisk synpunkt en god lösning av
            lokalproblemet. Byggandet av skolpaviljonger innebär också att
            man jämfört med det konventionella skolbyggandet avsevärt kan
            öka antalet skollokaler inom en given investeringsram. Vi förutsätter
            att utvecklingen mot enklare enplansbyggnader för skolbruk fortsätter.
          </p>
          <pb facs="riksdagen-motions-pdf/data/1963/mot_1963__ak__581/mot_1963__ak__581-002.pdf"/>
          <p xml:id="i-D4VbWBjcdB7U9W88SdMDtg">
            10 Motioner i Andra kammaren, nr 581 år 1963
          </p>
          <p xml:id="i-H5uynCBYwquy24tqAfSbzB">
            Vi vill i detta sammanhang också något beröra frågan om byggandet
            av pavil- jongskolor ur en annan synpunkt. I Kungl. Maj:ts proposition
            angående reforme- ring av den obligatoriska skolan, 1962, anmäldes
            att Kungl. Maj:t för erhållande av bättre underlag för bedömning
            av frågan om i vilken utsträckning och på vilket sätt statsmakterna
            bör främja en övergång från s. k. permanenta till provisoriska
            lokaler uppdragit åt statskontoret att i samråd med skolöverstyrelsen
            och översty- relsen för yrkesutbildning utreda den tekniska och
            ekonomiska utvecklingen på området samt relationen mellan kostnaden
            för olika slag av skollokaler, statsbidrags- innehåll, utformning
            m. m. Av de förslag, som avlämnats av statskontoret och de båda
            överstyrelserna, framgår att dessa myndigheter, å ena sidan statskontoret
            och å andra sidan de båda överstyrelserna, ser avsevärt olika
            på detta problem.
          </p>
          <p xml:id="i-C2bzcJZFBcp3TsVFtNrC9b">
            Utan att ta ställning i detalj synes det oss dock från skolans
            synpunkt väsentligt att statskontorets förslag ej lägges till
            underlag för förslag i denna fråga och att ingen minskad stimulans
            till kommunernas paviljongbyggande kommer i fråga.
          </p>
          <p xml:id="i-DY3r6SRsp6TeLgftMuDZ2x">
            I motion vid 1962 års riksdag (1:602 och II: 729) framhölls bl.
            a. att ett inten- sivare, effektivare och rationellare skolbyggande
            är en förutsättning för att det skall bli möjligt att icke blott
            nödtorftigt täcka lokalbehovet, utan även åstadkomma en pedagogiskt
            fullvärdig skola med klassavdelningar av hanterlig storlek. Motio-
            närerna poängterade att man snarast behövde komma bort ifrån det
            byråkratiska ”kineseri”, som nuvarande författningar och anvisningar
            på skolbyggnadsområdet tvingar till. Nödvändigheten av att ett
            skolbyggnadsärende gör en vandring i flera omgångar mellan kommun
            och de centrala instanserna ifrågasattes, och motionen utmynnade
            i ett yrkande att förenklade bestämmelser och anvisningar skyndsamt
            måtte utarbetas och utfärdas i vad avser de statliga myndigheternas
            prövning av skolbyggnadsärenden.
          </p>
          <p xml:id="i-D5CZvjo9BUXttJTedeRBTi">
            I särskilda utskottets utlåtande nr 1/1962 anslöt sig utskottet
            till motionärernas yrkande och föreslog att riksdagen i skrivelsee
            till Kungl. Maj:t hemställer om att det i samband med pågående
            och planerat utredningsarbete rörande skilda problem inom skolbyggnadsverksamheten
            undersöks huruvida och i vilken mån det är möjligt att också åstadkomma
            förenklingar i den administrativa handläggningen av skolbyggnadsärenden.
            Detta blev också riksdagens beslut.
          </p>
          <p xml:id="i-8sv87otsiYwRRXCm5m9Ao4">
            Denna riksdagens begäran bör snarast effektueras. Vi anser att
            beslutanderätten när det gäller byggandet av skolpaviljonger med
            fördel kan överföras till länsskol- nämnderna även om detta kommer
            att innebära krav på att byggnadsteknisk ex- pertis ställs till
            nämndernas förfogande. Förslaget kan genomföras om exempelvis
            SÖ tilldelar länsskolnämnderna medel enligt ett kvoteringssystem,
            varvid en viss del av kvoten innehålles av SÖ i reserv för central
            fördelning. Ett annat alternativ vore att länsskolnämnderna avgjorde
            sakprövade ärenden och sedan rangordnade sina framställningar
            och överlämnade dessa till SÖ för slutlig fördelning av medlem
            mellan resp. län.
          </p>
          <pb facs="riksdagen-motions-pdf/data/1963/mot_1963__ak__581/mot_1963__ak__581-003.pdf"/>
          <p xml:id="i-Kmow2aVh2qxvj4kB6NSJaB">
            Motioner i Andra kammaren, nr 581 år 1963 11
          </p>
          <p xml:id="i-7DJz5nd6qwFMEgyFuqfEEZ">
            2. oSkolenheternas storlek
          </p>
          <p xml:id="i-7mPAWg9QLvFCMy4eZyPEsW">
            För närvarande har många skolenheter en mycket stor omfattning,
            det finnes skolenheter med betydligt över 2 000 elever. Erfarenheterna
            av dessa stora enheter är ej de bästa, det är önskvärt att man
            söker begränsa enheterna till en lämplig storlek. Vilken storlek
            på en skolenhet är då den mest ideala? Frågan är svår att besvara,
            och någon ingående utredning av detta betydelsefulla problem har
            ej genomförts. Man kan emellertid uppställa vissa krav på skolans
            optimala storlek. Ett par av dessa är följande. Skolenheten skall
            ej vara större än att dess personal får karaktären av ett väl
            avvägt arbetslag. Antalet lärare bör ej vara större än att skolans
            rektor väl känner dem. Antalet elever bör ej vara större än att
            rektor och lärare kan ha en förhållan- devis god kännedom om de
            allra flesta eleverna. Rektor bör även ha möjlighet att skaffa
            sig en god överblick över hela arbetet inom skolan och ha möjlighet
            att be- fordra samarbetet mellan lärarna. Skolanläggningen bör
            inte vara större än att han även bör ha möjlighet att hålla kontakt
            med skolans alla delar, stimulera ar- betet och verka för att
            skolan blir en effektiv, lugnt och väl arbetande enhet. Å andra
            sidan kan skolenheten ej göras för liten. Den bör ha en sådan
            storlek att specialsalarna blir väl använda. För att underlätta
            detta kan det ibland vara lämpligt att två närbelägna skolenheter
            gemensamt använder vissa specialsalar. Detta bör föredragas framför
            alternativet att slå tillsammans de båda enheterna om enheten
            därvid blir så stor att den ej följer den förra principen. Enligt
            en veder- tagen uppfattning bör inte en enhet omfatta mer än 30
            eller 35 avdelningar. En sådan storlek synes vara väl förenlig
            med ovan angivna principer. Det skulle ge en skola med upp till
            1000 elever.
          </p>
          <p xml:id="i-Pnmxn77f7WJg1gkLqhgJ87">
            3. Vissa särskilda lokalbehov
          </p>
          <p xml:id="i-8SRp9vDvt9qDfa5kNBoU1f">
            Ett av de ledande motiven för arbetet vid utformningen av grundskolan
            såväl som påbyggnadsskolorna har varit strävan att ge alla ungdomar
            lika chanser till utbildning. Bostadsortens läge i förhållande
            till skolan, föräldrarnas ekonomiska villkor och elevens hemmiljö
            i övrigt skall ej få inverka på pojkens eller flickans möjlighet
            och rätt till undervisning. Alla skall ha samma chans. Om dessa
            principer skall förverkligas fordras emellertid att vissa åtgärder
            vid- tages för att faktiskt föreliggande olikheter i görligaste
            mån skall utjämnas. Härvid bör skolan ges möjligheter och resurser
            att lämna den önskade hjälpen. Många elever når ej de resultat
            med skolarbetet som deras ambition, vilja och anlag ger förutsättningar
            för. Detta beror i en del fall på en ur denna synpunkt mindre
            tillfredsställande hemmiljö. Orsaken kan vara trångboddhet, föräldrarnas
            bortovaro från hemmet, schismer mellan föräldrarna eller andra
            orosalstrande förhållanden. I de fall då studiemiljön i hemmet
            ej är tillfredsställande bör skolan i görligaste mån avhjälpa
            dessa olägenheter. Härför behövs lokaler och arbetskraft. Vid
            plane-
          </p>
          <pb facs="riksdagen-motions-pdf/data/1963/mot_1963__ak__581/mot_1963__ak__581-004.pdf"/>
          <p xml:id="i-5ZBkUAZ6rx4dF1h8sAp5m6">
            12 Motioner i Andra kammaren, nr 581 år 1963
          </p>
          <p xml:id="i-SCNjJNm1dtasMyj63Q9bBJ">
            ringen av skolorna bör särskilda studierum, helst i anslutning
            till skolbiblioteket, inrättas för dessa elevgrupper. Dessutom
            bör ett tillräckligt antal lärartimmar utanför schemat ställas
            till varje skolas förfogande för att lärarna skall kunna lämna
            dessa elever erforderlig handledning och hjälp med studierna.
            Studierummen bör kunna komma till god användning även under elevernas
            håltimmar och under den tid då de dagligen resande eleverna väntar
            på sin avresa.
          </p>
          <p xml:id="i-ikxpcZkHwZB74it1RooqA">
            I anslutning till den översyn vi nedan begär av dessa frågor
            bör även lärarnas behov av utrymme inom skolan tagas upp till
            behandling.
          </p>
          <p xml:id="i-CmNjUyzgqWagsz7pNzxR6G">
            Speciella mindre lärarrum behövs bl. a. för att möjliggöra ostörda
            överlägg- ningar mellan lärarna och målsmännen i rådgivningsfrågor.
            Det är önskvärt att sådan kontakt mellan hem och skola upprätthålles
            inom den nya skolan i väsentligt större utsträckning än vad som
            tidigare var fallet. På grund av den nya skolans konstruktion
            måste vissa lärare speciellt på hög- stadiet räkna med väsentligt
            fler håltimmar än tidigare. Dessa timmar borde kunna användas
            för lektionsförberedelser och rättning av skrivningar o. d. Detta
            arbete kan ej effektivt och ostört utföras i lärarnas samlingssal.
          </p>
          <p xml:id="i-DY7qZ7pgtryULUdNRcE462">
            4. Undervisningshjälpmedel
          </p>
          <p xml:id="i-TbjH2xb9dt1RWuzTBu94Nh">
            Vid genomförandet av den nya skolan har en av målsättningarna
            varit att ge eleverna undervisning efter deras skilda studieförutsättningar.
            Denna individuali- sering av undervisningen underlättas i hög
            grad om lärarna ges sådana arbetsför- hållanden och sådana tekniska
            förutsättningar som främjar en dylik inriktning av undervisningen.
            De moderna pedagogiska hjälpmedlen kommer därvid att spela en
            väsentlig roll. Vid försöksverksamhetens upphörande förra året
            ersattes försökskostnadsbidraget med pedagogiskt stimulansbidrag.
            Detta bidrag skulle utgå för att täcka de kom- munala kostnaderna
            i samband med hjälpmedelsreformens genomförande. Skolbe- redningen
            framhöll, när den lade fram förslaget om pedagogiska stimulansbidrag,
            att trots att man inte ville foga detaljerade villkor vid bidraget
            så måste det ligga i själva stimulanssyftet att vissa garantier
            skapades för att bidraget verkligen an- vändes för en pedagogisk
            upprustning. Beredningen förutsatte att reglerna för ut- betalning
            av bidraget utformas så att länsskolnämnderna ålägges att följa
            utveck- lingen i fråga om skolornas utrustning med rikligare och
            bättre hjälpmedel av skilda slag. Departementschefen anslöt sig
            i propositionen angående reformering av den obligatoriska skolan
            till förslaget om pedagogiskt stimulansbidrag, som han ansåg kraftigt
            skulle stimulera även till upprustning av äldre lokalers inredning
            och ap- paratutrustning. Huvuddelen av stimulansbidraget, det
            allmänna, pedagogiska ut- rustningsbidraget, utgår med 25 kr.
            per elev i grundskolan. I propositionen ansåg departementschefen
            det varken lämpligt eller möjligt att föreskriva att kommunerna
            skulle använda de medel, som de genom detta bidrag erhåller till
            preciserade
          </p>
          <pb facs="riksdagen-motions-pdf/data/1963/mot_1963__ak__581/mot_1963__ak__581-005.pdf"/>
          <p xml:id="i-PeRRAR84dUqHXNawjTBJPW">
            Motioner i Andra kammaren, nr 581 år 1963 13
          </p>
          <p xml:id="i-AJ3Ks9AtXAcKy5NA2csaGc">
            ändamål. Han förutsatte dock att om kommunerna erhöll ett bidrag,
            som karak- teriserades som stimulans till anskaffning av pedagogiska
            hjälpmedel, så skulle de också komma att använda medlen i sådant
            syfte. Länsskolnämndernas skyldighet att uppmärksamt följa utvecklingen
            på detta område underströks också. Riksdagens beslut anslöt sig
            till dessa uttalanden. Ovannämnda principer har i allmänhet följts.
            Vi vill dock understryka nödvän- digheten av att länsskolnämnderna
            noga vakar över användningen av det allmänna, pedagogiska utrustningsbidraget.
            Tendenser till att minska tidigare utgående kom- munala medel
            till pedagogiska hjälpmedel, när stimulansbidraget erhålls, har
            inte saknats. Den önskvärda individualiseringen av undervisningen
            kan i hög grad främjas genom en ökad användning av moderna hjälpmedel
            i skolan. När skolan genom det pedagogiska stimulansbidraget och
            på annat sätt fått möjlighet att genomföra en upprustning av undervisningshjälpmedlen,
            är det också nödvändigt att man ska- par förutsättningar för att
            hjälpmedlen kommer till en så omfattande och riktig an- vändning
            som möjligt. Lärarnas möjligheter att överblicka tillgängliga
            hjälpmedel är för närvarande begränsade. Det måste fästas stor
            vikt vid att lärarna kan få effektiv upplysning om hjälpmedlen
            och få tillfälle att lära sig deras metodik och teknik. Läraren
            måste således känna hjälpmedlen för att kunna planera sitt arbete
            på bästa sätt, men han måste också ha möjlighet att utan alltför
            stor tidsutdräkt kunna få fram de hjälpmedel som finns i hans
            egen skola eller på annat håll. Tidigare skedde presentationen
            av hjälpmedlen huvudsakligen genom kataloger och broschyrer, genom
            recensioner i pressen och genom utställningar. Det fanns dock
            endast mycket sällan möjligheter för varje enskild lärare att
            ha tillgång till och överblick över ett fullständigt material
            av denna art. Den allsidiga kännedom om hjälpmedlen, som behövs
            för en omedelbar användning av dem i undervis- ningen, har därför
            ofta saknats. För närvarande pågår en utveckling även på detta
            område. Förlagen intresserar sig mer än hittills för tekniska
            hjälpmedel. AV-centraler i kommunal eller inter- kommunal regi
            är under utbyggnad. Statliga hjälpmedelscentraler i länen och
            centralt för riket är under utbyggnad. Radioutredningen har att
            ta ställning till önskemål om en större anpassning till kursplanerna
            för skolradio och skol-TV. I ett utbyggt skede kommer detta att
            medverka till att den enskilde lärarens in- formationer om tillgängliga
            hjälpmedel avsevärt ökar. Innan denna situation in- träder, behöves
            emellertid ett system som kan komma till användning i den dagliga
            undervisningen. Skolberedningen rekommenderade att hjälpmedelsförteckningar
            skulle upprättas lokalt och centralt. Sådana förekommer givetvis
            på ett flertal skolor redan nu. Vi vill emellertid föreslå, att
            skolöverstyrelsen får i uppdrag att göra en översyn av denna fråga
            med målsättning att åstadkomma en lösning som bättre än hittills
            ger läraren en allsidig överblick av vad som kan erbjudas av hjälp-
            medel i den egna skolan, i de kommunala AV-centralerna samt i
            läns- och riks-
          </p>
          <p xml:id="i-2hgJFQ8vZBCmMf7EFHuNRG">
            centralerna.
          </p>
          <pb facs="riksdagen-motions-pdf/data/1963/mot_1963__ak__581/mot_1963__ak__581-006.pdf"/>
          <p xml:id="i-LTrk9Mbf8Q5tmZixkD4nPN">
            14 Motioner i Andra kammaren, nr 581 år 1963
          </p>
          <p xml:id="i-BkAopXuK3ea5Cmm8sUVHdL">
            Ett system som skulle kunna komma till användning är ämnes- och
            stadievis ordnade kartotek över de hjälpmedel som står till lärarnas
            förfogande. På samma sätt som exempelvis Bibliotekstjänst för
            närvarande tillhandahåller index över bl. a. tidningsartiklar
            och litteratur, så borde man centralt kunna tillhandahålla biblio-
            tekskort över tillgängligt material för varje ämnesområde och
            stadium. Korten förses med uppgifter om vilka hjälpmedel som finns
            att tillgå på riks- och länscentralerna och kompletteras i den
            enskilda kommunen med lokala uppgifter. Med ett sådant kartotek
            skulle exempelvis läraren så sent som dagen före en lektion kunna
            gå till kartoteket, slå upp sitt ämnesområde och göra en beställning
            av den materiel han behöver för lektionen i fråga.
          </p>
          <p xml:id="i-7kMJY92LfC1hj8oxdN7o3j">
            5. Materiel till statliga allmänna gymnasier
          </p>
          <p xml:id="i-R6KRK4PpGwn4ZokaexdenU">
            När elevernas inskrivnings- och terminsavgifter vid läroverken
            borttogs föreskrevs att staten och kommunerna skulle ikläda sig
            skyldigheter att bestrida de kostnader som tidigare täckts av
            avgifterna. Bl. a. skulle kommunen bestrida alla kostnader för
            lokalernas uppvärmning och staten alla med undervisningen förknippade
            direkta driftkostnader däribland kostnaderna för undervisningsmateriel
            vid läroverken. Ti- digare bestreds dessa senare kostnader av
            en särskild kassa vid läroverken benämnd ”Biblioteks- och materielkassan”.
            Dennas inkomster var i huvudsak terminsavgifter, i många fall
            30 kr. per fullt betalande elev och år samt dessutom inkomster
            från uthyrning av skolans lokaler. Kassan skulle bestrida kostnaderna
            för undervisningens drift, och då framför allt delposterna: a)
            vissa driftkostnader på rektorsexpeditio- nen, b) bokinköp för
            skolans bibliotek samt c) inköp och underhåll av undervis- ningsmateriel.
            Numera bestrides dessa utgifter från anslaget ”Statliga allmänna
            gymnasier m. m.: Omkostnader” där punkt 6 upptar posten ”Bibliotek
            och materiel”. An- slagsposten är för närvarande maximerad till
            36 kr. per elev. I statsverksproposi- tioinen föreslås beloppet
            uppräknat till 38 kr. per elev.
          </p>
          <p xml:id="i-Moa2MTmdgvcLdEojkriywR">
            De medel som sålunda ställs till de statliga allmänna gymnasiernas
            förfogande är, om man tar hänsyn till penningvärdeutvecklingen
            och omsättningsskattens in- förande i stort sett samma belopp
            som före elevavgifternas borttagande. Under tiden har de egentliga
            driftkostnaderna ökats väsentligt bl. a. genom att beloppet utgår
            utan hänsyn till att kostnaderna för gymnasieeleverna i detta
            hänseende är större än för realskoleeleverna samtidigt som gymnasierna
            expanderar och realsko- lan krymper. Den ovan under a) angivna
            delposten upptar bl. a. kostnader för blanketter och annan skrivmateriel
            för expeditionen, för lärarnas behov av stenciler o. d., för inköp
            och underhåll av skrivmaskiner och dupliceringsapparater, för
            telefon, an- nonser och porton, för tryckning av scheman m. m.
            Alla dessa utgifter har stigit högst väsentligt under senare år
            och i vissa fall fördubblats eller mera, sålunda har tryckningskostnaderna
            stigit i synnerligen hög grad.
          </p>
          <pb facs="riksdagen-motions-pdf/data/1963/mot_1963__ak__581/mot_1963__ak__581-007.pdf"/>
          <p xml:id="i-21Foq99LF8sdU9i35mjgx6">
            Motioner i Andra kammaren, nr 581 år 1963 15
          </p>
          <p xml:id="i-YA7HwDREhMX5UxCf7C4vB5">
            De utgifter som upptages i delposterna a) och b) är av sådan
            natur att de måste bestridas. De har under senare år tagit allt
            större del av hela anslaget, så att endast en obetydlighet återstår
            till delposten c). Men även denna innehåller ut- gifter som måste
            bestridas, kostnader för undervisningsmaterielens underhåll och
            anskaffning av driftmateriel för de särskilda ämnena, t. ex. kemikalier
            för kemien m. m. Den summa som sedan återstår för inköp av ny
            undervisningsmateriel blir oftast rätt obetydlig. Det är inte
            rationellt att driva undervisningen på sådant sätt som nu måste
            ske vid våra läroverk. I dyrbara byggnader måste lärare meddela
            undervisning med föråldrad och mindervärdig undervisningsmateriel
            eller i värsta fall utan under- visningsmateriel. Det är en angelägenhet
            av största betydelse att det under senaste åren uppdämda behovet
            av medel för inköp av undervisningsmateriel för de statliga allmänna
            gymnasierna snarast tillgodoses. Under denna tid har undervisningen
            tillförts nya, effektiva och ändamålsenliga undervisningsmetoder,
            som dock ofta kräver en dyr- bar utrustning. Dessa metoder kan
            ofta inte utnyttjas då de statliga allmänna gym- nasierna saknar
            medel för anskaffning och underhåll av erforderlig apparatur.
          </p>
          <p xml:id="i-UFy2ifCjQSjugjxr6i3U8n">
            Under hänvisning till vad vi här anfört hemställes,
          </p>
          <p xml:id="i-YLRutwNhded1JFG6fvKn4g">
            att riksdagen måtte 1. i skrivelse till Kungl. Maj:t uttala angelägenheten
            av att Kungl. Maj:t snarast möjligt vidtar åtgärder för utfärdandet
            av förenklade bestämmelser och anvisningar i fråga om de statliga
            myndigheternas prövning av skolbyggnadsärenden och att därvid
            sakprövningen av statsbidrag till skolpaviljonger förlägges till
            länsskolnämnderna, 2. i skrivelse till Kungl. Maj:t uttala sin
            anslutning till vad i motionen föreslagits om skolenheternas lämpliga
            storlek och behovet av vissa specialutrymmen i skolorna, 3. i
            skrivelse till Kungl. Maj:t begära att åtgärder snarast vidta-
            ges för att utarbeta ett kartotek över aktuella undervisnings-
            hjälpmedel enligt i motionen angivna principer, 4. i skrivelse
            till Kungl. Maj:t anhålla om att frågan om inköp av utrustning
            till de statliga gymnasierna blir föremål för en snabb översyn
            och att förslag i detta ärende förelägges 1964 års riksdag.
          </p>
          <p xml:id="i-PvgDajbKpg9UsmMvG8YSBs">
            Stockholm den 26 januari 1963
          </p>
          <p xml:id="i-9zTGS9UrHTSXeNPjiYfRXF">
            Gunnar Helén Cecilia Nettelbrandt
          </p>
        </div>
      </div>
    </body>
  </text>
</TEI>
