<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-02985">
  <teiHeader>
    <fileDesc>
      <titleStmt>
        <title>Förbättrade tillväxtförutsättningar för Jämtland</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2985 av Per Åsling (C)</title>
          <idno type="rdwebb">H4022985</idno>
          <rs type="number">2985</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4022985/text</ref>
          <ref type="dokument_url_html">http://data.riksdagen.se/dokument/H4022985</ref>
          <ref type="dokumentstatus_url_xml">http://data.riksdagen.se/dokumentstatus/H4022985</ref>
          <ref type="docx">http://data.riksdagen.se/fil/602B9FDF-ABC6-48F0-8DA4-55ADDF4937A0</ref>
          <ref type="pdf">http://data.riksdagen.se/fil/792FA276-D4F6-4FF7-8E92-001B758EF8A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CgwC9W5ofyMZuDqrxgkaqY" type="signed"/>
        <correspContext corresp="i-CgwC9W5ofyMZuDqrxgkaqY">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-VQarhGPaXQnGdfgjPnzzXt" type="submitted">
          <date when="2016-10-05"/>
          <time when="14:44:38"/>
        </correspAction>
        <correspAction xml:id="i-NGBxcNrm4FTxG3NELLEyrn" type="reviewed">
          <date when="2016-10-05"/>
          <time when="20:16:38"/>
        </correspAction>
        <correspAction xml:id="i-RiheWGbQZJgmSr5rVCQFF2" type="referred">
          <date when="2016-10-14"/>
        </correspAction>
        <correspAction xml:id="i-EvTLru54x6JMybWArQ6BeZ" type="assigned">
          <date when="2018-06-13"/>
          <time when="13:25:12"/>
        </correspAction>
        <correspContext corresp="i-EvTLru54x6JMybWArQ6BeZ">
          <ref type="assignedTo">Näringsutskottet</ref>
        </correspContext>
        <correspAction xml:id="i-L8c8BuUbWQx81K62Q5Q1AY" type="behandlas_i"/>
        <correspContext corresp="i-L8c8BuUbWQx81K62Q5Q1AY">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EcDhd6iQv4wzUzKPEdK1HR" type="motHeader">
        <div xml:id="i-SoT51TN7jwhv4hdaKfXDgX" type="motTitle">
          Motion till riksdagen 2016/17:2985 av Per Åsling (C) Förbättrade
          tillväxtförutsättningar för Jämtland
        </div>
      </div>
      <div xml:id="i-VFZhVjYByS1t6PyjW8zZUi" type="motBody">
        <div xml:id="i-WB6eaGV3rAzFnjWbLa2wyv" type="motProposal" subtype="förslag">
          <head xml:id="i-5cohCjuczuLsJ7Puhgvw9c">
            Förslag till riksdagsbeslut
          </head>
          <list xml:id="i-5wgoRhQdLyjoFDrS8xLUDY">
            <item xml:id="i-PMgX39hKyJyrwyC8xieuEL" sortKey="Yrkande 1">
              Riksdagen ställer sig bakom det som anförs i motionen om olika
              åtgärder för att förbättra tillväxtförutsättningarna i Jämtlands
              län och tillkännager detta för regeringen.
            </item>
          </list>
        </div>
        <div xml:id="i-RHng8TJ1gyD4raE5G5kGmS" type="motContent">
          <head xml:id="i-N4U1KUGUV4agadRmX4Rc2Q" type="h1">
            Motivering
          </head>
          <p xml:id="i-BnmsjoP8kqYysxNR59Zbad">
            Alla delar av vårt land måste bidra med att skapa resurser till
            det svenska samhällsbygget och till den välfärd vi medborgare
            behöver för att kunna leva goda och utvecklande liv. Den regionala
            tillväxtpolitiken, som har en bred förankring i Sveriges riksdag,
            utgår från att alla regioner har resurser, kompetenser och utvecklingskraft
            att bidra med till den samlade tillväxten. Vi kan därför inte
            dela upp Sverige i ”närande” och ”tärande” regioner. Istället
            måste politiken inriktas på att få olika aktörer att samverka
            för att ge de bästa möjligheterna för varje region att utnyttja
            dess särskilda potential till nytta för Sveriges samlade tillväxt.
          </p>
          <p xml:id="i-CUw2RJVAKt1fjdfPGZjaPD">
            Många av de insatser som bör komma till stånd för att stärka
            tillväxtförutsättningar och utvecklingskraft på bred front kan
            bäst utformas och genomföras på lokal och regional nivå. Men för
            att ge de nödvändiga förutsättningarna för ett offensivt lokalt
            och regionalt arbete är det viktigt att löpande utveckla en nationell
            politik som stärker grundförutsättningarna för en långsiktigt
            hållbar tillväxt i hela Sverige. En sådan politik bör bygga på
            konkreta insatser som utgår från de särskilda förutsättningar
            som gäller i varje del av Sveriges avlånga land.
          </p>
          <p xml:id="i-EwfZRRpntfeGmALKrH8kgA">
            Jämtlands län är en del av Sverige som har särskilt goda förutsättningar
            när det gäller entreprenörskap och utveckling av små och medelstora
            företag. Detta gäller inte minst inom länets besöksnäring som
            uppvisar många exempel på verksamheter av världsklass. Några av
            de områden där politiken bör stärkas för att ta vara på den utvecklingskraft
            som finns i Jämtlands län och i inlandet i övrigt är:
          </p>
          <head xml:id="i-YDdKEf2LfAG4XEskyWb8ts" type="h2">
            En tillväxtpolitik för små och medelstora företag
          </head>
          <p xml:id="i-BnBqsohUucxKM25Bg3Eicw">
            De allra flesta bedömare är eniga om att det är de små och medelstora
            företagen som är dagens och framtidens jobb- och tillväxtskapare.
            Jämtlands län har en företagsstruktur som domineras av små och
            medelstora företag vilket ger en särskild dynamik och omställningsförmåga.
            Näringspolitiken bör generellt utvecklas mot att ge goda tillväxtförutsättningar
            för dessa jobbskapande företag genom att till exempel förenkla
            regelverk och ge möjligheter att pröva nya lösningar.
          </p>
          <p xml:id="i-XAuJuBAGXM8SGhZxA3UM4a">
            Regeringen bör därför ta initiativ till att skapa en särskild
            ”tillväxtzon” i Jämtlands län där regelförenkling på många områden
            prövas på ett nytänkande sätt.
          </p>
          <head xml:id="i-Mc7CrkbUDe71T5uBUPjMgM" type="h2">
            Satsningar på infrastruktur
          </head>
          <p xml:id="i-5LMvvmp5h7vJgnkRkSX6sF">
            Transporter av människor, kunnande, varor och tjänster är grundläggande
            för ett gott näringslivsklimat. Jämtlands län har länge varit
            alltför lågt prioriterat när det gäller traditionella satsningar
            på väg och järnväg. Länets stora yta och dess spridda näringsliv
            och befolkning ställer också särskilda krav på såväl traditionella
            transporter som på modern kommunikation som till exempel via bredband.
          </p>
          <p xml:id="i-7s96UZrqTYcGsk3zXWf446">
            Regeringen bör därför göra särskilda pilotsatsningar på såväl
            traditionell infrastruktur som på bredband till alla företag och
            medborgare i Jämtlands län. Pilotsatsningen bör följas av ett
            kvalificerat utvärderingsprogram som följer de effekter på tillväxt
            och utveckling som kommer av en bred satsning på infrastruktur
            i ett område med spritt företagande och befolkning.
          </p>
          <head xml:id="i-KyrbZEPBTnBXToBP95mr9p" type="h2">
            Förbättrade förutsättningar för besöksnäringen
          </head>
          <p xml:id="i-FRUx9PsRqttPWXHPNmu5TG">
            Besöksnäringen är en basnäring i stora delar av Sverige och då
            inte minst i Jämtlands län. Dess roll för tillväxt och sysselsättning
            kan knappast överskattas. Samtidigt betraktas näringen ibland
            inte som en lika viktig del av näringslivet som andra branscher.
          </p>
          <p xml:id="i-N37MXfZVS2VrXqLMhunkqT">
            Regeringen bör därför ta initiativ till att göra Jämtlands län
            till en särskild utvecklingsregion inom besöksnäringen. Initiativet
            bör innehålla särskilda satsningar såväl som regelförenkling och
            kunskapsutveckling. Genom att samla resurser i en satsning på
            en framtidsbransch med exceptionella förutsättningar i just Jämtlands
            län genereras kunskap som kan bli till nytta för tillväxtpolitiken
            i hela Sverige.
          </p>
          <head xml:id="i-PRsUWhZCzsbBTqTqSxrTZQ" type="h2">
            Förbättrad tillgång på riskvilligt kapital
          </head>
          <p xml:id="i-Ag9mQHGPbCQ4t47bjCNZqw">
            Företagen i Jämtlands län kan ge exempel på minst lika många
            spännande och innovativa idéer som företagen i landets så kallade
            tillväxtregioner. Tyvärr har dock många banker och investerare
            inte den nödvändiga kunskapen om dessa möjligheter till tillväxt
            i befintliga och nya företag. Detta gör att finansiärer inte sällan
            övervärderar riskerna och undervärderar potentialen i de jämtländska
            företagen. Det är därför centralt att staten tar en aktiv roll
            när det gäller att tillförsäkra företag i hela Sverige riskvilligt
            kapital.
          </p>
          <p xml:id="i-NzoRiTptVYCQioqGwiTzuj">
            Regeringen bör därför tillförsäkra att Jämtlands län, inlandet
            och norra Sverige i stort inte prioriteras ned i de framtida statliga
            satsningarna på kapitalförsörjning. Detta gäller satsningar i
            form av såväl lån och garantier som på ägarkapital. Regeringen
            bör tillförsäkra att ett regionalt perspektiv även framledes är
            en central utgångspunkt för verksamheten.
          </p>
          <head xml:id="i-A5GEdR5NQteBxRzLPkAFtC" type="h2">
            Förbättrade möjligheter till kompetensförsörjning
          </head>
          <p xml:id="i-DnTMeukgB2rBu1qfQ73o8B">
            Kompetens är den viktigaste framgångsfaktorn i det moderna näringslivet.
            Satsningarna på forskning och utbildning knutna till Jämtlands
            län måste därför utvecklas och anpassas till näringslivets behov.
            Kommunerna i Jämtlands län är idag en nettoexportör av kompetenta
            ungdomar till andra delar av Sverige. Genom att satsa på god utbildning
            bidrar därför länet och dess skattebetalare med viktiga resurser
            till hela landets tillväxt.
          </p>
          <p xml:id="i-Qg6jzB1hUJCSQ17XYTJhP2">
            Regeringen bör fortsätta satsningarna på Mittuniversitetet och
            ytterligare stimulera till ett framåtsyftande samspel med regionens
            företag i syfte att utveckla en effektiv kompetensförsörjning.
            Kommunerna bör också ges goda förutsättningar att även fortsättningsvis
            satsa på en grundskola och gymnasieskola av hög kvalitet till
            gagn för arbetsgivare i såväl länet som hela Sverige.
          </p>
          <head xml:id="i-E4F1nXsXKrvZgsYcc27a4U" type="h2">
            Nya lösningar inom välfärden
          </head>
          <p xml:id="i-RL6sXDYjdaDFnNKYDDZVDr">
            Vård, skola och omsorg av hög och jämn kvalitet ställer höga
            krav på utförande och finansiering i ytstora områden med spridd
            befolkning. För att möta framtidens utmaningar krävs därför att
            olika lösningar och driftsformer stimuleras. Välfärdsjobben får
            inte heller bli en kvinnofälla där personalen, som ofta utgörs
            av kvinnor, inte kan välja mellan olika arbetsgivare eller att
            driva sin verksamhet i egen regi.
          </p>
          <p xml:id="i-Cuh1rbpre9zbFN2LCh5rFN">
            Regeringen bör därför inleda försök med nya lösningar på centrala
            välfärdstjänster i ytstora regioner med spridd befolkning. I Jämtlands
            län där koncentrationen av befolkningen ännu inte koncentrerats
            i lika hög grad som tyvärr skett i andra delar av norra Sverige
            finns särskilt goda förutsättningar för en sådan kunskapsutveckling.
            Inom ramen för ett sådant arbete är det centralt att stimulera,
            inte begränsa, alternativa driftsformer inom vård, skola och omsorg.
          </p>
          <head xml:id="i-9hsKeQ7nUH7YZ1Qn55ZYfV" type="h2">
            En integrationspolitik som tar tillvara Jämtlands möjligheter
          </head>
          <p xml:id="i-EXtTKMb4pRjDK3CvRuiEPw">
            Jämtlands län har förutsättningar för ett gott liv i en nyskapande
            och trygg miljö. Regionen har behov och mottagningskapacitet för
            nya invånare och impulser från världens olika hörn.
          </p>
          <p xml:id="i-EwqiXQUdYTqwQ9FKwGDriq">
            En aktiv och lyckosam integrationspolitik kan inte bygga på tvång
            och hot från statsmakternas sida. Regeringen bör istället stödja
            kommuner som arbetar aktivt med integration och ge goda förutsättningar
            för dessa att ta emot och integrera nya invånare och deras kunskap
            och erfarenheter.
          </p>
          <head xml:id="i-HLrQ7gUJPK776kCb7AWV6j" type="h2">
            Rättvisare folkräkning stärker kommunkassor
          </head>
          <p xml:id="i-FGiP4p2qfSG9bMVW68gbKK">
            Små kommuner som har hög andel säsongsarbetare missgynnas av
            det stelbenta sättet att beräkna invånarantal endast en gång per
            år. På statartiden var det vanligt att statare, drängar och pigor
            bytte arbetsgivare och därmed adress under oktober månad. Därför
            var 1 november en lämplig dag att räkna invånarna på.
          </p>
          <p xml:id="i-ZbQeMXAxPmquXTr4f86eR">
            För kommunen handlar det inte bara om skatteinkomsten från den
            enskilda individen – konsekvenserna blir större än så. Antalet
            invånare den 1 november avgör också nivån på skatteutjämningsbidraget,
            nivån på kostnadsutjämningsbidraget, nivån på det invånarrelaterade
            statsbidraget och nivån på det åldersrelaterade statsbidraget.
            För en kommun är antalet invånare denna enda höstdag därmed av
            stor, närmast avgörande, betydelse.
          </p>
          <p xml:id="i-3iwwrmtMneewfwxEdQ9WvY">
            Befolkningstalet i en kommun är inte konstant under året. I turistkommuner
            som Åre och Härjedalen finns under vinterhalvåret tusentals säsongsarbetare
            inom turismen. Endast en mindre del av dessa finns på plats den
            1 november och ännu färre är skrivna i dessa kommuner vid denna
            tidpunkt.
          </p>
          <p xml:id="i-BqCzWpkjfiopG8L3219hp6">
            Med dagens teknik bör det vara fullt möjligt att räkna antalet
            invånare i en kommun varje månad, eller i varje fall varje kvartal.
            Ett befolkningsgenomsnitt under året skulle ge en mer rättvis
            fördelning mellan kommunerna i utjämningssystemen. Det är hög
            tid att utarbeta ett sådant system för ökad rättvisa mellan landets
            kommuner.
          </p>
          <head xml:id="i-ShPRiLi9pQTK1M5RXKYwvb" type="h2">
            En närvarande stat
          </head>
          <p xml:id="i-X938V7WrHsHDPKDvuxKRFy">
            Att statliga myndigheter ska vara närvarande där medborgare och
            företag befinner sig är självklart för de flesta. Om myndigheterna
            distanserar sig från människornas och företagens vardag och tappar
            kontakten med dem man finns till för sjunker snabbt deras förmåga
            att verka effektivt. Med andra ord krävs det att staten är närvarande
            i landets olika delar för att den och dess tjänstemän ska ha kunskap
            om den verklighet man arbetar i och för. Frågan om statens närvaro
            kräver idéer, strategier och samordning från riksdagens och regeringens
            sida. Den kan därför inte lämnas över till enskilda generaldirektörer
            och till de snäva behov som gäller för varje del av statens verksamhet
            för sig.
          </p>
          <p xml:id="i-Bb6qHrc5wsZ5nFWbeganrf">
            Regeringen bör därför stärka styrningen av myndigheternas närvaro
            i landets olika delar. Regeringen bör vidare ta initiativ till
            att samordna de olika myndigheternas närvaro och inte lämna över
            dessa beslut till enskilda myndighetsledningar.
          </p>
          <head xml:id="i-AFWZEHPZTTg4jDQMY9bu4m" type="h2">
            En samordnad stat som kan möta lokala och regionala tillväxtaktörer
          </head>
          <p xml:id="i-FEeUgH5vsEJknoPT47gmJN">
            Den process som nu inletts av regeringens båda regionutredare
            är strategiskt viktig för utvecklingen av tillväxtpolitiken. När
            utredarna tar sig an uppgiften är det centralt att fokus inte
            enbart läggs på de regionala intressenas ofta tydligt uttalade
            behov. Minst lika viktigt är att kartorna ritas så att en samordnad
            statsförvaltning kan verka effektivt i den nya geografin. Den
            regionala geografin bör bli den nivå där nationella, regionala
            och lokala verksamheter samordnas och arbetar gemensamt för medborgarnas
            och företagens bästa.
          </p>
          <p xml:id="i-MTwZdWz3rhqmCoUyFCFjGH">
            Regeringen bör därför noga följa att en kommande regionbildningsprocess
            också omfattar statens egen verksamhet så att denna kan bli en
            aktiv förutsättningsskapare för tillväxt i hela landet.
          </p>
          <head xml:id="i-RTwWKQ81K3RSS35jwYymC7" type="h2">
            Obyråkratisk samverkan över gränser
          </head>
          <p xml:id="i-Lqysd9o4QYrSM4WDp4AFTK">
            Den moderna ekonomin är sällan bunden av administrativa gränser.
            Detta gäller särskilt för den strategiska samverkan som av tradition
            finns mellan Jämtlands län och Tröndelag. Olika regelverk på vardera
            sidan riks- och EU-gränsen medför dock inte sällan problem för
            företag som vill utvecklas på båda sidor gränsen.
          </p>
          <p xml:id="i-LFjv5KVvqpD2n8H95tCzTX">
            Regeringen bör därför ta initiativ till ett försök med att hitta
            möjligheter för att förenkla för gränsregionalt företagssamarbete
            mellan Jämtlands län och de båda fylkena Nord- och Sörtröndelag
            i Norge.
          </p>
        </div>
        <div xml:id="i-21FonD1hZvMuTAu1TvETuA" type="motSignatures">
          <list xml:id="i-Wc169B5pvK1JGMUs5sfiVG">
            <item xml:id="i-NGpah42bxr3RxsD16UAYdZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
