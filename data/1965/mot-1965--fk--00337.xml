<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00337">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__337/mot_1965__fk__337-001.pdf"/>
      <fw xml:id="i-9jVEyvKUB2wV57ynnYbDvJ">
        Motioner i Första kammaren, nr 337 år 1965 5 Nr 337
      </fw>
      <div xml:id="i-3dYvpHuAmhSgLRYgjb8yrA" type="motHeader">
        <div xml:id="i-MRAao8L1d1SEiKdrYU19yh" type="motTitle"/>
        <div xml:id="i-KxeeY6vSjMwBy99WNorvS1" type="motSubmissionInfo"/>
      </div>
      <div xml:id="i-8SjMrMJBwy3TqQKr3LxBxc" type="motBody">
        <div xml:id="i-QJAdf5PScL8YAoVzshYpy6">
          <p xml:id="i-9Hc88VR9ybMTwniRa4dgg7">
            Av herr Isacson m. fl., angående förutsättningarna för en ekonomisk
          </p>
          <p xml:id="i-jWnm6Rfibz9w3v38q42mp">
            landskapsvård.
          </p>
          <p xml:id="i-NoUAdrkPKY6XTMDBR6FSEd">
            (Lika lydande med motion nr 408 i Andra kammaren)
          </p>
          <p xml:id="i-DmBJrYmvUexBTKtUWRE61d">
            Vårt land har större naturvärden än många andra länder. Ju längre
            indu- strialiseringen går och ju mer urbaniseringen sätter spår
            efter sig inom olika landsändar, desto mer uppenbart blir det
            också för allt fler av oss att dessa naturvärden måste betraktas
            som omistliga arv från en gången tid. Men ändå är flertalet av
            sådan art att de kan förstöras lika mycket på grund av vissa åtgärder
            i exploaterande syfte som på grund av bristande åtgärder. Vad
            är det främst som gläder oss i landskapsbilden? Det är inte barr-
            skogen som ger en årlig produktion av flera kubikmeter per hektar,
            men stänger utsikten för oss. Nej, det är de öppna vyerna eller
            de små oaserna. Det svenska odlingslandskapet är i sig självt
            ett naturvärde vars framtida gestaltning under jordbrukets stora
            omställningsprocess omedelbart måste tas upp till diskussion.
            Sedan ett femtontal år tillbaka pågår en betydande nedläggning
            av odlad jord — åker och äng — i vårt land. Alltför ofta sker
            denna nedläggning utan att någon tänker över de mera långsiktiga
            följderna av den föränd- ring av landskapsbilden som en planlös
            nedläggning för med sig. Efter några år konstaterar man bara att
            landskapet — den gamla vårdade byn — ser rufsig och föga tilltalande
            ut. Buskar skjuter snabbt upp och stänger ute många vackra naturbilder.
            Sjön därnere i dalen har stängts ute av buskridåer. Älvfåran syns
            inte längre. Åkerjorden är lämnad åt sitt öde och allt ger ett
            förfallet intryck. Vi är bara i början av denna omstöpningsprocess.
            En inventering företa- gen av lantbruksstyrelsen och redovisad
            av en arbetsgrupp inom 1960 års jordbruksutredning (SOU 1964:
            37) redovisar en total nedläggning av åker- jord av närmare 1
            miljon hektar eller mer än 25 procent av den åkerareal som redovisades
            i början av 1950-talet. I den ekonomiska debatten förefaller det
            inte finnas några egentliga invändningar mot denna strukturförändring.
            I de ekonomiska kalkyler som görs upp räknar man nästan alltid
            med att de arealer som förutsätts tas ur jordbruksproduktionen
            i stället blir produktiv skogsmark. Någon kännedom om vårt lands
            odlingsområden säger emeller- tid att en sådan skogsodlingsprocess
            skulle inom stora områden av vårt land helt förstöra oersättliga
            naturvärden och starkt förändra landskapsbilden i mycket negativ
            riktning. På det sättet har vi inte råd att exploatera de kulturvärden
            som odlingslandskapet gett vår generation — inte ens om vi på
            dessa marker kan få en mycket hög skogsproduktion. Av den mark
            som tas ur jordbruksproduktionen måste helt naturligt en
          </p>
          <pb facs="riksdagen-motions-pdf/data/1965/mot_1965__fk__337/mot_1965__fk__337-002.pdf"/>
          <fw xml:id="i-4CKUQbEDr7ZDGEGENoB72h">
            6 Motioner i Första kammaren, nr 337 år 1965
          </fw>
          <p xml:id="i-MsGG4U9aD9gffy6JReMzjN">
            mycket betydande del tas i anspråk för skogsproduktion. Men det
            är långt ifrån likgiltigt på vad sätt eller var denna omföring
            av åker och betesmark till skog äger rum. En planering av denna
            verksamhet är ett samhällsintresse av stor betydelse. Enligt de
            riktlinjer för en aktiv naturvårdspolitik, som antogs av 1963
            års riksdag och som fullföljdes genom antagande av 1964 års naturvårds-
            lag, bör markområden i sådan omfattning säkerställas, att de tillsammans
            kan anses representativa för svensk natur och det svenska odlingslandskapet
            inom skilda delar av landet. Detta bör ske samtidigt som allmänhetens
            allt- mer växande behov av områden för rekreation och friluftsliv
            tillgodoses. I ett remissvar i anledning av motionerna nr I: 231
            och II: 288 till 1964 års riksdag anförde statens naturvårdsnämnd
            en rad synpunkter som belyser vilken ambitiös målsättning det
            nya naturvårdsorganet uppställer för sin verksamhet. » Vid sidan
            av säkerställandet av naturområden och åtgärder i övrigt till
            skydd för friluftslivet utgör landskapsvården en utomordentligt
            viktig uppgift för naturvårdsarbetet. Det är härvid särskilt angeläget
            att inom de områden, som framstår som attraktiva och lämpliga
            för fritidsändamål, effektiva åtgärder vidtages till skydd för
            den hävdvunna landskapsmiljön. Till dylika åtgärder torde bland
            andra böra hänföras bevarande av ängs- och hagmark samt betesdrift
            i samband med köttdjurs- eller ungdjursupp- födning. Naturvårdsnämnden
            har för avsikt att i möjligaste mån främja landskapsvårdande åtgärder
            inom områden av nu ifrågavarande slag. Vidare är det av stor betydelse,
            att vid uppgörande av planer för skogsplantering å odlingsmark
            naturvårdens intressen beaktas, så att, där landskapsbilden så
            kräver, ytor lämnas fria, respektive att i stället för barrskog
            planteras lövskog.» Ingen för landskapsvården intresserad kan
            ha någonting att invända mot detta naturvårdsprogram. Men då man
            vill omsätta detsamma i prak- tiken och försöker göra ett överslag
            vad det kan kosta att realisera, fram- står det hela som mycket
            krävande. I Kopparbergs län har under det gångna året gjorts upp
            en plan över åtgärder som bör sättas in för landskapsvården inom
            nedre siljansområdet. Ur denna plan citerar vi några meningar
            som belyser situationen i ett odlingslandskap som tillräckligt
            länge varit utlämnat åt planlös förvand- ling. &gt;Under de senaste
            åren har nedläggningen av jordbruk fått mycket stor omfattning
            i Siljansbygden. Detta har medfört, att trakten växer igen och
            har börjat förfulas på ett sätt som gör, att åtgärder måste vidtagas
            för att förhindra, att landskapet om några år skall vara helt
            igenvuxet med busk- vegetation. Med tanke på den ekonomiska betydelse
            turistnäringen har, och den glädje ett vackert landskap skänker
            befolkningen, bör åtgärder därför sna-
          </p>
          <pb facs="riksdagen-motions-pdf/data/1965/mot_1965__fk__337/mot_1965__fk__337-003.pdf"/>
          <fw xml:id="i-DBQffj9SHSJPPydDdbWxrZ">
            Motioner i Första kammaren nr 337 år 1965 7
          </fw>
          <p xml:id="i-HFeoNxGjBb5bQC7y3N14RA">
            rast vidtagas för att bevara och återställa det öppna landskapet
            på de i planen föreslagna områdena. Då landskapet växer igen alltmera
            för varje år som går och då kostnaden för röjningsarbeten stiger
            med ökad diameter på det avverkade virket, bör de föreslagna åtgärderna
            utföras snarast möjligt. Igenväxandet har redan fått ske i allt
            för stor omfattning. Kostnaderna för en restaurering av de i planen
            föreslagna områdena kommer redan nu att bli dryga. I detta sammanhang
            bör också påpekas vikten av, att omedelbart på- börja bekämpning
            av buskar på åkrar, som är bevuxna med låg lövvegeta- tion. ”Det
            är bättre att stämma i bäcken än i ån” och det finns områden som
            skulle kunna rensas både billigt och lätt, om detta utfördes nu.
            Effekten av röjningsåtgärder i lövvegetation blir mycket kortvarig,
            om inte åtgärder görs för bekämpning av rot- och stubbskott. Åtgärderna
            kan utföras som återkommande röjningar eller som hormonbehandling.
            Hor- monbehandling är det effektivaste medlet för bekämpning av
            lövvegeta- tionen.» Inom ett arealmässigt ganska begränsat område
            har nu åtgärder planerats för vissa ur naturvårdssynpunkt intressanta
            områden. Totalt rör det sig om en areal om ca 160 hektar. Arbetena
            indelas i fyra moment: röjning och fäll- ning, upparbetning av
            virket samt hormonbehandling av buskskott och efterbehandling.
            Kostnaderna för dessa åtgärder har totalt beräknats till ca 233
            000 kr. eller ca 1500 kr. per hektar. Arbetena har planerats av
            länets skogsvårdsstyrelse och avses utföras med AMS-medel som
            beredskapsar- beten.
          </p>
          <p xml:id="i-PH6SfmfG2VviAgE6JWz85u">
            Det anförda visar något av den problematik som dessa naturvårdsarbeten
            rymmer men också vilka stora kostnader som måste sättas in. Frågan
            upp- ställer sig omedelbart: Hur stora arealer är det fråga om
            som vi på detta sätt vill rädda undan åt framtiden? Det är ju
            här inte heller enbart fråga om en engångsinsats. Detta landskap,
            som utan att längre vara odlingslandskap ändå skall bevaras som
            sådant, måste ständigt återerövras. Med hormonde- rivat kan vi
            alltid föra denna kamp mot den anstormande buskvegetationen, men
            var det riktigt detta vi som naturvårdare tänkte oss som den bästa
            vägen att bevara något av det vackraste och mest ursprungliga
            av landskapskul- turen? Låt oss som arbetshypotes för en arealinventering
            av den odlade åkerjor- den, hag- eller betesmark som bör bevaras
            åt framtiden anta att det rör sig
          </p>
          <p xml:id="i-SWEQALie8zyFgvyJZF7oew">
            om tio procent av det som beräknas totalt vara nedlagt — enligt
            tidigare citerad utredning om en miljon hektar — fram till 1975.
            Sannolikt är inte
          </p>
          <p xml:id="i-7DxdGp2crGgtK3dPJh8SNo">
            antagandet någon överskattning. Skulle kostnadssiffrorna från
            planeringen i Dalarna läggas till grund för dessa initialinsatser,
            skulle det här bli fråga om en kostnad på 150 milj. kr. för 100
            000 hektar varefter skulle följa år- liga återkommande underhållskostnader.
            Därtill kommer att ett odlingslandskap aldrig kan utöva den attraktions-
          </p>
          <pb facs="riksdagen-motions-pdf/data/1965/mot_1965__fk__337/mot_1965__fk__337-004.pdf"/>
          <fw xml:id="i-4GqtTt3ydQFfQBQASHdsdQ">
            8 Motioner i Första kammaren, nr 337 år 1965
          </fw>
          <p xml:id="i-G99TQYV5Xffnt3Toa2dwZs">
            kraften om det bevaras med så konstlade medel. Det naturliga
            vore här att efter en grundlig inventering av de områden som bör
            bevaras inrätta de framtida åtgärderna att söka överföra största
            delen av denna mark till nå- gonting produktivt. Kött- och fårproduktionen
            kommer här naturligt in i bilden. Den utgör ett medel att bevara
            odlingslandskapet under mera ekono- miska villkor och i mera ursprungligt
            skick, samtidigt som denna pro- duktion i framtiden torde bli
            av väsentligt större betydelse också för vårt land mot bakgrund
            av den minskade köttproduktionen i världen och de förändrade konsumtionsvanorna.
            Många problem uppställer sig emellertid här. Vem avstår marken
            och vem skall ersätta markägaren om han själv vill plantera en
            åker- eller hagmark med skog men, på grund av landskapsvårdens
            intressen, måste avstå från detta? Hur skall lämpliga ägoskiften
            förvaltas — kan sådana arrendeavtal upprättas att den som skall
            driva betesproduktionen långsiktigt kan satsa på denna produktion
            och göra de investeringar som behövs i form av bygg- nader, stängsel
            och andra markanläggningar? I vad mån bör samhället lämna ersättning
            åt producenten för att denne vidhåller en uppgjord natur- vårdsplan
            för området? Det är inte främst för att få svar på dessa frågor
            som denna motion till- kommit utan för att fästa uppmärksamheten
            på nödvändigheten av att åt- gärder snabbt vidtages för att söka
            länka in landskapsvården mot ett mera ekonomiskt tänkande. Mycket
            kan i tid vidtagas för att möjliggöra detta. Vi tror att en ordentlig
            undersökning av denna produktions förutsättningar un- der angivna
            villkor skulle vara mycket värdefull för att kunna planera för
            framtiden. Här borde modellstudier kunna göras, där man sökte
            sig fram till de lämpligaste formerna för storleken och organisationen
            av en sådan pro- duktion, så att erforderliga investeringar kan
            göras på mest ekonomiska sätt. Detta synes oss vara en uppgift
            där företagsekonomiska institutionen vid lantbrukshögskolan i
            samarbete med statens naturvårdsnämnd gemen- samt skulle utarbeta
            riktlinjer. Mot bakgrund av det anförda får vi hemställa, att
            riksdagen måtte i skrivelse till Kungl. Maj:t föreslå en inventering
            av och undersökning om förutsättningarna för en önskvärd landskapsvård
            med beaktande av de eko- nomiska betingelser som en rationell
            betesproduktion kan möjliggöra inom de odlingsområden som bör
            bevaras åt framtiden.
          </p>
          <p type="date" id="i-2s1cNvZvhNp4w1DFjricMQ">
            Stockholm den 27 januari 1965
          </p>
          <p xml:id="i-ZSgUqya1FmP2wbBBoJ5ni" type="signatureBlock">
            Birger Isacson Ragnar Sveningsson Mary Hultell
          </p>
          <p xml:id="i-AoepF9mqaEpvUWuqNL7gV1">
            Carl Eskilsson Ivan Svanström
          </p>
        </div>
      </div>
    </body>
  </text>
</TEI>
