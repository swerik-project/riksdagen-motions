<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00793">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__793/mot_1956__ak__793-001.pdf"/>
      <fw xml:id="i-PxQZVqmRQrf7EMCPnkAuD5">
        Motioner i Andra kammaren, nr 793 år 1956 3
      </fw>
      <div xml:id="i-9nD9Vpp9hNt5NaK6QUFYFR" type="motHeader">
        <div xml:id="i-5NWWih7YhHiFPCVQahYjAt" type="motTitle"/>
        <div xml:id="i-U19zbEyJ7N2AcJ2UzqWWUr" type="motSubmissionInfo"/>
      </div>
      <div xml:id="i-AE7aGGcWr7DzccB2Ub7M3f" type="motBody">
        <div xml:id="i-Lhu2KpWWcQj6BK9KBi6vSP">
          <p xml:id="i-79sWGVdb8d4WUDcbAeKkAU">
            Nr 793
          </p>
          <p xml:id="i-QGTzx78FVBW9QNLSNxL2uX">
            Av herrar Gustafson i Göteborg och Cassel, i anledning av Kungl.
            Maj:ts proposition, nr 176, angående riktlinjer för ut- vecklingsarbetet
            på atomenergiområdet.
          </p>
          <p xml:id="i-HU6x3w4YUyLTyxHFJUbryD">
            De riktlinjer för det fortsatta utvecklingsarbetet på atomenergiområdet,
            som framlagts i proposition nr 176, innefattar åtskilliga förslag,
            som bör bli föremål för ingående överväganden. Propositionen utgår
            från det betänkande, som 1955 års atomenergiutred- ning framlagt.
            Däri har klarlagts det starka beroende av en fortsatt och starkt
            växande import av fasta och flytande fossila bränslen, vari hela
            vårt samhälle befinner sig. även mindre störningar av politiska
            eller andra skäl i denna import kan få mycket allvarliga följder.
            Atomenergiens utveckling öppnar en möjlighet att tillvarataga
            och utnyttja de stora inhemska energi- tillgångar vi har i våra
            uranförekomster. I likhet med utredningen vill vi framhålla, att
            dessa möjligheter bör målmedvetet utnyttjas. Detta kan en- dast
            ske genom ett förtroendefullt och fördomsfritt samarbete mellan
            alla berörda parter, såsom den centrala statsmakten, statens vattenfallsverk,
            Aktiebolaget Atomenergi, enskild industri samt kommunerna. Statsmakternas
            beslut i fråga om atomkraftens fredliga utnyttjande är av utomordentlig
            vikt för vår framtida värme- och kraftförsörjning och kommer att
            ha ingripande betydelse för svenskt näringsliv och för våra möjligheter
            till ökat välstånd. Propositionen anger endast i mera allmänna
            ordalag de principer, efter vilka arbetet bör bedrivas, och lämnar
            i vissa fall utrymme för olika tolkningar. Enligt vår mening är
            det önskvärt, att statens framtida politik mera entydigt klarlägges.
            Beträffande den allmänna målsättningen för den svenska atomenergiverk-
            samheten har departementschefen i likhet med utredningen angivit
            vissa begränsningar. Sålunda är avsikten den att med hänsyn till
            den ovisshet, som råder i fråga om den framtida utvecklingen,
            ta sikte på den närmaste 10—20-årsperioden. Vidare framhålles,
            att försöksverksamheten under denna tid i första hand bör inriktas
            på atomdrivna värmeverk och i andra hand på stora elkraftverk.
            Enligt vår uppfattning är det betydelsefullt, att man icke i onödan
            från början begränsar arbetet. Det är icke möjligt att med någon
            säkerhet förutsäga utvecklingen inom atomkraftsområdet under de
            närmaste åren. Vad man kan konstatera är endast, att utvecklingen
            hit- tills gått mycket snabbt inom atomområdet. Inom flertalet
            industriländer har man nu börjat komma i gång med forsknings-
            och utvecklingsarbete
          </p>
          <pb facs="riksdagen-motions-pdf/data/1956/mot_1956__ak__793/mot_1956__ak__793-002.pdf"/>
          <fw xml:id="i-4gL66KSNn53ibcttd3PKik">
            4 Motioner i Andra kanunaren, nr 793 år 1956
          </fw>
          <p xml:id="i-5Cjy2xqXoJmwX586qX22XW">
            inom atomenergiområdet, och denna intensifiering av verksamheten
            har bl. a. lett till en kraftig utökning av antalet reaktortyper.
            I utlandet räknar man också med att inom en snar framtid få i
            gång ett icke obetydligt antal reaktorer av skiftande storlek
            och teknisk konstruktion. Enligt vad som i dagarna meddelats har
            man i Förenta staterna planer på att fram till år 1960 på grundval
            av överenskommelser med amerikanska firmor kunna fär- digställa
            omkring 40 mindre och medelstora reaktorer, avsedda för leverans
            inom ramen för det amerikanska hjälpprogrammet till vänskapligt
            sinnade länder. I Storbritannien räknar man med att den engelska
            industrien inom tio år skall vara i full gång med tillverkning
            av reaktorer avsedda för ex- port. Liknande uppgifter från andra
            länder synes tyda på att atomreakto- rer redan under den tidsperiod,
            som i propositionen benämnes utvecklings- skedet, kommer att förekomma
            på världsmarknaden för kommersiell för- säljning. Ehuru det är
            angeläget, att arbetet på atomkraftsområdet inom landet tills
            vidare främst inriktas på reaktorer, där de materiella och tek-
            niska förutsättningarna verkligen föreligger, får icke glömmas,
            att den snabba takt, varmed utvecklingen för närvarande går, på
            kort tid kan förändra dessa förutsättningar. Det är därför betydelsefullt,
            att man icke nu alltför snävt binder sig för vissa former av reaktortyper.
            Icke endast reaktorer, som är avsedda för kraftvärmeverk och elkraftverk,
            bör studeras. Även utvecklingsarbetet beträffande mobila reaktorer
            avsedda exempelvis för drivande av fartyg bör bli föremål för
            uppmärksamhet. Det är möjligt, att det kommer att dröja, innan
            kommersiella fartyg kan drivas med atom- reaktorer. De svenska
            varven bör emellertid icke genom statliga åtgöranden förhindras
            att när de anser tiden inne påbörja experiment med mobila reak-
            torer till fartyg. För att de svenska varven, som i tekniskt avseende
            innehar en tätplats i världen, skall även i framtiden kunna behålla
            denna, är det av vikt att varvsindustrien får handlingsfrihet
            i sitt tekniska utvecklingsarbete. Även den av departementschefen
            förordade begränsningen av utvecklings- arbetet, som ligger däri,
            att detta närmast bör inriktas på reaktorer med naturligt uran
            och tungt vatten, synes väl snäv. Måhända är möjligheterna att
            till landet förvärva erforderliga mängder av anrikat material
            begränsade de närmaste åren. Men detta synes inte motivera att
            man avstår från att inrikta någon del av arbetet på reaktorer,
            som utnyttjar anrikat uran. Det är inte uteslutet att möjligheter
            att importera anrikat uran från utlan- det kan finnas om några
            år. Departementschefen förutskickar, att frågan om kontrollåtgärder
            för handeln med tungt vatten bör upptagas till prövning, när produktionen
            av sådant blir aktuell. Vi vill härtill foga den reflexionen att
            särskilda kon- trollåtgärder för tillverkning av eller handel
            med tungt vatten knappast torde bli erforderliga, men motsätter
            oss naturligtvis inte att saken i sinom tid prövas. Ett flertal
            remissinstanser, däribland statens vattenfallsverk, har riktat
          </p>
          <pb facs="riksdagen-motions-pdf/data/1956/mot_1956__ak__793/mot_1956__ak__793-003.pdf"/>
          <fw xml:id="i-CWQiAnMK3BvRawA4TergGn">
            Motioner i Andra kammaren, nr 793 år 1956 5
          </fw>
          <p xml:id="i-93xeVSpgcwoUPAQyYkxTER">
            allvarliga invändningar emot utredningsförslaget, enligt vilket
            konstruk- tion av reaktorer antingen skall utföras av Aktiebolaget
            Atomenergi eller stå under ett avgörande inflytande av bolaget.
            I sitt eget remissuttalande har bolaget förutsatt en relativt
            liberal tillämpning. Till detta har departe- mentschefen i huvudsak
            anslutit sig, varvid han dock har understrukit, att man icke därmed
            får göra avkall på den av utredningen föreslagna kon- centrationen
            av de svenska resurserna. Departementschefen synes vara inställd
            på ett vidsträckt engagemang från det enskilda näringslivets sida.
            Han citerar med instämmande följande remissyttrande från Aktiebolaget
            Atomenergi (s. 39):
          </p>
          <p xml:id="i-9zxQmct1KeU5BwT5TbWw8G">
            Bolaget förutser, även vid konstruktionen av prototyperna, att
            industrien har möjlighet att göra egna insatser. Det gäller inte
            blott i de fall, där olika konstruktionsuppdrag kan utföras i
            samarbete mellan bolaget och därför lämpade industrier. Ävenså
            synes svenska industrier och kraftproducenter, som upprätthåller
            kontakter med sådana utländska företag som redan hun- nit långt
            inom atomenergiverksamheten, utan att man gör avkall på den av
            utredningen föreslagna koncentrationen av de svenska resurserna,
            kunna utarbeta egna förslag till reaktorer eller reaktordelar.
            Bl.a. med hänsyn till att reaktorerna, om de skall komma till
            användning i Sverige, också skall kunna använda svenskt bränsle,
            bör givetvis dylika arbeten ske i nära kontakt med Aktiebolaget
            Atomenergi. Genom dylikt samarbete kan också ett värdefullt utbyte
            av erfarenheter komma till stånd, och möjligheterna att parallellt
            genomföra olika reaktorkonstruktioner underlättas.
          </p>
          <p xml:id="i-ANLu9LmeteMk2miSANZm3H">
            Med hänsyn till de anspråk på den begränsade tillgången av specialut-
            bildad arbetskraft som utvecklingsarbetet på detta område kommer
            att ställa vill emellertid departementschefen i linje med utredningens
            förslag genomföra en betydande koncentration av insatserna. För
            en övergångs- period vill han därvid tilldela atombolaget det
            avgörande inflytandet. På denna punkt anför han (s. 39):
          </p>
          <p xml:id="i-GfypAJdbzBLC32PY6GzPdX">
            Det är enligt min mening likaså uppenbart, att om staten på detta
            område även under avsevärd tid framåt skall stå som den huvudsakliga
            ekonomiska garanten, staten också skall äga ett avgörande inflytande
            på hur utveck- lingsarbetet bedrives och hur resurserna användes.
            Detta kan ske bl.a. därigenom att det halvstatliga och av staten
            i huvudsak finansierade atom- bolaget tills vidare får ett avgörande
            inflytande på utvecklingsarbetets upp- läggning och bedrivande.
            Från dessa synpunkter ansluter jag mig till vad utredningen rekommenderat
            beträffande bolagets roll i målforskningen och utvecklingsarbetet
            liksom i fråga om det inflytande bolaget bör ha över konstruktionsarbetet
            och därmed sammanhängande förhållanden. Även ur rent tekniska
            och personella synpunkter finnes, som utredningen framhållit,
            starka skäl för en sådan anordning. Bränsleelementens centrala
            betydelse för reaktorkonstruktionerna gör sålunda att bolaget
            som tillverkare av elementen naturligen blir den vägledande instansen
            när det gäller konstruk- tionen av reaktorer. Som producent och
            importör av klyvbart material in- klusive färdiga bränsleelement
            får bolaget även möjlighet att i praktiken utöva det inflytande,
            varom nyss nämnts.
          </p>
          <p xml:id="i-TKuJkUtQPo1UbvthaeWmMG">
            Vi vill med anledning härav understryka vikten av de synpunkter
            som
          </p>
          <pb facs="riksdagen-motions-pdf/data/1956/mot_1956__ak__793/mot_1956__ak__793-004.pdf"/>
          <fw xml:id="i-QxxSNnq3xmUm75wheLjmqB">
            6 Motioner i Andra kammaren, nr 793 år 1956
          </fw>
          <p xml:id="i-V6UoFZHVgWgqevXsAcv2Fj">
            framföres i ovan citerade yttrande av Aktiebolaget Atomenergi,
            vilkas be- tydelse departementschefen är medveten om, ehuru han
            under de närmaste åren vill tilldela staten ett avgörande inflytande
            på användningen av till- gängliga resurser, eftersom staten bär
            större delen av kostnaderna. Sist- nämnda förhållande synes oss
            emellertid inte böra hindra frihet för en- skilda, kommunala och
            statliga intressegrupper att under hänsynstagande till säkerhetskraven
            och i kontakt med Aktiebolaget Atomenergi ägna sig åt utvecklingsarbetet
            på atomkraftsområdet samt att äga och driva reak- torer. Detta
            skulle underlätta för Sverige att snabbt tillgodogöra sig vin-
            ningarna av den nya kraftkällan. Det har i vårt land sedan några
            år tillbaka på skilda håll inom industrien bedrivits ett intensivt
            och betydelsefullt arbete för konstruktion och till- verkning
            av atomreaktorer. Om nu en långtgående koncentration av arbets-
            uppgifterna, bl.a. konstruktionsarbetet, till atombolaget kom
            till stånd, skulle den kunna medföra ett minskat intresse för
            aktiva insatser från in- tresserade företagare och industrier
            och från den kvalificerade arbetskraft, som för närvarande är
            engagerad i forskning och utvecklingsarbete på andra håll än inom
            Aktiebolaget Atomenergi. Erfarenheterna från annan framställning
            av mera komplicerad utrust- ning och apparatur ger vid handen,
            att väsentliga fördelar i avseende på arbetets effektivitet uppnås,
            om konstruktionsverksamheten förlägges i di- rekt anslutning till
            tillverkningsplatsen. Den växelverkan mellan konstruk- tion och
            tillverkning, som härigenom uppnås, torde knappast kunna till-
            godoses på ett rationellt sätt inom atomenergiområdet, om konstruktions-
            arbete och tillverkning förlägges på skilda håll. Som ett ytterligare
            skäl för att planläggning och samordning av arbets- uppgifterna
            under utvecklingsskedet bör hänföras till atombolaget har åbe-
            ropats den föreliggande bristen på tillgänglig specialutbildad
            teknisk och akademisk arbetskraft. Enligt vår uppfattning utgör
            just bristen på arbets- kraft ett skäl för att verksamheten icke
            skall koncentreras till ett enda företag. Erfarenheten visar,
            att rekryteringen av lämpliga ingenjörer och akademiker bland
            de yngre åldersgrupperna kan ytterligare försvåras om verksamheten
            koncentreras till ett statligt företag. Man tar nämligen bort
            den stimulerande effekt, som konkurrens mellan skilda företag
            kan ha för de personliga insatserna. Den praktiskt och principiellt
            avgörande frågan gäller sålunda, huruvida det utöver det krav
            på säkerhet, som måste tillgodoses, finns motiv för att stipulera
            villkor även för de enskilda företagen i vad avser den rent tekniska
            delen av konstruktionsarbetet. Det må härvid anmärkas, att det
            arbete det här gäller till övervägande del faller inom det tekniska
            området. Visserligen är bränsleelementet av central betydelse
            för reaktorkonstruktionerna. Som huvudtillverkare och importör
            av bränsleelement kan det därför anses vara naturligt, att atombolaget
            blir den vägledande instansen vid konstruktion
          </p>
          <pb facs="riksdagen-motions-pdf/data/1956/mot_1956__ak__793/mot_1956__ak__793-005.pdf"/>
          <fw xml:id="i-FVdy1YxcGAG15ikZEi83Ro">
            Motioner i Andra kanimaren, nr 793 år 1956 7
          </fw>
          <p xml:id="i-2Xg1AuU6G3ECxQhnNhTSqy">
            av reaktorer i så måtto, att samråd i detta hänseende sker mellan
            atom- bolaget och enskilda eller kommunala företag, vilket bl.
            a. bör innebära att atombolaget vid sin konstruktion och tillverkning
            av bränsleelement tar hänsyn till de önskemål som framkommer som
            följd av andra företags reaktorskonstruktioner. Huruvida ett företags
            konstruktionsförslag skall godkännas eller icke bör bedömas, då
            konstruktören slutfört sitt arbete eller den del därav han vill
            underställa den officiella granskningen. Upp- fylles härvid säkerhetssynpunkterna,
            bör godkännande ske. även om det skulle visa sig, att någon reaktorkonstruktion
            icke till alla delar skulle kunna godkännas, torde det vara uppenbart,
            att möjligheterna att fritt få planera och slutföra skilda konstruktionsförslag
            bidrar till den erfarenhets- fond på området, förutan vilken inga
            väsentliga tekniska framsteg är möj- liga. För att främja näringslivets
            strävanden att inom rimlig tid få i gång en internationellt sett
            konkurrenskraftig reaktortillverkning är det därför av största
            vikt, att full frihet erbjudes de enskilda företag och andra in-
            tressenter, som har tekniska och ekonomiska förutsättningar för
            att göra en självständig insats i utvecklings- och konstruktionsarbete
            på reaktorom- rådet. Det torde bli omöjligt för AB Atomenergi
            ensamt att upprätta och utveckla alla de internationella kontakter
            och samarbetsavtal, som skulle väsentligt underlätta utvecklingsarbetet
            i Sverige. Arbetet med atom- energien har den sista tiden i England
            och USA i stor utsträckning förlagts till den enskilda industrien.
            Olika företag uppgör självständigt avtal med företag i andra länder.
            Konkurrerande firmor i England eller USA efter- strävar säkerligen
            snarast avtal med olika företag i Sverige lika väl som annorstädes.
            Detta är ännu ett vägande skäl mot en koncentration av ut- vecklingsarbetet
            till ett enda svenskt företag de närmaste åren.
          </p>
          <p xml:id="i-8k8PijTpDXGBjYvFcN2PJA">
            Det synes icke råda någon meningsskiljaktighet om att på längre
            sikt frihet bör råda för kommunala och enskilda intressenter att
            var för sig eller i samverkan göra sin insats för bästa möjliga
            utnyttjande av atomenergien för fredligt bruk med iakttagande
            av alla erforderliga säkerhetsföreskrifter från det allmännas
            sida. Enligt vår mening bör samma tankegång sätta sin prägel på
            statens inställning även under det närmaste årtiondet så att det
            naturliga samarbetet mellan statliga, kommunala och enskilda organ
            kan finna praktiska former.
          </p>
          <p xml:id="i-HKv1fgVih89SfLfsqereug">
            Under åberopande av vad ovan anförts hemställes, att riksdagen
            vid behandlingen av proposition nr 176 måtte uttala
          </p>
          <p xml:id="i-R1VkXgBezFjkJeapC5PnBD">
            dels att kommunala och privata intressenter skall, under de i
            motionen angivna villkoren, få driva eget utvecklings- och konstruktionsarbete
            på atomenergiområdet;
          </p>
          <p xml:id="i-Y3rMNkhSc3QAv4pvxVLuE2">
            dels att vid uppdragande av riktlinjer för arbetet på atom-
          </p>
          <pb facs="riksdagen-motions-pdf/data/1956/mot_1956__ak__793/mot_1956__ak__793-006.pdf"/>
          <fw xml:id="i-FytLdFEjJoQkjuqXibMUWo">
            Motioner i Andra kammaren, nr 793 år 1956
          </fw>
          <p xml:id="i-3aEnBa9iUnkDj5wRFiev3N">
            energiens utnyttjande i övrigt vad i motionen angivits bör beaktas.
          </p>
          <p xml:id="i-47Gd3EzBssVo5RmFDHR8sr" type="date">
            Stockholm den 15 maj 1956
          </p>
          <p xml:id="i-HrLdXrBvnye9cUuswan4ES" type="signatureBlock">
            Sven Gustafson Leif Cassel i Göteborg
          </p>
          <p xml:id="i-P1VgZyF65TefcKLcNGb1Qh">
            Emil Kihlströms Tryckeri A.-B. Stockholm 1956 560576
          </p>
        </div>
      </div>
    </body>
  </text>
</TEI>
