<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02209">
  <teiHeader>
    <fileDesc>
      <titleStmt>
        <title>Förslag till lag om ändring i lagen (1980:865) mot skatteflykt, m. m.</title>
        <author>Björn Molin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om ändring i lagen (1980:865) mot skatteflykt, m. m.</title>
          <idno type="rdwebb">G6022209</idno>
          <rs type="number">2209</rs>
          <ref type="dokument_url_text">http://data.riksdagen.se/dokument/G6022209/text</ref>
          <ref type="dokument_url_html">http://data.riksdagen.se/dokument/G6022209</ref>
          <ref type="dokumentstatus_url_xml">http://data.riksdagen.se/dokumentstatus/G6022209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2wMAwuZ3DR2A7EnZWySjxo" type="signed"/>
        <correspContext corresp="i-2wMAwuZ3DR2A7EnZWySjxo">
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-WpdDDVBL8xRiFwxBEnVikM"/>
          <note type="signatory" corresp="i-DDBp1Uv1xUyCgUST4Mk7Ub"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2209/mot_198283__2209-001.pdf"/>
      <fw xml:id="i-BSwdSxD4eJAxGvuQ3z6Fg8">
        Mot. 1982/83: 2209 $
      </fw>
      <div type="motHeader" xml:id="i-X3eyuNGBgzkdXBVFj28CHd">
        <div type="motTitle" xml:id="i-LQnE4ksvDUA4Fwc4MvAoyL"/>
        <div type="motSubmissionInfo" xml:id="i-XQwmqPtqbVzntDEwewzzBe"/>
      </div>
      <div type="motBody" xml:id="i-J49rrE66Bj6ZBVf4MLt6fe">
        <div xml:id="i-PkrjNutwx1xxJSbunNSgXx">
          <p xml:id="i-FkFadkvTWiTefZb184TJoV">
            Mot. 1982/83 2209-2211 Motion
          </p>
          <p xml:id="i-JiepN7UjjS3VCkFTzpMvjw">
            1982/83: 2209
          </p>
          <p xml:id="i-CNPYyWR96XGtzLSHhJLaDp">
            Björn Molin m. fl.
          </p>
          <p xml:id="i-Wo62vfmqR3W4fhgSnrHKKk">
            Förslag till lag om ändring i lagen (1980: 865) mot skatteflykt,
            m. m. (prop. 1982/83: 84)
          </p>
          <p xml:id="i-KQ4XCUVfGyPujRfFp5xJGk">
            På förslag av den dåvarande trepartiregeringen beslöt riksdagen
            hösten 1980 om införande av en särskild lag mot skatteflykt. De
            allvarliga rättssä- kerhetsproblem som en sådan s.k. generalklausul
            aktualiserar ägnades stor uppmärksamhet i propositionen. Klausulen
            gjordes tillämplig endast på en bestämd typ av förfaranden som
            förhållandevis klart kan avgränsas (kringgåendeförfaranden). För
            att den skall kunna tillämpas måste det också kunna visas att
            det beskattningsresultat som uppnås genom kring- gåendet klart
            strider mot vad lagstiftaren avsett; det är direkt uttalat i propositionen
            att oklarhet på denna punkt måste gå ut över den fiskala sidan.
            Vidare innebär beslutet att lagen gäller endast för en femårsperiod
            och att en utvärdering från rättssäkerhetssynpunkt skall ske mot
            slutet av denna period. Lagstiftningen skall därefter övervägas
            på nytt. Att sådana långtgående åtgärder ansetts nödvändiga beror
            givetvis på att generalklausulen innebär en principiell nyhet
            med svårförutsedda verk- ningar. Det kan visa sig i den praktiska
            tillämpningen att oron varit obefo- gad, men det kan också visa
            sig att verkningarna i vissa avseenden blir oacceptabla. Poängen
            är just att det inte är möjligt att på förhand med säkerhet bedöma
            den frågan. Därför finns det allt skäl att ta försiktiga steg
            inom detta område; rättssäkerheten är inte ett lämpligt fält för
            lättsinniga experiment. I proposition 1982/83:84 lägger nu den
            socialdemokratiska regeringen fram förslag som undanröjer begränsningen
            till en viss typ av transaktio- ner, sänker kraven på att en transaktion
            skall anses innebära skatteflykt och minskar kravet på att det
            skall kunna visas att skatteeffekten verkligen strider mot någon
            angiven avsikt från lagstiftarens sida. Alla dessa steg tas utan
            att saken tillförts något nytt som underlag för bedömningen. Att
            förekomsten av någort form av generalklausul i lagstiftningen
            alltid ökar osäkerheten om vad som kan komma att gälla i konkreta
            fall är oundvikligt. Med den lagändring som regeringen nu föreslår
            måste emeller- tid denna osäkerhet på skatteområdet komma att
            öka drastiskt. Vi vill peka på följande punkter. Fortsättningsvis
            skall i princip vilken typ av transaktion som helst kunna angripas.
            Med nu gällande lag, som begränsas till kringgående- förfaranden,
            kan man hävda att de skattskyldiga så gott som alltid måste kunna
            vara medvetna om när deras förfarande är av ett sådant slag att
            generalklausulen kan bli tillämplig. 1 Riksdagen 1982183.3 saml.
            Nr 2209-2211
          </p>
          <pb facs="riksdagen-motions-pdf/data/198283/mot_198283__2209/mot_198283__2209-002.pdf"/>
          <p xml:id="i-LRK94CwU7UCVe2xgS8zDVn">
            Vad som skall förstås med en skatteförmån som skall kunna utlösa
            klausulen blir fortsättningsvis praktiskt taget odefinierat. Vid
            kring- gåendeförfaranden finns normalt en klar jämförelse som
            visar skillna- derna i beskattningsresultatet, men så blir inte
            längre fallet. Att taxe- ringen skall fastställas till ” skäligt
            belopp” är inte just någon ledning. I nu gällande lag krävs att
            den skatteförmån som uppnås kan antas ha utgjort ”det avgörande
            skälet” för förfarandet. Detta rekvisit försvagas genom övergång
            till uttrycket ”det huvudsakliga skälet”, men dessut- om luckras
            detta också upp genom att föredraganden i propositionen på olika
            ställen tolkar detta uttryck på en rad skilda sätt med mycket
            olika valör. Eftersom dessa alla nu kommer att ingå i lagstiftningens
            grunder som skall vägleda tillämpningen är detta synnerligen olyckligt.
            I nu gällande lag krävs att det för att man vid taxeringen skall
            kunna avvika från lagens bokstav och skärpa beskattningen ”klart”
            skall framgå att det beskattningsresultat som eljest skulle uppnås
            strider mot lagstiftningens grunder. Det får med andra ord inte
            råda något rimligt tvivel om denna bedömning. Genom att slopa
            ordet ” klart” skapar man ett läge där svårigheten att förutse
            vilken bedömning en skattedomstol kan göra ökar starkt. Att vilken
            typ av transaktion som helst kan angripas innebär att det inte
            längre finns fog för påståendet att generalklausulen bara är ett
            hot mot dem som med konstruerade förfaranden försöker utnyttja
            svårtilltäppta luckor i lagstiftningen. Fortsättningsvis kan enkla
            normala transaktioner som årli- gen genomförs av ett stort antal
            skattskyldiga komma att bli föremål för långdragna taxeringsprocesser
            som — oavsett utgången — kan bli mycket besvärande både för den
            vars fall konkret behandlas och för de skattskyldi- ga i gemen
            som måste leva med den ökade osäkerheten. Enligt vår mening vore
            detta en synnerligen olycklig utveckling, och vi menar att lagstiftaren
            bör vinnlägga sig om att ha klara regler för vanliga enkla transaktioner.
            Generalklausuler bör som princip endast tillgripas mot det krångliga
            och svårförutsedda. Införandet av en generalklausul som bygger
            på att ”lagstiftningens grun- der” skall kunna utläsas skärper
            naturligtvis allmänt kravet på klarhet i dessa, dvs. på lagstiftarens
            omsorg om förarbetenas kvalitet. I alldeles särskild grad gäiler
            detta rimligtvis i fråga om förarbetena till själva skatte- flyktslagen,
            och i det avseendet håller proposition 1982/83:84 enligt vår mening
            inte tillnärmelsevis måttet. Riksdagen bör — oavsett om en majori-
            tet i princip skulle visa sig vara för en vidgning av skatteflyktslagens
            tillämplighet — inte acceptera att propositionens diskussion är
            den enda vägledning som skattemyndigheter och -domstolar ges.
            För att något konkretisera vår kritik på denna punkt väljer vi
            föredragan- dens funderingar kring innebörden av det centrala
            rekvisitet att ”skatteför- månen med hänsyn till omständigheterna
            kan antas ha utgjort det huvud-
          </p>
          <pb facs="riksdagen-motions-pdf/data/198283/mot_198283__2209/mot_198283__2209-003.pdf"/>
          <fw xml:id="i-X7WXmJvFRgKoUUyZ7KNJsW">
            Mot. 1982/83: 2209 3
          </fw>
          <p xml:id="i-KQTqKNZLqpizVhRGQy1iDw">
            sakliga skälet för förfarandet”. Om innebörden av detta kan man
            i proposi- tionen läsa bl.a. följande ”hela handlandet framstår
            som meningslöst om det inte vore för skatte- förmånen — — —""
            (s. 11), ”den skattskyldiges förfarande framstår som mer eller
            mindre menings- löst om man bortser från skatteförmånen — — —"
            (s. 14), ”förfaranden som tillkommit enbart för att få inte avsedda
            skatteför- måner — — —"” (s. 13). ”transaktioner som främst är
            inriktade på att minska skatten — — —" (s. 14). Att det är en
            högst betydande spännvidd mellan flera av dessa uttryck är uppenbart.
            Samtliga får dock sägas innebära i varje fall att skatteförmånen
            måste vara det dominerande skälet. Men i diskussionen om hur den
            skatt- skyldige skall kunna undvika en tillämpning av klausulen
            för det fall att övriga rekvisit kan anses uppfyllda säger föredraganden
            ” måste han visa att förfarandet tillkommit huvudsakligen i annat
            ekonomiskt syfte än att erhålla en skatteförmån” (s. 18). Enligt
            en tämligen fast praxis i skattesam- manhang används emellertid
            just ordet ”huvudsakligen” för att beteckna betydligt mer än hälften,
            kanske två tredjedelar å tre fjärdedelar. Å ena sidan skall det
            alltså för klausulens tillämplighet krävas att påtagligt mer än
            hälften av fördelen ligger i skatteförmånen, å andra sidan måste
            den skattskyldige — som har bevisbördan — visa att den utgjort
            högst en fjärdedel å en tredjedel. Det kan knappast bestridas
            att sådana diskrepanser mellan olika formu- leringar skapar en
            stor osäkerhet om den avsedda innebörden. En tydlig illustration
            till detta ger föredraganden också själv i sin avslutande kom-
            mentar till vad den föreslagna utvidgningen innebär. Efter att
            först ha slagit fast att klausulen givetvis inte skall kunna användas
            varje gång en skatt- skyldig får skattefördelar av sitt handlande
            och att en näringsidkare givet- vis måste få beakta skattekonsekvenserna
            när han överväger olika hand- lingsalternativ, så sammanfattar
            han med följande formulering.
          </p>
          <p xml:id="i-GwCZJzhxsCz9FJ3NFb9rh">
            För att klausulen skall kunna tillämpas krävs det att skattefördelarna
            träder i förgrunden på ett sådant sätt att transaktionen i övrigt
            framstår som mer eller mindre meningslös. Transaktioner som genomförs
            av rent kommersiella skäl riskerar alltså inte att beröras av
            klausulen. (s. 21).
          </p>
          <p xml:id="i-DrTVUtZVKzPdMiRNk8rZDh">
            De flesta läsare torde säga sig att det måste finnas en stor
            del av verklighetens transaktioner som ligger mellan dessa två
            extremer, och vi betvivlar att den näringsidkare som i valet mellan
            olika alternativ finner att skatteresultatet är högst olika känner
            sig särskilt lugnad av det citerade uttalandet. I samma riktning,
            dvs. ökad osäkerhet, verkar givetvis förslaget att sänka kraven
            på att det verkligen entydigt skall kunna visas att det av
          </p>
          <p xml:id="i-CmYpZWqn58ogVZYi8PJovE">
            tl Riksdagen 1982/83.3 saml. Nr 2209-2211
          </p>
          <pb facs="riksdagen-motions-pdf/data/198283/mot_198283__2209/mot_198283__2209-004.pdf"/>
          <fw xml:id="i-QeqBmt1Pk1gPrXHdPGAkG8">
            Mot. 1982/83: 2209 4
          </fw>
          <p xml:id="i-5VnEeCg8avtUW7uWURkgTD">
            lagstiftningens grunder framgår att ett visst beskattningsresultat
            innebär en icke avsedd förmån. Man får ju här hålla i minnet att
            föredraganden uttryckligen framhåller att det inte är möjligheten
            av skilda beskattningsre- sultat vid olika förfaranden i sig som
            skall kunna utlösa en tillämpning av generalklausulen. Ej heller
            är kravet att det uttryckligen skall framgå att en viss skatteförmån
            är förutsedd och avsedd, utan den fiskala sidan skall visa att
            den inte är avsedd och att man därför skall frångå lagens bokstav.
            Att då sänka kravet på bevisningen här med föredragandens argument
            ”att det rör sig om fall, där förfarandet huvudsakligen har betingats
            av skatteskäl och syftet med klausulen är att få till stånd materiellt
            sett riktiga taxering- ar” (s. 20) innebär enligt vårt synsätt
            närmast ett cirkelresonemang. Vad som är den materiellt riktiga
            taxeringen måste just i åtskilliga fall vara tvistigt. Vi vill
            också konstatera att den nu föreslagna utvidgningen av general-
            klausulen måste komma att väsentligt öka antalet situationer där
            det är vanskligt att avgöra vilket som kan vara en skälig taxering
            när man vill frångå den skattskyldiges yrkande med stöd av klausulen.
            De problem som där kan uppstå skulle i hög grad behöva behandlas
            i förarbetena och inte utan kommentar överlämnas åt domstolarna.
            Vi vill t.ex. peka på frågan huruvida det faktum att ett års taxering
            fastställts med bortseende från en transaktion som en person faktiskt
            har företagit också blir bindande för ett senare års taxering
            där transaktionen i fråga också påverkar förutsättning- arna.
            Inte sällan torde det ju t. ex. förhålla sig så att en skatteförmån
            på kort sikt köps till priset av en nackdel på längre sikt. Om
            man då gör gällande att ” materiellt sett riktig taxering” innebär
            att man skall eliminera förmånen, hur skall man då se på saken
            när nackdelen aktualiseras? En annan fråga gäller vad som skall
            ske när man med stöd av klausulen bortser från en viss transaktion
            vid beskattningen av en person, men där samma transaktion innebär
            en nackdel för en annan person. T. ex. kan vi peka på fallet där
            en förälder skapar ett förlustavdrag genom en fastighetsförsälj-
            ning till underpris till ett barn. Om man nu vill underkänna förlustavdraget
            vid förälderns taxering, hur skall barnets ingångsvärde vid en
            följande fastighetsförsäljning till utomstående bestämmas? Det
            kan ju svårligen hävdas att en materiellt sett riktig taxering
            uppnås om man helt enkelt bortser från följdeffekter av detta
            slag. Utvidgningen av generalklausulens tillämpningsområde och
            de sänkta beviskraven sägs vara nödvändiga för att komma till
            rätta med det omfat- tande skatteundandragandet. Men i själva
            verket lämnas i propositionen inga som helst argument för att
            det undandragande som bör eller ens kan mötas med en generalklausul
            har så stor omfattning. Det enda konkreta exempel på skatteflykt
            som nämns i propositionen är sådana som redan har stoppats genom
            speciallagstiftning eller som innebär ett kringgåendeförfa- rande
            i den redan gällande lagens mening. Och vi vill bestämt framhålla
            att bland de nämnda exemplen finns sådana som inte rimligtvis
            någonsin
          </p>
          <pb facs="riksdagen-motions-pdf/data/198283/mot_198283__2209/mot_198283__2209-005.pdf"/>
          <fw xml:id="i-8QK7Zo6rqNTauENiPP4LuK">
            Mot. 1982/83: 2209 5
          </fw>
          <p xml:id="i-3R9HFdqmUz6V4RswEHQ5S1">
            skulle kunnat angripas med en skatteflyktslag. T. ex. kan vi
            inte tänka oss man någonsin skulle kunnat vägra avdrag för pensionsförsäkringspremier
            i utländska bolag enbart med stöd av en skatteflyktslag som nu
            föreslås. I den tidigare debatten har också gjorts gällande att
            det faktum att den nuvarande skatteflyktslagen inte ansetts tillämplig
            på förfarandet med förskottsräntor, utan att statsmakterna måst
            ingripa med särskild lagstift- ning för att stoppa missbruket,
            innebär ett bevis för att en utvidgad skatte- flyktslag behövs.
            Men även i detta fall vill vi hävda att det inte rimligtvis kan
            vara så att en generalklausul — inte heller den nu föreslagna
            — kan ta över ett uttryckligt stadgande i kommunalskattelagen
            om hur ränteutgifter skattemässigt skall behandlas. Visst kan
            man tänka sig fall där det skulle vara möjligt att ifrågasätta
            om belopp som betecknats som i förskott erlagd ränta verkligen
            borde anses som ränta, men då är man inne på frågan om skenavtal
            eller oriktigt rubricerade avtal, och beträffande dessa anses
            ju domstolarna redan tidigare ha de möjligheter som krävs för
            att få fram riktiga bedömningar. Kvar står alltså att regeringen
            inte har lämnat någon egentlig ledning om vilken slags skatteflyktsfall
            man egentligen tänker sig att den utvidgade generalklausulen skall
            användas mot, medan man kvarlämnar en långtgå- ende osäkerhet
            i fråga om de situationer där den möjligen kan komma att åberopas.
            Det innebär att man lägger en stark press och ett stort ansvar
            på skattemyndigheter och -domstolar, ett ansvar som regeringen
            inte själv vill ta. Om riksdagen beslutar i enlighet med regeringens
            förslag, vill vi hävda att den i osedvanligt liten grad vet vad
            följden kan bli. På sådana grunder bör lag inte stiftas. Med hänvisning
            till vad vi framfört i motionen hemställer vi att riksdagen avslår
            förslaget till ändring av lagen (1980:865) mot skatteflykt.
          </p>
          <p xml:id="i-FdKjCp2p7j4iW8bDK1E1A2" type="date">
            Stockholm den 1 februari 1983
          </p>
          <p xml:id="i-8e7mKktQ5zcDbvEdSySXcS">
            BJÖRN MOLIN (fp) KJELL JOHANSSON (fp) KARIN AHRLAND (fp)
          </p>
        </div>
      </div>
    </body>
  </text>
</TEI>
