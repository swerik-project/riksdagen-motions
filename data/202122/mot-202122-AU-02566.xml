<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-02566">
  <teiHeader>
    <fileDesc>
      <titleStmt>
        <title>Arbetsmarknad och funktionsrätt</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2566 av Magnus Persson m.fl. (SD)</title>
          <idno type="rdwebb">H9022566</idno>
          <rs type="number">2566</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9022566/text</ref>
          <ref type="dokument_url_html">http://data.riksdagen.se/dokument/H9022566</ref>
          <ref type="dokumentstatus_url_xml">http://data.riksdagen.se/dokumentstatus/H9022566</ref>
          <ref type="docx">http://data.riksdagen.se/fil/CA5338C1-255A-4514-A3BF-835F51816EC1</ref>
          <ref type="pdf">http://data.riksdagen.se/fil/FA32B088-457D-4A25-9DBD-97105DE1973A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RxURgo3SxjWHXyfaur4rEy" type="signed"/>
        <correspContext corresp="i-RxURgo3SxjWHXyfaur4rEy">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-4wsP6LwQoWWj732ozhmgSc"/>
        </correspContext>
        <correspAction xml:id="i-4hnYAW8EjieTMfSktkXi23" type="submitted">
          <date when="2021-10-01"/>
          <time when="18:54:36"/>
        </correspAction>
        <correspAction xml:id="i-JaMdQPpyomtKryH1FrQX7a" type="reviewed">
          <date when="2021-10-04"/>
          <time when="11:47:49"/>
        </correspAction>
        <correspAction xml:id="i-LMG5y6kxordotfEAPLnKNC" type="referred">
          <date when="2021-10-14"/>
        </correspAction>
        <correspAction xml:id="i-ARAaePrABtZtUGEjLW9zg9" type="assigned">
          <date when="2022-10-05"/>
          <time when="11:47:33"/>
        </correspAction>
        <correspContext corresp="i-ARAaePrABtZtUGEjLW9zg9">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-G4dkydPyzoPobTMVCzG8yJ" type="behandlas_i"/>
        <correspContext corresp="i-G4dkydPyzoPobTMVCzG8yJ">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W7q2fji6wbFAsHtrMwax6U" type="behandlas_i"/>
        <correspContext corresp="i-W7q2fji6wbFAsHtrMwax6U">
          <ref type="uppgift">2021/22:SoU12</ref>
          <ref type="ref_dok_id">H901SoU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU12</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9DrQRCRJfKKhGHVsd7KcNd" type="behandlas_i"/>
        <correspContext corresp="i-9DrQRCRJfKKhGHVsd7KcNd">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JjpP2NihG5YRWayiXM69PP" type="motHeader">
        <div xml:id="i-Y8fJWp4pcytrbKx2B1hHR4" type="motTitle">
          Motion till riksdagen 2021/22:2566 av Magnus Persson m.fl. (SD)
          Arbetsmarknad och funktionsrätt
        </div>
      </div>
      <div xml:id="i-BMF2DKJrMUUcFJVuCrorvR" type="motBody">
        <div xml:id="i-UmGDMjPVFNp2GmwoWbVDhu" type="motProposal" subtype="förslag">
          <head xml:id="i-2maWXgkUz44E4N8GrWi1F5">
            Förslag till riksdagsbeslut
          </head>
          <list xml:id="i-5tjnfJRURFfSg5quSwBy4z" style="ol">
            <item xml:id="i-XMGcoVEgKNSAuyWCUwGpgv">
              Riksdagen ställer sig bakom det som anförs i motionen om att
              ersätta begreppet nedsatt arbetsförmåga med ett icke-diskriminerande
              begrepp och tillkännager detta för regeringen.
            </item>
            <item xml:id="i-6Y8s6zKSFraE4nW18hG5GR">
              Riksdagen ställer sig bakom det som anförs i motionen om att
              ge Arbetsförmedlingen i uppdrag att säkerställa att myndigheten
              har det stöd och den specialistkompetens som personer med funktionsnedsättning
              som medför nedsatt arbetsförmåga har rätt till och tillkännager
              detta för regeringen.
            </item>
            <item xml:id="i-AG6GHmU74o5WHF25TjzApi">
              Riksdagen ställer sig bakom det som anförs i motionen om att
              utreda förutsättningarna för införandet av en nationell resurs
              riktad till synskadade och tillkännager detta för regeringen.
            </item>
            <item xml:id="i-8Sjd4dP69xD5ArFV3QHsLC">
              Riksdagen ställer sig bakom det som anförs i motionen om att
              ge Arbetsförmedlingen i uppdrag att arbeta förebyggande genom
              att erbjuda rehabiliterande insatser och hjälpmedel till de som
              drabbas av en funktionsnedsättning samtidigt som de är i anställning,
              och detta tillkännager riksdagen för regeringen.
            </item>
            <item xml:id="i-LH9g3557zosJ95vu2285sk">
              Riksdagen ställer sig bakom det som anförs i motionen om att
              tillsätta en utredning för att utreda varför sysselsättningsgraden
              för personer med funktionsnedsättning inte påverkas av konjunkturläget
              och tillkännager detta för regeringen.
            </item>
            <item xml:id="i-UvejyqrWMUpuLum7b5od44">
              Riksdagen ställer sig bakom det som anförs i motionen om att
              utreda och ge förslag på en ny finansieringsmodell för tolktjänster
              i arbetslivet för döva, hörselskadade och personer med dövblindhet
              och tillkännager detta för regeringen.
            </item>
            <item xml:id="i-KtWJRNiz6ogoZdhezphB3k">
              Riksdagen ställer sig bakom det som anförs i motionen om att
              ge Arbetsförmedlingen möjlighet att ta beslut om lönebidragsanställning
              även efter 65 års ålder och tillkännager detta för regeringen.
            </item>
            <item xml:id="i-T2fi9X4uRmwRCLCRNqza1F">
              Riksdagen ställer sig bakom det som anförs i motionen om att
              utreda kostnaden för och möjligheten att koppla lönebidragstaket
              till det index som följer den allmänna löneutvecklingen och tillkännager
              detta för regeringen.
            </item>
            <item xml:id="i-EFbMzPrbSCYk1esBnhTsFT">
              Riksdagen ställer sig bakom det som anförs i motionen om att
              ge de för ärendet aktuella myndigheterna i uppdrag att lägga till
              parametern funktionsnedsättning i de stora befolkningsundersökningarna
              och tillkännager detta för regeringen.
            </item>
            <item xml:id="i-JJ7eCGQvFaRCrCdsegKpSK">
              Riksdagen ställer sig bakom det som anförs i motionen om att
              förtydliga förordningen (1991:1046) om bidrag till arbetshjälpmedel
              och tillkännager detta för regeringen.
            </item>
            <item xml:id="i-LsVZZ5v5keaxfmJbr2xov7">
              Riksdagen ställer sig bakom det som anförs i motionen om att
              utreda förutsättningarna för att Arbetsförmedlingen ges det fulla
              ansvaret för arbetsinriktat stöd och tillkännager detta för regeringen.
            </item>
            <item xml:id="i-NtCxx2Eu98zrJkqSWwfUqD">
              Riksdagen ställer sig bakom det som anförs i motionen om att
              se över möjligheten att införa någon form av flexjobb för den
              som har väsentligt eller permanent nedsatt arbetsförmåga på grund
              av funktionsnedsättning eller sjukdom, och detta tillkännager
              riksdagen för regeringen.
            </item>
            <item xml:id="i-3Eifvdr5DEJ9WMmzf49Unj">
              Riksdagen ställer sig bakom det som anförs i motionen om att
              i Samhalls ägaranvisning öka målet om deltagare från prioriterade
              grupper från 40 procent till 80 procent och tillkännager detta
              för regeringen.
            </item>
            <item xml:id="i-Vua8E9RoaLmiD8kpHrgAB9">
              Riksdagen ställer sig bakom det som anförs i motionen om att
              ge en annan myndighet i uppdrag att utreda Arbetsförmedlingens
              arbetsprocess gentemot Samhall och tillkännager detta för regeringen.
            </item>
            <item xml:id="i-UMASDQnAcrjYrwXtJ7GyqM">
              Riksdagen ställer sig bakom det som anförs i motionen om att
              tillsätta en utredning som undersöker vilken påverkan vinstkravet
              och kravet på försäljningstillväxt har på Samhalls urval av deltagare
              och tillkännager detta för regeringen.
            </item>
            <item xml:id="i-TSHsobt9m8U1KrqKpLwbZn">
              Riksdagen ställer sig bakom det som anförs i motionen om att
              utreda införandet av en ny individbaserad ersättningsmodell för
              Samhall och tillkännager detta för regeringen.
            </item>
          </list>
        </div>
        <div xml:id="i-FgB2r5eA9uBXZA5eJ1UVaY" type="motContent">
          <head xml:id="i-D4ftxT6z9RGkXXGB544ZSA" type="h1">
            Motivering
          </head>
          <p xml:id="i-SbjdkEf4jXJ3s4R3buVtUe">
            Enligt SCB:s rapport
            <ref xml:id="i-HQAjjjeD4oreut76LCGwbR" target="i-WRWSb2fiafNfeH9eLeFwhe">
              [1]
            </ref>
            uppger omkring 16 procent i åldrarna 16–64 år att de har en funktionsnedsättning
            och 42 procent av dessa bedömer att funktionsnedsättningen medför
            nedsatt arbetsförmåga. Personer med funktionsvariation är ingen
            homogen grupp. Vissas arbetsförmåga påverkas inte alls, medan
            andra har så stora begränsningar att de inte kan konkurrera om
            ett vanligt jobb.
          </p>
          <p xml:id="i-XtasksG28rqv8MRcBJm6ks">
            Förmågan att arbeta varierar genom livet och den enskildes arbetsförmåga
            är också olik beroende på arbetsuppgifter och arbetsmiljö. Varje
            människa har rätt till själv­bestämmande och full delaktighet
            i samhällslivets alla delar och alla har rätt till ett fungerande
            arbetsliv. Det är av största vikt att politiken skapar förutsättningar
            för detta.
          </p>
          <p xml:id="i-KKwo9aQjq7HSu8pJsmqvkd">
            Begreppet funktionsvariation innebär att alla människor har en
            egen uppsättning förmågor, oförmågor, styrkor och svagheter. Funktionsvariationer
            är avvikelser från normen gällande fysisk, psykisk eller kognitiv
            funktion. Ibland innebär funktions­variationer också funktionsnedsättning,
            men inte alltid. Vi har i denna motion till största del använt
            oss av begreppet funktionsnedsättning men är fullt medvetna om
            de olika variationer som finns.
          </p>
          <head xml:id="i-EQYAbujpUmRqtCTyBe1CTo" type="h2">
            Begreppet nedsatt arbetsförmåga
          </head>
          <p xml:id="i-6kfqv7k5zutDQpygTCJzRo">
            Perspektiv, ord och språkbruk i det offentliga och inom statliga
            myndigheter är viktigt och signalerar ett samhälles människosyn.
            Personer som får etiketten nedsatt arbets­förmåga, har rätt till
            stöd från Arbetsförmedlingen, men med uttrycket kommer också omgivningens
            fördomar, vilket kan vara förödande i till exempel en anställnings­situation.
            Fokus flyttas då från individens förmågor till individens begränsningar.
          </p>
          <p xml:id="i-8yqD2aQRQDv2Y8imxV8ntB">
            Arbetsförmedlingen gjorde under 2018 en översyn av termen nedsatt
            arbetsförmåga. Myndighetens sammantagna bedömning var att termen
            i en del fall har negativ effekt på personer som är direkt berörda
            och att termen också kan ha en negativ påverkan på den allmänna
            bilden av gruppen. Arbetsförmedlingen gjorde bedömningen att det
            behövs ett nytt språkbruk och föreslog att termen nedsatt arbetsförmåga
            avskaffas så som det används inom arbetsmarknadspolitiken idag
            <ref xml:id="i-X8RQeBntEpydGySAoKn12D" target="i-3Nwv6n2rMAW7CbYf3Vq7RT">
              [2]
            </ref>
            . Regeringen bör skyndsamt fastställa ett nytt icke-diskriminerande
            begrepp, med syftet att skapa förutsättningar för målgruppen att
            hantera anställningsförfaranden på samma sätt som alla andra.
          </p>
          <head xml:id="i-CCDoWwzp5yfafYjGZNFk9B" type="h2">
            Arbetsförmedlingen
          </head>
          <p xml:id="i-R4QSeFTaGnjbpTfgohn4bc">
            Reformeringen av Arbetsförmedlingen har lett till att personer
            med funktions­nedsättning som medför nedsatt arbetsförmåga har
            förlorat etablerade kontakter inom myndigheten. Arbetsförmedlingen
            fick inför 2020 i uppdrag från regeringen att beskriva hur myndighetens
            kompetens vad gäller funktionsnedsättningar kan säkras. Arbets­förmedlingens
            svar var otillräckligt och vi anser att Arbetsförmedlingen bör
            ges ett förnyat uppdrag om att säkerställa stödet och specialistkompetensen
            för arbetssökande med funktionsnedsättning. Det gäller inte minst
            utifrån Arbetsförmedlingens satsning på digitala tjänster, som
            kan innebära att personer med funktionsnedsättning som medför
            nedsatt arbetsförmåga, inte får det stöd de har rätt till. En
            stor andel arbetssökande med funktionsnedsättning behöver ha tillgång
            till personligt stöd redan från inskrivning, under hela vägen
            till arbete, men ibland också under sitt fortsatta yrkesliv. Specialist­kompetensen
            hos externa aktörer måste också utvecklas och säkerställas.
          </p>
          <head xml:id="i-2nazWuuBE4Si2tEA7nEe64" type="h2">
            Ett kunskapscenter för synskadade
          </head>
          <p xml:id="i-DsZ4mZqFKvK4CVuUHmGs4v">
            Socialstyrelsen beräknar att det finns cirka 120 000 synskadade
            i Sverige. Regeringen bör utreda hur man kan utveckla ett sammanhållet
            stöd till blinda och gravt synskadade. Sådan kompetens är svår
            att upparbeta lokalt eftersom gruppen är förhållandevis liten.
            Därav borde en nationell resurs ge bättre effekt, exempelvis i
            form av ett kunskaps­center. Denna nationella resurs skulle kunna
            samla erfarenheter, initiera forskning och utveckla metoder som
            leder till arbete för målgruppen. Resursen skulle också kunna
            vara ett stöd för andra aktörer inom synområdet, särskilt med
            koppling till arbetslivs­inriktad rehabilitering.
          </p>
          <head xml:id="i-9HKH3ptNL258Uuc1c3X388" type="h2">
            Personer som drabbas av en funktionsnedsättning i vuxen ålder
          </head>
          <p xml:id="i-GYi4XzoxEAY6KSPCv5c2Uy">
            Personer som drabbas av en funktionsnedsättning i vuxen ålder
            ska inte först behöva slås ut från arbetsmarknaden för att sedan
            få rehabilitering och stöd. I dag hänvisas i stor utsträckning
            till arbetsgivarnas rehabiliterande åtgärder. Detta är inte optimalt
            eftersom det krävs specialistkunskaper för att hitta fungerande
            lösningar. Försäkringskassan agerar först då personen blir sjukskriven.
            Arbetsförmedlingen bör ges i uppdrag att ge stöd och rådgivning
            till dessa personer och arbetsgivare med syfte att öka möjligheterna
            för de som förvärvar en funktionsnedsättning i vuxen ålder, att
            behålla en befintlig anställning. Arbetsförmedlingen ska också
            kunna bevilja lönebidrag till nuvarande arbetsgivare för den arbetstagare
            som förvärvar en funktionsnedsättning.
          </p>
          <head xml:id="i-KzX1mcZyYURzeBz9oQ3x46" type="h2">
            Sysselsättningsgrad och konjunkturläge
          </head>
          <p xml:id="i-KCKKVmWwNWZ2uRURTh3BXc">
            Sysselsättningsgraden för personer med funktionsnedsättning som
            medför nedsatt arbetsförmåga, påverkas enbart marginellt av konjunkturläget.
            Det finns begränsat med statistik att tillgå. Regeringen bör tillsätta
            en utredning som bringar klarhet i varför målgruppens sysselsättningsgrad
            inte påverkas av konjunkturläget. Syftet är att kunna säkerställa
            att de stöd staten erbjuder är ändamålsenliga.
          </p>
          <head xml:id="i-UXwjGtyabRLZ5FxMb5Ne4o" type="h2">
            Tolktjänster
          </head>
          <p xml:id="i-9eTxaStjNyMhQJEZAY8dJ5">
            Arbetsgivarna har med rätta stort ansvar för sina anställda och
            för arbetsmiljön, men det innebär att finansieringen av tolktjänster
            kan bli kostsam. De bidrag som finns att söka som arbetsgivare
            är begränsade och det finns behov av flexiblare insatser och förenklad
            administration för att förbättra möjligheten för personer i behov
            av tolktjänster. Reger­ingen bör utreda fler möjliga finansieringsmodeller
            med syfte att underlätta möjligheten för döva, hörselskadade och
            personer med dövblindhet att få och behålla arbete.
          </p>
          <head xml:id="i-MyqaKFEgc5a14VMnNmCHYH" type="h2">
            Arbetsmarknadspolitiska stöd efter 65 års ålder
          </head>
          <p xml:id="i-Cuh8eGHv1v3kyUT3BhNgZc">
            Arbetsförmedlingen har under 2021 uppdaterat myndighetens interna
            instruktion utifrån rätten att arbeta upp till 68 års ålder. Arbetsförmedlingen
            får fatta beslut om lönebidrag för anställning och lönebidrag
            för trygghet i anställning för personer som har en doku­menterad
            nedsatt arbetsförmåga som omfattar tid efter det att personen
            fyllt 65 år. För att beslut ska kunna fattas ska personen ha en
            pågående anställning med lönebidrag för anställning eller lönebidrag
            för trygghet i anställning. Vi anser att möjligheten till lönebidrag
            även ska införas för nya anställningar, inte enbart för befintliga
            anställ­ningar. Arbetsförmedlingen ska således kunna fatta beslut
            efter att personen fyllt 65 år, även om personen inte har haft
            stöd från Arbetsförmedlingen sedan tidigare. Beslutet ska kunna
            fattas längst till och med utgången av den månaden personen fyller
            68 år.
          </p>
          <head xml:id="i-RWAPab4VQSATvtBnX6oSzc" type="h2">
            Lönebidragstaket
          </head>
          <p xml:id="i-5Ac6yRjkEwCKbw6DKKPP6B">
            Regeringen bör utreda kostnaden och möjligheten till att koppla
            lönebidragstaket till det index som följer den allmänna löneutvecklingen.
            Personer med lönebidrag ska inte halka efter i löneutvecklingen
            jämfört med sina arbetskollegor.
          </p>
          <head xml:id="i-VMywvhWzoUjVonyRjYf3j4" type="h2">
            Synliggör parametern funktionsnedsättning
          </head>
          <p xml:id="i-WUztf4DLsWq9X2LMTNVpBc">
            Regeringen bör ge de för ärendet aktuella myndigheterna i uppdrag
            att lägga till parametern funktionsnedsättning i de stora befolkningsundersökningarna.
            I redan existerande insamlingar av data, som kartlägger bland
            annat kön, ålder, utländsk härkomst, vore det lämpligt att tillföra
            funktionsnedsättning som parameter. Det skulle exempelvis vara
            informativt i SCB:s arbetskraftsundersökningar. Datainsamlings­metoden
            bör i och med detta anpassas efter målgruppen.
          </p>
          <head xml:id="i-PJFST1de1K49T3g7GRDDtj" type="h2">
            Arbetshjälpmedel
          </head>
          <p xml:id="i-SoaUYKyetvMDt3fU28yb3Y">
            Tillgång till välfungerande arbetshjälpmedel är för många med
            en funktionsnedsättning en förutsättning för att behålla ett fotfäste
            på arbetsmarknaden. Vi har uppmärksammats på brister i tillgången
            till arbetshjälpmedel. Ett ökat antal människor nekas arbetshjälp­medel
            och det har funnits fall där Försäkringskassan nekat sökande arbetshjälpmedel
            om dessa hjälpmedel är av en sådan karaktär att de behövs även
            på fritiden. Förord­ningen (1991:1046) om bidrag till arbetshjälpmedel
            behöver förändras och förtydligas för att säkerställa att personer
            med behov av arbetshjälpmedel erhåller det. Regeringen bör också
            utreda förutsättningarna för att ge Arbetsförmedlingen det fulla
            ansvaret för allt arbetsinriktat stöd, inklusive arbetshjälpmedel.
            Dagens uppdelning mellan Arbets­förmedlingen och Försäkringskassan
            är inte optimal utifrån de sökandes perspektiv.
          </p>
          <head xml:id="i-WeJfo9TB3RG6x2dLQsJz64" type="h2">
            Flexjobb
          </head>
          <p xml:id="i-KgbJLbSVHvdruJnPAs7cW3">
            Ett vanligt reguljärt jobb är inte alltid ett alternativ för
            den som inte kan arbeta fullt ut. Denna grupp kan behöva en viss
            flexibilitet. Ett förslag är att se över möjligheten att införa
            någon form av flexjobb, som är en anställningsform för den som
            har väsentligt och permanent nedsatt arbetsförmåga på grund av
            funktionsnedsättning eller sjukdom. Den som har nedsatt arbetsförmåga
            kan med ett flexjobb arbeta 100 procent av sin individuella förmåga
            och få 100 procent av lönen. Arbetsgivaren betalar endast för
            den tid som flexjobbaren kan arbeta och staten tillskjuter pengar
            för resterande del av lönen, så att arbetsgivaren inte ska behöva
            betala för mer tid än vad flexjobbaren kan bidra med. Flexjobb
            har funnits i Danmark sedan 1998 och har där fungerat mycket väl.
            Tanken med flexjobben är att ge ökade möjligheter att komma in
            på arbetsmarknaden genom att kunna arbeta efter sin individuella
            förmåga utan att det ska drabba arbets­givaren. Regeringen bör
            se över möjligheterna att införa någon form av flexjobb i Sverige.
          </p>
          <head xml:id="i-LjMQAvgoNjxxUoeC6vB7TB" type="h2">
            Samhall AB
          </head>
          <p xml:id="i-WvTrEDb28rhw1HXmot6PkN">
            Samhall AB ska, som en del av den svenska arbetsmarknadspolitiken,
            producera efterfrågade varor och tjänster, och genom detta skapa
            meningsfulla och utvecklande arbeten åt personer med funktionsnedsättning
            som påverkar arbetsförmågan.
          </p>
          <p xml:id="i-DuEQg6Aonb591Rq48Gn4g6">
            Sverigedemokraterna står till fullo bakom riksdagens tillkännagivande
            2021/22:AU4 om att tillsätta en extern utredning om Samhall, men
            vill även lyfta fram nedanstående:
          </p>
          <head xml:id="i-5w76UpLbWVo1YGs1EvAZYp" type="h3">
            Prioriterade grupper
          </head>
          <p xml:id="i-LLs5xrC5JASyXeqKDdVzWz">
            Enligt ägaranvisningen ska minst 40 procent av de som anvisas
            till skyddat arbete i Samhall tillhöra någon av de prioriterade
            grupper vars funktionsnedsättning innebär särskilt stora svårigheter
            att komma in på arbetsmarknaden. Prioriterade grupper omfattar
            personer med psykisk funktionsnedsättning, personer med generellt
            nedsatt inlärningsförmåga, personer med specifik kognitiv funktionsnedsättning
            i kombination med hörselskada, synnedsättning eller psykisk funktionsnedsättning,
            samt personer med mer än en funktionsnedsättning som tillsammans
            medför omfattande nedsättning av arbetsförmågan. Samhall ska stödja
            de som på grund av funktionsnedsättning står allra längst från
            den reguljära arbetsmarknaden. Ägaranvisningen bör i enlighet
            med detta ändras från 40 procent till 80 procent. Därmed finns
            utrymme för även andra riktade uppdrag, men huvuddelen av verksamheten
            riktas till de med allra störst behov.
          </p>
          <head xml:id="i-RbTZ5zY6xYZFy6f1yZNPgi" type="h3">
            Granskning av Arbetsförmedlingens arbetsprocess
          </head>
          <p xml:id="i-59xpFMP74XUX55JVcrvvkn">
            2019 riktade riksdagen ett tillkännagivande till regeringen om
            att Samhall bör återgå till sitt grunduppdrag och skapa arbete
            åt personer med fysiska och intellektuella funktions­nedsättningar.
            Bakgrunden till riksdagens tillkännagivande var att det uppdagats
            att över hälften av deltagarna på Samhall var utrikes födda, något
            som också Statskontoret konstaterade i rapporten En analys av
            processen och förutsättningarna för anställningar hos Samhall
            AB. Språkförbistring ska inte ses eller behandlas som en funktionsned­sättning
            och språksvaga personer ska under inga omständigheter placeras
            på Samhall. Dels tar det resurser från de personer som faktiskt
            behöver Samhalls stöd och dels är det ogynnsamt för de personer
            som med rätt insatser istället skulle kunna komma ut på den reguljära
            arbetsmarknaden.
          </p>
          <p xml:id="i-PFhwnhAZGbJx2J3ZVnGiP9">
            Regeringen har gett Arbetsförmedlingen fyra uppdrag kopplat till
            riksdagens till­kännagivande. Arbetsförmedlingen ska analysera
            processen och tillämpningen avseende förekomsten av funktionsnedsättning
            som medför nedsatt arbetsförmåga samt rutinerna för kodningen,
            utreda hur insatser för personer med funktionsnedsättning som
            medför nedsatt arbetsförmåga kan användas, anpassas eller kompletteras
            för att möta de dubbla behov som finns för dem med ett annat modersmål
            än svenska, följa upp anvisningarna till skyddat arbete hos Samhall
            och identifiera och genomföra arbetssätt och sam­verkansformer
            som gör att insatsen används för den avsedda målgruppen, samt
            se över definitionen och målnivån för prioriterade grupper så
            att de motsvarar och stödjer anvisningar av dem i målgruppen för
            Samhall som har störst behov av stöd från arbets­marknadspolitiken.
            Uppdragens karaktär tyder på en allvarlig bakomliggande proble­matik
            i Arbetsförmedlingens arbetsprocess och vi anser att den bäst
            utreds av en annan myndighet, exempelvis Statskontoret, än den
            myndighet som är nära inblandad i problematiken.
          </p>
          <head xml:id="i-N5gDey9A9ikUm4ygJHzUYD" type="h3">
            Effekten av Samhalls vinstkrav
          </head>
          <p xml:id="i-yX5ewF6eHQ5jRsThd8VbZ">
            Det finns indikationer på att de som behöver Samhall som mest
            inte får eller kan arbeta där längre på grund av ökade krav på
            viss arbetskapacitet. Vi befarar att affärs­aspekterna har blivit
            mer styrande för vilka personer Samhall tar in, än de arbets­sökandes
            behov. Effekten av detta är att de som verkligen står längst från
            arbets­marknaden inte längre får plats på Samhall, då deras arbetsförmåga
            inte är tillräcklig. De som fick arbete på Samhall för tjugo år
            sedan har idag svårt att få en anställning på Samhall. Samhall
            har krav från staten om att vara affärsmässiga, och erbjuda riktiga
            jobb som efterfrågas av marknaden. Företaget måste också gå med
            vinst, där kravet från staten är att man ska gå fem procent plus
            på det stödet man får. Kravet på försäljnings­tillväxt kan ha
            bidragit till att bolagets möjlighet att ta emot medarbetare med
            vissa typer av funktionsnedsättningar minskat. Regeringen bör
            tillsätta en utredning som klargör vad kravet på försäljningstillväxt
            och vinstkravet innebär för valet av vilka som anvisas till Samhall.
            Om utredningen fastställer att dessa två aspekter leder till att
            vissa personer inte kan beredas plats på Samhall, bör utredningen
            även föreslå ändringar i dessa krav, så att Samhall åter kan ta
            emot de som är i störst behov av detta stöd.
          </p>
          <head xml:id="i-3qfzQthwioBdb1WVycdUMF" type="h3">
            Merkostnadsersättningen
          </head>
          <p xml:id="i-8zPemasGC5AgnbqGu6JXJx">
            Vi anser att dagens ersättningsmodell försvårar uppföljning och
            kvalitetsgranskning av de insatser som ges till personer som anvisas
            till Samhall. För att komma till rätta med detta anser vi att
            det stöd Samhall erhåller ska redovisas på individnivå, på samma
            sätt som gäller när privata företag anställer personer med funktionsnedsättning
            som medför nedsatt arbetsförmåga. Utan uppföljning av stöden på
            individnivå går det inte att utvärdera stödet på ett korrekt sätt.
          </p>
        </div>
        <div xml:id="i-XBcCoVdeZdfGTAUjBw6Vhc" type="signatureBlock">
          <list xml:id="i-5xR28ffGB1wDp2pjjUJD2y">
            <item xml:id="i-LpqPqUhwobav3fi6KtDRvQ" type="signature">
              Magnus Persson (SD)
            </item>
            <item xml:id="i-53qpenweCta4eDhvzLQNSz" type="signature">
              Ann-Christine From Utterstedt (SD)
            </item>
            <item xml:id="i-A99AnD9U8uYZj2ZKzX8AX" type="signature">
              Ludvig Aspling (SD)
            </item>
          </list>
        </div>
        <div xml:id="i-HaWk877sD3ydD6taShMVtw" type="motNotes">
          <noteGrp xml:id="i-WJ6S7zwB5YoKvCN6Apdkdp">
            <note xml:id="i-WRWSb2fiafNfeH9eLeFwhe">
              [1] SCB, Situationen på arbetsmarknaden för personer med funktionsnedsättning
              2020. Information om utbildning och arbetsmarknad (IAM) 2021:2.
            </note>
            <note xml:id="i-3Nwv6n2rMAW7CbYf3Vq7RT">
              [2] https://arbetsformedlingen.se/download/18.3e623d4f16735f3976eaf9/aterrapport-oversyn-av-termen-nedsatt-arbetsformaga.pdf.
            </note>
          </noteGrp>
        </div>
      </div>
    </body>
  </text>
</TEI>
