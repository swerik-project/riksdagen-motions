<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00495">
  <teiHeader>
    <fileDesc>
      <titleStmt>
        <title>Vård för människor med myalgisk encefalomyelit (chronic fatigue syndrome)</title>
        <author corresp="i-du5LHNwBWrCH1am94GCk1">av Eva Olofsson (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård för människor med myalgisk encefalomyelit (chronic fatigue syndrome)</title>
          <idno type="rdwebb">GZ02So495</idno>
          <rs type="number">So495</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So495/text</ref>
          <ref type="dokument_url_html">http://data.riksdagen.se/dokument/GZ02So495</ref>
          <ref type="dokumentstatus_url_xml">http://data.riksdagen.se/dokumentstatus/GZ02So495</ref>
          <ref type="doc">http://data.riksdagen.se/fil/F13B45CD-FCB5-49B1-BEC5-CFC875103E3E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7njuK4UKyDpNUYafojWkmD" type="signed"/>
        <correspContext corresp="i-7njuK4UKyDpNUYafojWkmD">
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="numbering" xml:id="i-V7uyHQzQXPoEJizkpTJ2X1">
          <date when="2011-10-10"/>
        </correspAction>
        <correspAction type="submission" xml:id="i-NqiEsTLwqRJKqqddFxjjSS">
          <date when="2011-10-05"/>
        </correspAction>
        <correspAction type="transfer" xml:id="i-MRvyzHZGgvfEQ2ajzZh92Y">
          <date when="2011-10-04"/>
        </correspAction>
        <correspAction type="assigned" xml:id="i-JB3r9B7Pi6s7kwYR25TYNJ"/>
        <correspContext corresp="i-JB3r9B7Pi6s7kwYR25TYNJ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VnZpA2j1RQyCSGkLdxsL2k">
            Förslag till riksdagsbeslut
          </head>
          <p xml:id="i-WFNMkYMRtzTBwXbvzmKQRH">
            Riksdagen tillkännager för regeringen som sin mening vad som
            anförs i motionen om att Socialstyrelsen bör få i uppdrag att
            kartlägga hur situationen ser ut för människor som har drabbats
            av sjukdomen myalgisk encefalomyelit (chronic fatigue syndrome)
            och lämna förslag till förbättringar inom hälso- och sjukvården.
          </p>
        </div>
        <div type="motContent">
          <head type="h1" xml:id="i-EuK7MkBmMfUiJVnkqEjuB9">
            Bakgrund
          </head>
          <p xml:id="i-MbkBKP5zuiupQKU9Mpsmqe">
            Myalgisk encefalomyelit (chronic fatigue syndrome, ME) är en
            kronisk neurologisk sjukdom. I Sverige kallas ME även för kroniskt
            trötthetssyndrom, efter engelskans chronic fatigue syndrome .
            Denna benämning anses av experterna vara ett missvisande namn
            som enbart lyfter fram symtomet trötthet i en annars mycket komplex
            symtombild. Detta namn skapar även en onödig sammanblandning med
            andra tillstånd, såsom utmattningssyndrom, psykiska besvär eller
            sömnstörningar.
          </p>
          <p xml:id="i-UGCqPE5bA7N7GvXgMaGLjB">
            Forskare världen över är numera eniga om att ME är en neuroimmun
            sjukdom som skapar dysfunktioner i nervsystemet, endokrina system
            och immunsystemet. Syndromet drabbar oftast kvinnor, men även
            män och barn. Alla sociala skikt är berörda och experterna räknar
            med en prevalens på cirka 0,4 procent av befolkningen, vilket
            för Sveriges del innebär att ungefär 40 000 personer har sjukdomen.
            Motsvarande siffra i USA är en miljon människor. Syndromet, som
            i korthet kan beskrivas som en extrem fysisk och mental utmattning,
            påverkar människans både fysiska och kognitiva förmågor.
          </p>
          <p xml:id="i-PQe8DSRxXemXzN7vtYM9f6">
            Insjuknandet i ME sker oftast plötsligt och i samband med en
            svår infektion, men en del patienter insjuknar mer gradvis. Huvudsymtomen
            beskrivs som en ständig influensaliknande fysisk och mental trötthets-
            eller utmattningskänsla som försämras vid ansträngning och ger
            en betydande nedsättning av patientens tidigare fysiska och mentala
            kapacitet. Andra vanliga symtom är muskel- och/eller ledvärk,
            sömnsvårigheter, minnes- och koncentrationssvårigheter, svårigheter
            att bearbeta information, matsmältningsbesvär, urinträngningar,
            hjärtklappning, onormalt skiftande kroppstemperatur, viktförändring
            med flera. Symtomen blir svårare under stress och kan variera
            mellan patienter och över tid.
          </p>
          <p xml:id="i-8fton1oPyWRgLbmrXGJbFQ">
            Sjukdomen är vanligen kroniskt funktionsnedsättande, även om
            graden av nedsättning varierar. Många tvingas därför ge upp arbete
            eller studier och har svårt att klara vardagliga aktiviteter.
            Även små aktiviteter kan leda till kraftig försämring, vilken
            uppträder direkt efter aktiviteten eller dagen därpå, och sedan
            sitter i under ett eller flera dygn. Exempelvis kan en promenad
            ena dagen leda till sängläge resten av veckan. En del riktigt
            svårt drabbade är sängbundna och klarar inga ljus-, ljud- eller
            informationsintryck. Eftersom internationell ME-forskning ännu
            inte fått genomslag i den svenska hälso- och sjukvården och många
            fördomar ännu finns om dessa kroniskt utmattade personer, anses
            majoriteten av ME-patienterna ännu inte ha fått korrekt diagnos.
          </p>
          <p xml:id="i-75NYTF7KPK4z5PQR5CtXmM">
            Symtombilden avfärdas ofta av vården som diffus eller som tecken
            på att patienten har psykosomatiska eller psykiatriska besvär.
            Detta leder oftast till att patienten får fel behandling eller
            ingen behandling alls. Även de få som på senare tid har diagnostiserats,
            har ofta gått utan diagnos i flera år. Det finns ingen bot mot
            ME, men en hel del lindrande behandlingar. Spontant tillfrisknar
            färre än tio procent helt, men många kan bli bättre.
          </p>
          <p xml:id="i-EwJA6FAs6x1ABCT8MsEkDG">
            Det finns ingen enkel förklaring till att ME kan uppstå och det
            finns heller ingen enskild behandling som ger ett tillfrisknande.
            Men riktade insatser för identifierade dysfunktioner inom de olika
            kroppsliga systemen kan däremot ge påtagliga förbättringar.
          </p>
          <p xml:id="i-FETsMKXzeTMqNA5fUstqXF">
            Personer som lider av ME eller kroniskt trötthetssyndrom har
            i årtionden fått kämpa med läkare, arbetsgivare och närstående
            som tror att deras svåra funktionsnedsättande symtom är inbillade.
            Men i takt med att forskarna upptäcker olika störningar i de drabbades
            nerv-, hormon- och immunsystem, börjar omvärlden ta syndromet
            på allvar. I dag finns specialiserad kunskap endast på två ställen,
            en nyöppnad enhet i Stockholm och Gottfriedmottagningen i Mölndal.
            Men många som har drabbats av ME far mycket illa av att bollas
            fram och tillbaka i sjukvårdsapparaten, bli felbehandlade och
            inte tagna på allvar. Andra har fått leta specialister utanför
            Sveriges gränser.
          </p>
          <p xml:id="i-CfiBgZVx1agR9RcibQRJ5w">
            Det är inte rimligt att den svenska hälso- och sjukvården skall
            fungera så illa för de ca 40 000 barn, kvinnor och män som insjuknat
            i ME. Socialstyrelsen bör få i uppdrag att kartlägga hur situationen
            ser ut för dem och komma med förslag om vilka förbättringar som
            behövs. Detta bör riksdagen tillkännage regeringen som sin mening.
          </p>
        </div>
        <div type="motSignatures">
          <list>
            <item xml:id="i-HeRddH4MHgdcfmtnktmrcD" who="i-du5LHNwBWrCH1am94GCk1">
              Eva Olofsson (V)
            </item>
          </list>
        </div>
      </div>
    </body>
  </text>
</TEI>
