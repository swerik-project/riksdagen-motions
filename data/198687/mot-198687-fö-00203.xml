<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00203">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_203/mot_198687_fö_203-001.pdf"/>
      <div xml:id="i-YL6DpdCdAzW1n1M7gws9Hv" type="motHeader">
        <div xml:id="i-MbBFLMdy3LqgawhxaV1Wja" type="motTitle"/>
        <div xml:id="i-QMaxi5mzfS4nSHCqutvvnM" type="motSubmissionInfo"/>
      </div>
      <div xml:id="i-514aVajAbuq4pyDX4YVjCd" type="motBody">
        <div xml:id="i-ALfd1BwnFWvkEuRtHVmyrJ">
          <p xml:id="i-KMx7jqRdHiuchnugGrFqqR">
            Motion till riksdagen 1986/87:Fö203
          </p>
          <p xml:id="i-GgRasF96FEPApiowYZkBDM">
            Gunnar Hökmark m. fl. (m)
          </p>
          <p xml:id="i-Lge82McvYV3gNF5rUrFSiN">
            Försvaret av Storstockholmsområdet
          </p>
          <p xml:id="i-SKBCfJWjHPB78m7xCZj1rV">
            Försvaret av Storstockholm är en riksangelägenhet. Landets regering
            och riksdag samt totalförsvarets centrala ledningsorgan finns
            under normala fredsförhållanden i huvudstaden. Försvaret av befolkningssvaga
            regioner i Norrland och på Gotland är direkt beroende av i tid
            fungerande avtrans- porter av personal och förband från Storstockholm.
            Tillgång till kommuni- kationsleder och knutpunkter såsom hamnar,
            flygplatser, vägar, inloppsle- der genom skärgården m. m. är avgörande
            för en angripares möjligheter att genomföra ett invasionsföretag
            mot Storstockholmsområdet. Förbindelser- na över Mälaren ökar
            områdets betydelse, liksom dess kapacitet i övrigt att ta emot
            luftburna och över havet transporterade invasionsstyrkor. Om ett
            angrepp i någon form riktas mot Storstockholm och får framgång,
            kan det innebära att försvarsansträngningarna både i östra Mellansverige
            och i andra delar av landet lider allvarliga avbräck. Dessutom
            har Stock- holm som landets huvudstad ett betydande symbolvärde.
            En förlust av Stockholm innebär en allvarlig försvagning av vår
            psykologiska motstånds- kraft. Det är därför viktigt att styrkan
            i och utformningen av Storstockholms försvar ses ur ett rikstäckande
            perspektiv.
          </p>
          <p xml:id="i-YZnmtHEMPd88RBSfNqobYb">
            Olika slag av hot mot Storstockholmsområdet
          </p>
          <p xml:id="i-N7bJBkq1VM8imfFLifprLX">
            Genom utvecklingen under de senaste årtiondena — politiskt, strategiskt,
            tekniskt och militärt — har den tidigare skarpa gränsen mellan
            fred och krig blivit oklar. Redan under normalt fredstillstånd
            förekommer aggressiva aktiviteter, t.ex. undervattensverksamhet
            inom våra territorialvatten, underrättelseverksamhet med ett ogenerat
            utnyttjande av vårt öppna sam- hälles möjligheter till insyn,
            subversiv verksamhet i form av stölder av va- pen och ammunition
            ur militära förråd, kartläggning av civila och militära nyckelpersoner
            m. m. Större militära utländska övningar samt de livliga kommunikationerna
            till lands med tunga lastfordon, med fartyg till sjöss samt med
            flygplan mellan Sverige och omvärlden kan utnyttjas för att i
            ett spänt läge öka överraskningsmomentet i ett militärt angrepp
            mot oss. Även om den direkta krigsrisken i Europa inte har ökat
            påtagligt, är dock sannolikheten numera större för att ett angrepp
            mot oss kommer överraskande. Bakgrunden härtill är det skandinaviska
            områdets ökade strategiska betydelse och supermak- ternas större
            intresse för denna del av Europa. Den tekniska och militära
          </p>
          <pb facs="riksdagen-motions-pdf/data/198687/mot_198687_fö_203/mot_198687_fö_203-002.pdf"/>
          <p xml:id="i-5nfv1LWA5S8Mckr7B5wwvS">
            utvecklingen har ökat möjligheterna att genomföra överraskande
            angrepp. Militärt angrepp mot Storstockholm kan genomföras med
            alla typer av stridsmedel. För att innesluta Stockholm krävs betydande
            tillgångar på markstridskrafter som via havet och luften tillförts
            området. Detta kan ske först efter relativt omfattande operationer
            som kan ta lång tid. Men det krävs inga stora insatser av små,
            lätt rörliga specialförband för att tidigt skapa störningar och
            förseningar vid t. ex. mobilisering eller andra bered- skapshöjande
            åtgärder. Våra egna försvarsansträngningar måste således kunna
            variera över ti- den och innebära ett flexibelt handlande för
            olika lägen och hot. Innan ett militärt angrepp sätts in mot vårt
            land måste vi räkna med att en angripare avdelar sabotagegrupper
            och diversionsförband för att störa och bekämpa oss i det mycket
            svåra och känsliga skede då beredskapshöjningar och mobiliseringar
            skall beslutas och genomföras. Psykologisk krigföring med olika
            medel är en del av detta skede. En kraftsamling av sådana åtgär-
            der mot den högsta, centrala civila och militära ledningen samt
            ledningen av mobilisering och flygstridskrafter, kan ge god utdelning
            för en angripare. För att kunna åstadkomma det bästa skydd som
            är möjligt före bered- skapshöjningar i vårt öppna och fria samhälle,
            krävs tillgång till egna mili- tära specialförband samt en i fred
            övad samverkan mellan dessa samt polis, tull och hemvärn. Dessutom
            måste den generella beredskapsnivån ligga högre än som hittills
            ansetts nödvändigt. En förutsättning för att vi skall kunna avvärja
            en invasion är att försvars- makten disponerar de resurser som
            tillförs vid allmän mobilisering samt att den understöds av ett
            samlat totalförsvar i övrigt. En angripare strävar efter att genomföra
            anfallsoperationen så snabbt och säkert som möjligt och med små
            förluster av personal och materiel. Med god kännedom om strukturen
            på vår försvarsmakt har sannolikheten ökat för att han försöker
            angripa oss innan vi hunnit genomföra omfattande mobiliserings-
            eller andra beredskapshöjande åtgärder. Oavsett hur ett sådant
            anfall genomförs krävs att vi kan åstadkomma en snabb och säker
            mobilisering. För försvaret av Norrland och Gotland är det av
            vital betydelse att mobilisering och avtransport av förband, resurser
            och värnpliktiga till dessa delar av landet kan ske. Möjligheterna
            för värnpliktig personal från Storstockholmsområdet att ta sig
            fram till sina mobiliserings- platser är av stor betydelse både
            för försvaret av östra Mellansverige och för andra delar av landet.
            Förmågan att snabbt och säkert kunna mobilisera förband och resurser
            i Storstockholmsområdet samt att kunna avtransportera dessa jämte
            perso- nal till mobilisering i andra delar av landet måste säkerställas.
            Ett svagt försvar av Storstockholm — såväl skärgårdsområdet och
            inlop- pen till hamnar som kringliggande flygfält — innebär att
            ett direkt anfall mot Storstockholm kan bli lockande för en angripare.
            Försvaret av Storstockholm måste tidigt säkerställa att en angripare
            inte snabbt får in överlägsna styrkor vid ett direkt anfall mot
            huvudstaden. Det- ta måste gälla även i en situation där angreppet
            sätts in före det att vi mobiliserat och utgångsgrupperat. Ett
            snabbt verkande inlopps- och flyg- fältsförsvar måste finnas redan
            i fredstid.
          </p>
          <p xml:id="i-7TD5zuH7F4N1efGRKG7hNm">
            Mot. 1986/87 Fö203
          </p>
          <pb facs="riksdagen-motions-pdf/data/198687/mot_198687_fö_203/mot_198687_fö_203-003.pdf"/>
          <p xml:id="i-NuNJBhhgRSSnnsnaHCds1z">
            Försvaret av våra skärgårdar med inseglingslederna till Stockholmsom-
            rådet måste ha hög beredskap redan i fred och stor uthållighet
            mot olika former av hot, t. ex. sabotage, flygbekämpning samt
            amfibieförband som förs in med helikoptrar, landstignings- eller
            undervattensfarkoster. Ett sådant försvar måste därför innehålla
            kvalificerade och väl skyddade artilleri-, robot- och minförband
            för försvar av viktiga positioner samt am- fibieförband lämpade
            för rörlig skärgårdsstrid. Dessa förband bör redan i fredstid
            kunna hindra att främmande undervattensfarkoster illegalt tränger
            in i våra skärgårds- och basområden. Försvaret av flygfälten i
            Storstockholmsområdet måste på liknande sätt säkras genom lokalförsvarsförband
            och luftvärn med hög beredskap och bra skydd samt genom förband
            lämpade för rörlig markstrid.
          </p>
          <p xml:id="i-9oF11DFc4iGS5n9enxjcCd">
            Förbättringar av Storstockholms försvar
          </p>
          <p xml:id="i-Tm8a5kCmZupny4HXVesVUB">
            Storstockholms försvar måste således kunna möta olika slag av
            aktuella hot. Det är dessutom självklart att viktiga totalförsvarsfunktioner
            i fred planeras så att de kan fullgöras i krig. Detta gäller inte
            minst inom sjukvården. Det är mot denna bakgrund beklagligt att
            landstinget i Stockholms län beslutat att lägga neurokirurgen
            på Södersjukhuset. Med den sårbarhet som utsatta trafikleder genom
            Stor- stockholm innebär, kan detta leda till att en viktig sjukhusfunktion
            inte kan vara tillgänglig för den södra länsdelen i händelse av
            krig. Beslutet bör på regeringens initiativ omprövas inom ramen
            för landstingets ansvar för sjuk- vården i krig. Det faktum att
            det har blivit svårare än tidigare att idag klart definiera ett
            hot och på grundval härav fatta korrekta beslut i rätt tid om
            beredskapshöj- ningar gör det viktigt att vi ständigt har en sådan
            grundnivå ifråga om civila och militära resurser att vi kan handskas
            med och klara av ett mångfasette- rat och svårtydbart hot samt
            att beredskapen är tillräcklig att därutöver snabbt kunna öka
            resurserna. På kort sikt bör främst brister inom följande områden
            snarast rättas till. Skyddet mot diversionsförband och sabotagegrupper
            måste byggas på en förbättrad fast undervattensbevakning, ökad
            utbildning av polisen och hemvärnet, förändrade rutiner för dessas
            samverkan med det övriga total- försvaret samt organiserandet
            av särskilda militära enheter ingående i ett ständigt tillgängligt
            förband för rörlig markstrid om minst förstärkt batal- jons styrka.
            Försvar av mobilisering och avtransport bör grundas på snabbmobilisera-
            de förband som har sina förråd m. m. i centrala Stockholm i anslutning
            till samlingsplatser för avtransport av inryckande till mobiliseringsplatser
            i Norrland och på Gotland. Dessa förband bör dessutom vara dimensionera-
            de för att kunna skydda förbindelserna över Mälaren. Försvaret
            av skärgården med inseglingslederna till Stockholm måste inne-
            hålla kvalificerade och välskyddade artilleri-, robot- och minförband
            för försvar av viktiga positioner och områden samt amfibieförband
            för rörlig skärgårdsstrid. Dessa förband bör redan i fredstid
            kunna hindra att främ- mande undervattensfarkoster tränger in
            i våra skärgårdar och basområden.
          </p>
          <p xml:id="i-S2LBxnSDctqkQ9gKqEcHT9">
            Mot. 1986/87 Fö203
          </p>
          <pb facs="riksdagen-motions-pdf/data/198687/mot_198687_fö_203/mot_198687_fö_203-004.pdf"/>
          <p xml:id="i-Lh4NrUCfTePAwqhpEeYc6a">
            Luftförsvaret av Storstockholm — särskilt i samband med mobilisering
            — måste främst bygga på jaktflyg. Möjligheterna att basera jaktflyg
            i Stor- stockholmsområdet har under senare år minskat på ett oroväckande
            sätt. Det är nödvändigt att snarast kompensera denna allvarliga
            lucka i försvaret genom att under skymnings- och krislägen liksom
            andra mobiliseringsske- den kunna avdela och gruppera en större
            del av våra samlade resurser av jaktflyg och basförband till försvaret
            av Storstockholmsområdet. Övningar, speciellt inriktade på försvaret
            av Storstockholmsområdet bör genomföras regelbundet med alla härav
            berörda förband, myndigheter m.m. För att tillgodose behoven på
            längre sikt bör Överbefälhavaren ges i upp- drag att särskilt
            studera och inkomma med förslag rörande försvaret av Storstockholmsområdet,
            bl. a. mot bakgrund av att angrepp mot oss kan inledas innan mobilisering
            eller andra beredskapshöjande åtgärder beord- rats.
          </p>
          <p xml:id="i-UHDMNweqQyzLGbVGwcqsRN">
            Hemställan
          </p>
          <p xml:id="i-YYDzGp6XjPekRjPJSb7YuK">
            Med åberopande av vad i motionen anförts hemställs 1. attriksdagen
            som sin mening ger regeringen till känna vad som i motionen anförts
            om neurokirurgen på Södersjukhuset, 2. att riksdagen som sin mening
            ger regeringen till känna de i motionen angivna riktlinjerna för
            att förstärka försvaret av Stor- stockholmsområdet samt för att
            betydligt höja beredskapen i fred för härav berörda militära och
            civila enheter. 3. att riksdagen som sin mening ger regeringen
            till känna vad som i motionen anförts om att särskilda studier
            av behovet på längre sikt av resurser och beredskap för försvaret
            av Storstockholmsområdet i vid bemärkelse bör göras.
          </p>
          <p xml:id="i-ARpjJxtspdKajhHuAK9Muv" type="date">
            Stockholm den 22 januari 1987
          </p>
          <div xml:id="i-43q4Cng2WzMUFjxYx8B7ew" type="signatureBlock">
            <p who="i-Ay6zrjzeNnZpMAPRBGZ8tC" type="signature">
              Gunnar Hökmark (m)
            </p>
          </div>
          <p xml:id="i-3jiAuJc9YfC2qqFCuybuRP">
            Allan Ekström (m) Margaretha af Ugglas (m) Görel Bohlin (m) Blenda
            Littmarck (m) Alf Wennerfors (m) Birgitta Rydle (m) Ingela Gardner
            (m) Göran Ericsson (m) Jan Sandberg (m) Jerry Martinger (m) Knut
            Billing (m) Gunnel Liljegren (m)
          </p>
          <p xml:id="i-CkfsGPT1q5vBfCX239PzeL">
            Svenskt Tryck Stockholm 1987
          </p>
          <p xml:id="i-Gh8nvwkgQSU35kuZ25ZjR4">
            Mot. 1986/87 Fö203
          </p>
        </div>
      </div>
    </body>
  </text>
</TEI>
