<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01243">
  <teiHeader>
    <fileDesc>
      <titleStmt>
        <title>Grundskolan och gymnasieskolan</title>
        <author>Kerstin Göthberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundskolan och gymnasieskolan</title>
          <idno type="rdwebb">G7021243</idno>
          <rs type="number">1243</rs>
          <ref type="dokument_url_text">http://data.riksdagen.se/dokument/G7021243/text</ref>
          <ref type="dokument_url_html">http://data.riksdagen.se/dokument/G7021243</ref>
          <ref type="dokumentstatus_url_xml">http://data.riksdagen.se/dokumentstatus/G7021243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GOTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DWeXh4zHCbqRVgtH4QLZC3</idno>
            <name>LARZ JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-HdpJ4V35CyWFwAVSVqqmzN</idno>
            <name>INGER JOSEFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVCXfw1YgSNtfc8szARmnb</idno>
            <name>JAN HYTTRING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RCTjiWPTWsdbhU76ZmcCUr</idno>
            <name>RUNE BACKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BpXx7nwLpg9Po4oYTZPzUj</idno>
            <name>SIVERT CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JNi6k1Rkt7yJn6L5zxJTYA" type="signed"/>
        <correspContext corresp="i-JNi6k1Rkt7yJn6L5zxJTYA">
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-DWeXh4zHCbqRVgtH4QLZC3"/>
          <note type="signatory" corresp="i-HdpJ4V35CyWFwAVSVqqmzN"/>
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-SJZr3KVaqohjfckH9Qag36"/>
          <note type="signatory" corresp="i-CVCXfw1YgSNtfc8szARmnb"/>
          <note type="signatory" corresp="i-RCTjiWPTWsdbhU76ZmcCUr"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-BpXx7nwLpg9Po4oYTZPzUj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1243/mot_198384__1243-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:1243
          </p>
          <p>
            Kerstin Göthberg m. fl. Grundskolan och gymnasieskolan
          </p>
          <p>
            Reformerna inom skolväsendet har under de senaste åren inneburit
            en långtgående decentralisering av besluten om undervisningens
            organisation och användningen av anvisade resurser. Genom besluten
            i Lgr 80 har skolstyrelsen fått ansvaret att utforma tillvalskurserna
            på högstadiet. Timplanerna är konstruerade som stadietimplaner
            som inte binder ämnesfördelningen till bestämda årskurser. Lokalt
            på skolorna beslutar skolledningen om lektionernas fördelning
            på årskurser liksom utformningen av temastudier och om organisation
            i arbetsenheter. De senare bör kunna utvecklas till en liten skola
            inom den stora skolans ram. En betydande del av det som tidigare
            reglerades genom riktlinjer och anvisningar i läroplanen har överlämnats
            till den lokala skolan att själv utforma i en arbetsplan. Skyldigheten
            att utforma en arbetsplan är uttryck för den lokala skolans ansvar.
            Även inom gymnasieskolan har genomförts en friare resursanvändning
            i riktning mot vad som gäller i grundskolan. Detta innebär en
            betydande lokal frihet — såväl för skolledningen som för skolstyrelsen
            — i användningen av olika resurser. Skolans arbete kan därigenom
            inriktas på det sätt man lokalt finner bäst för att kunna lösa
            skolans uppgifter. De tidigare strikt centralt styrda besluten
            om fortbildning och vidareutbildning handläggs nu på lokal nivå.
            Statens bidrag till personalutbildning liksom till utvecklingsarbetet
            inom skolan och den kommunala vuxenutbildningen har samlats i
            en resurs för lokal skolutveckling som inom vida gränser disponeras
            fritt av skolstyrelserna. Betydelsen av det lokala engagemanget
            har ytterligare betonats genom regel om samråd mellan rektor och
            företrädare för elever och föräldrar. Decentraliseringen inom
            skolområdet har således blivit alltmer omfattande under de senaste
            åren. Skolöverstyrelsens arbete inriktas numera mot övergripande
            ekonomiska frågor, långsiktig planering, uppföljning och utvärdering
            av reformverksamheten. De årliga besluten om gymnasieskolans dimensionering
            inom olika kommuner har decentraliserats från skolöverstyrelsen
            till länsskolnämnderna. Den decentralisering som har genomförts
            innebär att skolstyrelser och skolledningar disponerar betydande
            resurser som de kan inrikta mot målen för skolans arbete. Därmed
            har de också övertagit ett betydande ansvar för att identifiera
            och analysera problem, kritiskt pröva olika lösningar, utforma
            arbetsplaner, stödja lärare och elever och utveckla idéer och
            arbetsmetoder i
          </p>
          <p>
            1 Riksdagen 19831/84. 3 saml. Nr 1243-1247
          </p>
          <p>
            Mot. 1983/84
          </p>
          <pb facs="riksdagen-motions-pdf/data/198384/mot_198384__1243/mot_198384__1243-002.pdf"/>
          <p>
            Mot. 1983/84:1243 2
          </p>
          <p>
            teman, projektarbeten och självstudier och formulera planer för
            personalutbildning och lokalt utvecklingsarbete. Denna utveckling
            ligger väl i linje med centerns övergripande samhällssyn på ett
            decentraliserat samhälle. Skolan skall därvid fungera som en tydlig
            förebild i samhället när det gäller decentralisering. Det är viktigt
            att både elever, personal och föräldrar i det dagliga arbetet
            i skolan får möjlighet att uppleva fördelarna med en decentraliserad
            organisation. Detta är inte minst viktigt med tanke på skolans
            roll att vara en positiv kraft i utvecklingen mot de övergripande
            målen för samhället. Våra förslag med anledning av budgetpropositionen
            bygger på dessa utgångspunkter.
          </p>
          <p>
            B1. Skolöverstyrelsen
          </p>
          <p>
            Föredragande statsrådet föreslår att skolöverstyrelsens styrelse
            inför den kommande mandatperioden ges en annan sammansättning.
            På bekostnad av riksdagspartiernas representation föreslås att
            styrelsen tillförs en represen- tant vardera för LO, TCO, SACO/SR
            och Svenska arbetsgivareföreningen. Genom denna förändring anser
            regeringen att det inte längre behövs några föreskrifter om ett
            centralt planeringsråd för samverkan mellan skola och arbetsliv.
            För vår del motsätter vi oss denna förändring som är ett steg
            tillbaka mot en korporativistisk syn på verksstyrelsens sammansättning.
            Om det dessutom skulle innebära att det centrala planeringsrådet,
            med sina många företrädare för ett stort antal olika organisationer,
            kommer att förlora i betydelse eller rent av upphöra, vore det
            en klar försämring av möjligheterna till en bred samverkan mellan
            skola och arbetsliv. Vi yrkar därför på en oförändrad sammansättning
            av styrelsen och ett bibehållande av gällande föreskrifter om
            ett centralt planeringsråd. IT annat sammanhang (under anslaget
            B 4) föreslår vi att statens institut för läromedelsinformation
            avskaffas. Vissa arbetsuppgifter överförs då till skolöverstyrelsen,
            vilket kräver vissa personalförstärkningar. Anslaget B1 föreslås
            därför tillföras 1565 000 kr.
          </p>
          <p>
            B4. Statens institut för läromedelsinformation
          </p>
          <p>
            I huvudsaklig överensstämmelse med förslaget i proposition 1981/82:51
            om vissa läromedelsfrågor föreslår vi att statens institut för
            läromedelsin- formation upphör som myndighet och att vissa arbetsuppgifter
            förs över till skolöverstyrelsen. Efter överförande av 1565 000
            kr. till anslaget B 1 uppstår en besparing på 4 milj. kr. som
            tillförs anslaget B 11 (förstärkningsresursen).
          </p>
          <pb facs="riksdagen-motions-pdf/data/198384/mot_198384__1243/mot_198384__1243-003.pdf"/>
          <p>
            Mot. 1983/84:1243 3
          </p>
          <p>
            B8. Fortbildning m. m.
          </p>
          <p>
            Vi delar regeringens synsätt att skolledarna har en nyckelroll
            i skolan och att det är nödvändigt att de får utbildning för sin
            uppgift. Däremot ser vid med beklagande att regeringen ännu inte
            anser sig ha underlag för ett samlat program för den fortsatta
            utbildningen, trots att skolöverstyrelsen redovisat en plan för
            denna i tre faser, via introduktionsprogram, fördjupningspro-
            gram och fortbildning. Vi yrkar därför att riksdagen ger regeringen
            till känna att det fortsatta beredningsarbetet bör bedrivas dels
            i huvudsaklig överensstämmelse med skolöverstyrelsens plan, dels
            i en sådan takt att ett färdigt förslag kan redovisas senast i
            kommande budgetproposition.
          </p>
          <p>
            B9. Särskilda åtgärder på skolområdet
          </p>
          <p>
            Vi delar regeringens uppfattning att anslaget tillförts så många
            komponenter att fördelningen blir så komplicerad att anslaget
            förlorar i översiktlighet. Dessutom börjar anslaget nu innehålla
            så många specialdestineringar att dess huvudsakliga syfte, att
            vara behovsinriktat, riskerar att gå förlorat. I ett nytt, kommande
            statsbidragssystem måste en eventuell länsskolnämndsresurs för
            särskilda åtgärder vara helt obunden. Detta bör riksdagen ge regeringen
            till känna.
          </p>
          <p>
            B 11. Bidrag till driften av grundskolan m. m. Statsbidragssystemet
          </p>
          <p>
            I en partimotion med anledning av förra årets budgetproposition
            redovisade vi vår syn på hur ett förenklat, elevrelaterat statsbidragssystem
            borde vara utformat. Vi kan nu konstatera att redovisningen av
            det arbete som pågår inom skolöverstyrelsen ligger väl i linje
            med våra tidigare förslag, men vi vill ändå poängtera behovet
            av särskilda åtgärder för att slå vakt om de mindre skolenheterna.
            Sådana åtgärder bör kunna ta sig uttryck i en särskild garantiregel.
            Vi föreslår att det fortsatta beredningsarbetet med ett nytt statsbidragssys-
            tem överlåts till en parlamentariskt sammansatt grupp. Det är
            också angeläget att kommande förslag på detta område samordnas
            med det utredningsarbete som bedrivs för att reformera den - kommunala
            skatteutjämningen. I det föregående avsnittet har vi redovisat
            centerns syn på ett nytt statsbidragssystem som bl. a. skulle
            innehålla en garantiregel för mindre skolenheter med vikande elevunderlag.
            Eftersom ett beslut om ett nytt statsbidragssystem kan dröja ännu
            ett eller ett par år är det angeläget att redan till det nuvarande
            systemet knyta en sådan regel. Det nuvarande statsbidragssystemet
            driver på en icke önskvärd utveckling
          </p>
          <pb facs="riksdagen-motions-pdf/data/198384/mot_198384__1243/mot_198384__1243-004.pdf"/>
          <p>
            Mot. 1983/84:1243 4
          </p>
          <p>
            som hotar många mindre skolenheter, både i glesbygd och i många
            mindre orter. Därför krävs det en regel som medger undantag från
            det strikta basresurstänkandet, när skolan har en sådan betydelse
            för orten eller den omgivande bygden att en nedläggning innebär
            en allvarlig försämring av samhällsservicen. Vi föreslår därför
            att riksdagen hos regeringen hemställer om ett förslag till garantiregler
            för mindre skolenheter. Skolöverstyrelsen har i sin anslagsframställan
            föreslagit att elevmedeltal per basresurs och län fastställs för
            hela grundskolan och inte bara som nu för mellanstadiet. Detta
            skulle medge en större frihet vid länsskolnämndernas och kommunernas
            bedömningar och dessutom medverka till en mer enhetlig praxis
            mellan olika länsskolnämnder. Vi föreslår att riksdagen beslutar
            i enlighet med skolöverstyrelsens förslag och att den beräknade
            besparingen, 15 milj. kr., reserveras för de tidigare föreslagna
            åtgärderna för mindre skolenheter. Riksdagen har tidigare, med
            anledning av propositionen om vissa ekonomisk-politiska åtgärder,
            beslutat att minska tilläggsbidraget vilket på ett drastiskt sätt
            minskat kommunernas möjligheter att anställa vikarier under lärares
            sjukfrånvaro eller tjänstledighet. Samtidigt försöker regeringen
            nu i budgetpropositionen ge ett intryck av att man i första hand
            värnar om skolans kvalitet. För vår del är det viktigaste uttrycket
            för skolans möjligheter att bjuda en god kvalitet i undervisningen
            att man har tillgång till lärare. Vi föreslår därför att 95,6
            milj. kr. tillförs förstärkningsresursen på det sätt som skolöverstyrelsen-
            föreslår i sin anslagsframställan för att täcka vikariekostnader.
            När det gäller hemspråksundervisningen och svenska som främmande
            språk behövs en översyn såväl av resurstillgång som regler för
            undervisningen. Särskilt behöver det preciseras vilka elever som
            har rätt till hemspråksundervisning, och därigenom bör det vara
            möjligt att uppnå en viss besparing. Däremot bör den nuvarande
            resursfördelningen per elev som deltar i undervisningen inte minskas.
            Vi beräknar en besparing till 20 milj. kr. som tillförs anslaget
            B11 (förstärkningsresursen). Frågan om underlag för beräkning
            av skolledarresurser blir alltmer aktuell med ett vikande elevunderlag.
            Den nuvarande metoden att fördela efter ett poängsystem som grundar
            sig på antalet basresurser är endast delvis behovsrelaterat. Andra
            betydande resurser som förstärkningsresurs, invandrarundervisning
            bedöms inte i samband med dimensioneringen av en kommuns skolledarresurser.
            Vi föreslår därför att det fortsatta beredningsarbetet i denna
            fråga inriktas på ett system där skolledartjänster fördelas i
            proportion till det totala antalet lärarveckotimmar. På samma
            sätt kan sedan skolledarresurserna fördelas inom kommunen med
            en bibehållen behovsinriktning. Detta bör riksdagen ge regeringen
            till känna.
          </p>
          <pb facs="riksdagen-motions-pdf/data/198384/mot_198384__1243/mot_198384__1243-005.pdf"/>
          <p>
            Mot. 1983/84:1243
          </p>
          <p>
            Samlad skoldag
          </p>
          <p>
            F.n. utgår statsbidrag till samlad skoldag med ca 30 milj. kr.
            per år. Ca 37,5 Zo av eleverna omfattas av verksamheten. För kommunerna
            utgör statsbidraget en relativt försumbar andel av det totala
            statsbidraget till skolväsendet, samtidigt som det förorsakar
            en omfattande byråkrati, såväl i kommunen som i den statliga skoladministra-
            tionen. För att erhålla statsbidrag skall kommunerna redovisa
            en mycket omfattande och detaljrik planering som sedan skall granskas
            och godkännas av länsskolnämnden. Vi föreslår att statsbidraget
            till samlad skoldag avvecklas och i samband därmed alla centrala
            bestämmelser. Det bör i fortsättningen ankomma på kommunerna att
            själva besluta om utformningen och omfattningen av den samlade
            skoldagen. Besparingen 30 milj. kr. förs över till anslaget B11
            (förstärkningsre- sursen).
          </p>
          <p>
            B 17. Bidrag till driften av gymnasieskolor
          </p>
          <p>
            I samband med behandlingen av proposition 1983/84:25 om sysselsätt-
            ningsskapande åtgärder väckte centerpartiet en motion som bl.
            a. innehöll förslag om en kraftig ökning av gymnasieskolans dimensionering.
            Vårt motiv var, förutom den reella utökningen, att riksdagen i
            god tid skulle ge kommuner och länsskolnämnder ett bättre underlag
            för sitt planeringsar- bete. Yrkandet avslogs av riksdagens majoritet
            med motiveringen att riksdagen borde avvakta med sitt ställningstagande
            till behandlingen av budgetproposi- tionen för budgetåret 1984/85.
            Utskottets betänkande (UbU:7) är daterat den 24 november. Vi finner
            det då anmärkningsvärt att utbildningsministern via ett pressmeddelande
            vid ungefär samma tidpunkt låter meddela att hon av samma planeringsskäl
            låtit offentliggöra sitt förslag till dimensionering av gymnasieskolan.
            Detta har i sin tur föranlett skolöverstyrelsen att göra en fördelning
            på länen baserad på utbildningsministerns pressmeddelande. Visserligen
            gör man detta under förutsättning av riksdagens godkännande (i
            efterhand), men planeringssituationen för kommunerna torde knappast
            förbättras om riksdagen skulle fatta ett avvikande beslut. För
            att undvika ett upprepande i framtiden och för att slå fast att
            det är riksdagen som skall fatta beslut om gymnasieskolans planeringsramar
            föreslår vi att denna del bryts ut ur budgetpropositionen och
            att regeringen lägger förslag till planeringsramar i tilläggsbudget
            I på hösten året före budgetåret. Då kommer riksdagens beslut
            att ligga bättre i fas med gymnasieskolans planeringssystem i
            övrigt.
          </p>
          <pb facs="riksdagen-motions-pdf/data/198384/mot_198384__1243/mot_198384__1243-006.pdf"/>
          <p>
            Mot. 1983/84:1243 6
          </p>
          <p>
            I budgetpropositionen föreslår regeringen dels en blygsam ökning
            av planeringsramen till 110 96 av antalet 16-åringar, dels att
            ungdomar under 18 år prioriteras vid intagning till gymnasieskolan.
            Detta kommer i så fall att innebära att de ungdomar som nu befinner
            sig i kommunernas uppföljningsprogram i många fall kommer att
            ställas utanför möjligheter till avslutad utbildning i gymnasieskolan.
            Detta kan vi inte acceptera. Vi föreslår i stället att planeringsramen
            för läsåret 1984/85 utökas med 14000 årselevplatser. Detta är
            i överensstämmelse med SÖ:s anslagsfram- ställan och vår tidigare
            motion som omnämndes i inledningen till detta avsnitt. Då ger
            man plats både för 16, 17-åringarna och de äldresökande utan att
            åsamka samhället större kostnader än vad kombinationen uppföljnings-
            program och kommunal vuxenutbildning skulle innebära. Vi föreslår
            dessutom att den ”lilla ramen” ökas med 3 000 platser i första
            hand avsedda för högre specialkurser. Detta är en förutsättning
            för att det utvecklingsarbete som nu inletts i fem län skall kunna
            omsättas i utbildningsplatser utan att inkräkta på utrymmet för
            andra kurser inom lilla ramen. För de två kommande planeringsåren,
            1985/86 resp. 1986/87 föreslår vi en i förhållande till regeringens
            förslag med 7 000 kr. (stora ramen) resp. 3 000 kr. (lilla ramen)
            förhöjd nivå. När det gäller inriktningen på det utökade antalet
            elevplatser i gymnasieskolan vill vi hänvisa till vår motion om
            lärlings- och yrkesutbildning. I budgetpropositionen redovisas,
            utöver den ovan behandlade priorite- ringen av 16-17-åringarna,
            en lång rad mycket ingående förändringar av regelsystemet för
            intagning till gymnasieskolan. Det underlag som presenteras är
            mycket bristfälligt och är enligt vår mening inte till fyllest
            för att riksdagen nu skall kunna fatta beslut i denna fråga. Vi
            föreslår att regeringen får i uppdrag att återkomma i denna fråga
            i samband med den aviserade princippropositionen om gymnasieskolans
            utvecklings- och försöksarbete. Regeringen bör då också redovisa
            det underlag som finns i dessa frågor.
          </p>
          <p>
            Lärlingsutbildning
          </p>
          <p>
            När det gäller lärlingsutbildningen har vi som tidigare nämnts
            redovisat våra förslag i detta avseende i en särskild motion där
            lärlingsutbildningen sätts in i ett vidare sammanhang med annan
            företagförlagd och inbyggd utbildning. Vi begränsar oss således
            här till att konstatera att vi nu får vårt tidigare krav tillgodosett,
            nämligen att lärlingsutbildningen blir ett permanent inslag i
            gymnasieskolans utbildningsutbud.
          </p>
          <pb facs="riksdagen-motions-pdf/data/198384/mot_198384__1243/mot_198384__1243-007.pdf"/>
          <p>
            Mot. 1983/84:1243 7
          </p>
          <p>
            På samma sätt som vi tidigare motsatt oss den ensidiga prioriteringen
            av 16-17-åringar motsätter vi oss också att man avvecklar statsbidraget
            till färdigutbildningen. Vi motsätter oss också förslagen till
            formaliserade regler för samrådet med arbetsmarknadens parter.
            Precis som för alla andra utbildningar bör det vara skolstyrelsen
            som har det hela och fulla ansvaret för lärlingsutbildningen,
            och därutöver räcker det med att konstatera att regler enligt
            lag och gällande avtal om arbetsmiljö självfallet skall äga giltighet
            också för ungdomar i lärlingsutbildning.
          </p>
          <p>
            Självstudietid
          </p>
          <p>
            Föredragande statsrådet gör ett stort nummer av vad som närmast
            är att betrakta som ett illusionstrick. Dels säger hon att självstudietimmarna
            nu tas bort, dels att de skolor som så vill kan få lägga ut tre
            veckotimmar självstudier. Skillnaden jämfört med tidigare är högst
            marginell, och vi anser inte att det tidigare inbesparade beloppet
            (40 milj. kr.) bör återföras till gymnasieskolan. Dessa 40 milj.
            kr. tillförs i stället anslaget B11 (förstärkningsresursen). Vi
            anser inte heller att staten behöver betala ett särskilt verksamhetsstöd
            till Stockholms kommun för utbildningen av yrkesdansare. Detta
            innebär en besparing om 1,6 milj. kr., som tillförs anslaget B
            11 (förstärkningsresursen). När det gäller finansieringen av våra
            förslag om utökade ramar för gymnasieskolan och ändrade regler
            för lärlingsutbildningen kan vi, i likhet med skolöverstyrelsen,
            konstatera att samhällets kostnader för alternativa åtgärder i
            form av uppföljningsprogram eller ungdomslag är betydligt högre.
            Samtidigt fungerar de berörda anslagen, B17, Bidrag till driften
            av gymnasieskolor, B 20, Bidrag till åtgärder inom kommunernas
            uppföljnings- ansvar för ungdom under 18 år m.m. och statsbidraget
            för ungdomslag, ungefär som kommunicerande kärl vilket exempelvis
            innebär att en utökad intagningskapacitet i gymnasieskolan betyder
            en minskad belastning på anslaget för uppföljningsåtgärder. Vi
            föreslår således att regeringen, vid bifall till våra förslag,
            får i uppdrag att återkomma med förslag till omfördelning mellan
            berörda anslag.
          </p>
          <p>
            Hemställan
          </p>
          <p>
            Med hänvisning till det anförda hemställs 1.att riksdagen beslutar
            om en oförändrad sammansättning av skolöverstyrelsens styrelse
            och ett bibehållande av gällande föreskrifter om ett centralt
            planeringsråd, 2. att riksdagen beslutar att statens institut
            för läromedelsinformation (SIL) upphör som myndighet och att vissa
            arbetsuppgifter överförs till skolöverstyrelsen,
          </p>
          <pb facs="riksdagen-motions-pdf/data/198384/mot_198384__1243/mot_198384__1243-008.pdf"/>
          <p>
            Mot. 1983/84:1243 8
          </p>
          <p>
            3. att riksdagen som sin mening ger regeringen till känna vad
            som anförts om den fortsatta beredningen av skolledarutbildningen,
            4. att riksdagen som sin mening ger regeringen till känna vad
            som anförts om resurser för särskilda åtgärder i ett kommande
            statsbidragssystem, 5. att riksdagen som sin mening ger regeringen
            till känna vad som anförts om ett nytt statsbidragssystem och
            om den fortsatta beredningen av denna fråga, 6. att riksdagen
            hos regeringen hemställer om förslag till en garantiregel för
            mindre skolenheter, 7. att riksdagen beslutar om att införa elevmedeltal
            per basresurs och län för hela grundskolan i enlighet med skolöverstyrelsens
            förslag, 8. att riksdagen beslutar att den därvid uppkomna besparingen,
            ca 15 milj. kr., används till ett garantibidrag till mindre skolenheter,
            9. att riksdagen beslutar att tillföra anslaget B 11 (förstärkningsresur-
            sen) 95,6 milj. kr. för att ge kommunerna större möjligheter att
            anställa vikarier i grundskolan, 10. att riksdagen som sin mening
            ger regeringen till känna vad som anförts om en översyn av regelsystemet
            för hemspråksundervis- ning, 11. att riksdagen som sin mening
            ger regeringen till känna vad som anförts om fördelning av skolledarresurser,
            12. att riksdagen beslutar att avskaffa statsbidraget till samlad
            skoldag och i samband därmed alla centrala bestämmelser som reglerar
            detta bidrag, 13. att riksdagen avslår regeringens förslag till
            principer för intagning till gymnasieskolan, 14. att riksdagen
            som sin mening ger regeringen till känna vad som anförts om tidpunkten
            för fastställande av gymnasieskolans planeringsramar, 15. att
            riksdagen beslutar att planeringsramarna för gymnasieskolans stora
            ram utökas med 14000 årselevplatser, 16. att riksdagen beslutar
            att den lilla ramen utökas med 3 000 platser, i första hand avsedda
            för högre specialkurser, 17. att riksdagen som sin mening ger
            regeringen till känna vad som anförts om planeringsramar för budgetåren
            1985/86 och 1986/87, 18. att riksdagen beslutar att bibehålla
            statsbidraget till det tredje året i lärlingsutbildningen (färdigutbildning),
            19. att riksdagen beslutar att avslå regeringens förslag om samråd
            med arbetsmarknadens parter i samband med lärlingsutbildning,
            20. att riksdagen som sin mening ger regeringen till känna vad
            som anförts om skolstyrelsens ansvar för lärlingsutbildningen,
            21.att riksdagen avslår regeringens förslag om borttagande av
            självstudietimmar,
          </p>
          <pb facs="riksdagen-motions-pdf/data/198384/mot_198384__1243/mot_198384__1243-009.pdf"/>
          <p>
            Mot. 1983/84:1243 9
          </p>
          <p>
            22.att riksdagen avslår regeringens förslag om ett särskilt verksamhetsstöd
            till Stockholms kommun (dansarutbildning), 23. att riksdagen som
            sin mening ger regeringen till känna vad som anförts om en omfördelning
            av kostnader mellan anslagen B17, Bidrag till driften av gymnasieskolor,
            B 20, Bidrag till åtgärder inom kommunernas uppföljningsansvar
            för ungdomar under 18 år m.m. och statsbidraget för ungdomslag.
          </p>
          <p>
            Stockholm den 23 januari 1984
          </p>
          <p>
            KERSTIN GÖTHBERG (c)
          </p>
          <p>
            PÄR GRANSTEDT (c) STINA GUSTAVSSON (c) LARZ JOHANSSON (c) JAN
            HYTTRING (c) INGER JOSEFSSON (c) RUNE BACKLUND (c) ULLA TILLANDER
            (c) SIGVARD PERSSON (c)
          </p>
          <p>
            KARL BOO (c) SIVERT CARLSSON (c)
          </p>
        </div>
      </div>
    </body>
  </text>
</TEI>
