<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03312">
  <teiHeader>
    <fileDesc>
      <titleStmt>
        <title>med anledning av skr. 2015/16:58 Riksrevisionens rapport om statens insatser för etablering av nyanlända</title>
        <author corresp="i-G2FvChcLfdNRUQkYLtG8Ld">av Paula Bieler (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3312 av Paula Bieler (SD)</title>
          <idno type="rdwebb">H3023312</idno>
          <rs type="number">3312</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023312/text</ref>
          <ref type="dokument_url_html">http://data.riksdagen.se/dokument/H3023312</ref>
          <ref type="dokumentstatus_url_xml">http://data.riksdagen.se/dokumentstatus/H3023312</ref>
          <ref type="docx">http://data.riksdagen.se/fil/58581C71-D729-4844-8423-6649504F8671</ref>
          <ref type="pdf">http://data.riksdagen.se/fil/A132B97E-6A10-424B-BA6B-C3E729DBF587</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-6GQ9exWiNuZRjsWbkg97PG"/>
        <correspContext corresp="i-6GQ9exWiNuZRjsWbkg97PG">
          <ref>Skrivelse 2015/16:58</ref>
        </correspContext>
        <correspAction xml:id="i-MHKQxCAqsUNRc7MchpQzkC" type="signed"/>
        <correspContext corresp="i-MHKQxCAqsUNRc7MchpQzkC">
          <note type="signatory" corresp="i-G2FvChcLfdNRUQkYLtG8Ld"/>
        </correspContext>
        <correspAction type="submitted" xml:id="i-76i7fNnn1Mu4sLY3vZNDj4">
          <date when="2016-01-15"/>
          <time when="16:45:16"/>
        </correspAction>
        <correspAction type="dismissed" xml:id="i-3mBdeFhyYhJDAH7dmRHBzm">
          <date when="2016-01-22"/>
        </correspAction>
        <correspAction type="referred" xml:id="i-L7i1M4xj4W5bcRvepxr4XU">
          <date when="2016-01-26"/>
        </correspAction>
        <correspAction type="assigned" xml:id="i-B2HZdLHDHh39hBXkoePSdA">
          <date when="2016-04-27"/>
          <time when="13:19:52"/>
        </correspAction>
        <correspContext corresp="i-B2HZdLHDHh39hBXkoePSdA">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-Ja8FYmxQ2smTbvRoNxAKEW"/>
        <correspContext corresp="i-Ja8FYmxQ2smTbvRoNxAKEW">
          <ref type="uppgift">2015/16:AU6</ref>
          <ref type="ref_dok_id">H301AU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3312 av Paula Bieler (SD) med anledning av skr. 2015/16:58 Riksrevisionens rapport om statens insatser för etablering av nyanlända</div>
      </div>
      <div type="motBody">
        <div type="motProposal" subtype="förslag">
          <head xml:id="i-VqcUDF7mcEXv3mn8CcsX8L">
            Förslag till riksdagsbeslut
          </head>
          <list style="ol">
            <item xml:id="i-6jcdZSSJbX4xHfp3vJUvdM">
              Riksdagen ställer sig bakom det som anförs i motionen om etableringsuppdragets
              utformning och tillkännager detta för regeringen.
            </item>
            <item xml:id="i-JfGqrxFh6L7zQgXzzEq8pH">
              Riksdagen ställer sig bakom det som anförs i motionen om målgruppens
              omfattning och deltagande och tillkännager detta för regeringen.
            </item>
            <item xml:id="i-UaxcbEGuQRDGXaZf3gg6cu">
              Riksdagen ställer sig bakom det som anförs i motionen om avskaffande
              av särbehandlande satsningar och tillkännager detta för regeringen.
            </item>
          </list>
        </div>
        <div type="motContent">
          <head type="h2" xml:id="i-FtatboEV3yQaMhzesyzdxq">
            Riksrevisionens slutrapport – Nyanländas etablering
          </head>
          <p xml:id="i-8mG11PmAMuqDVc36Q4Q5Z2">
            Riksrevisionen har granskat statens insatser för nyanländas etablering
            i flera delar. Granskningen har fokuserat på om statens insatser
            är effektiva. Sverigedemokraterna har vid samtliga tidigare tillfällen
            påtalat brister i dåvarande regeringars analyser och åtgärder
            till följd av Riksrevisionens rapporter, vilka samtliga har påpekat
            stora brister inom mottagande och etablering av nyanlända. Det
            är vår mening att den nuvarande regeringen i likhet med tidigare
            regeringar ej heller har tagit Riksrevisionens slutgiltiga granskning
            i beaktande.
          </p>
          <p xml:id="i-MkMXqzxeAnUYGmH8eb28GP">
            Riksrevisionens slutrapport påvisar tydligt att stora brister
            råder i stort sett på samtliga områden när det gäller mottagande,
            etablering och integration. Det övergripande resultatet är, föga
            förvånande, att effektivitets-, kompetens- – och resursbrister
            råder i etableringssatsningar, bland ålagda verksamheter för mottagandet
            och bland kommuner, där en fördubbling skett i egna Lex Sara-anmälningar
            på grund av detta.
          </p>
          <p xml:id="i-EJkDM5uBWG316RTh4gynK">
            I regeringens skrivelse förekommer inga nya helhetsgrepp, åtgärder
            eller omtänkande gällande flyktingmottagande och etablering som
            motiveras av eller med hänsyn till Riksrevisionens rapport. I
            stället hänvisas till redan tidigare aviserade förändringar som
            dessvärre följer tidigare regeringars tankemönster. Detta är alltså
            insatser av samma slag som de Riksrevisionens granskningar visat
            vara ickefungerande.
          </p>
          <p xml:id="i-HV5HKxmQjMYEtBpBgrwA9H">
            Sverigedemokraternas mening är att Riksrevisionen på ett tydligt
            sätt påvisat att etableringsuppdraget såsom det formulerats genomgående
            åtföljts av stora brister när det gäller dess förverkligande.
            Enligt oss följer detta av att uppdraget som sådant är i praktiken
            omöjligt, inte minst under ett stort inflöde av nyanlända.
          </p>
          <head type="h2" xml:id="i-H6mac6pxAqUWFCcRfFmzVX">
            Minska inflödet
          </head>
          <p xml:id="i-DStohtUyM4QiVQY1P8q25y">
            Sverige står idag för än större utmaningar än tidigare till följd
            av ett kraftigt ökat inflöde av asylansökningar. Främst från länder
            i Mellanöstern, Afrika samt Nordafrika har Sverige, som mest,
            hittills haft ett mottagande av nyanlända om 10 000 asylsökande
            per vecka – detta samtidigt som situationen sedan tidigare varit
            ansträngd då integrationspolitiken inte lyckas integrera nyanlända
            effektivt, än mindre i samma takt som antalet nyanlända.
          </p>
          <p xml:id="i-NDwuLBD6u2wCUmuHoQ1yLT">
            I Sverige har vi således idag ett växande utanförskap präglat
            av segregation och parallella samhällen som växer fram i allt
            större utsträckning. En fortsatt hög nivå av asylmottagande innebär
            att än fler människor på kort tid ska införlivas i det svenska
            samhället.
          </p>
          <p xml:id="i-Wxr1jtyV8C6TiSYTfzgrFx">
            Regeringen har under den senaste månaden vidtagit ett antal reformer
            i syfte att minska antalet personer som söker asyl i Sverige.
            Det är dock Sverigedemokraternas mening att dessa åtgärder är
            otillräckliga, inte minst då det får antas behövas omfattande
            åtgärder för att bryta den segregation som redan uppstått. Därför
            anser vi att regeringen snarast bör återkomma med ytterligare
            åtgärder för att minska fortsatt inflöde av asylsökande till Sverige.
          </p>
          <head type="h2" xml:id="i-AKBb7nbN8eJoctTFf7zC83">
            Etableringsuppdragets utformning
          </head>
          <p xml:id="i-RBu34QQZxQ6EzEGCjzdE8M">
            Ett genomgående problem med etableringsuppdraget och dess utformning
            är att det fokuserat på etablering inom arbetsmarknaden. I princip
            anses en invandrare vara etablerad när han eller hon har ett stadigvarande
            arbete eller bedriver studiemedelsberättigade högre studier.
          </p>
          <p xml:id="i-KP9ktYPqJeQvhHVSzpbKMB">
            Sverigedemokraterna vill betona vikten av att etablering i samhället
            innefattar betydligt fler områden och aspekter än endast arbetsmarknaden.
            Att etableras i ett samhälle innebär enligt vår mening att bli
            en del av det samhället till fullo och, inte minst, att känna
            till dess samhällsstruktur, regelverk samt både egna rättigheter
            och skyldigheter gentemot det svenska samhället. Målet med insatser
            för en stark etablering bör således vara att jämna ut skillnader
            i förutsättningar för den som anländer till landet och den som
            redan bor här, inte genom särbehandling utan genom kompletterad
            kompetens.
          </p>
          <p xml:id="i-7r3WzW7MbrPgpHqemZXRDs">
            Vidare måste påpekas att kunskap om det svenska samhället, precis
            som goda kunskaper i det svenska språket, är av stor vikt för
            att stärka sin ställning på den reguljära arbetsmarknaden. Riksrevisionens
            rapporter har visat att få personer kommer i osubventionerade
            arbeten efter olika etableringsinsatser och Sverigedemokraterna
            har vid flertalet tillfällen riktat kritik mot insatser som satsar
            på att nyanlända invandrare ska beredas tillfälle till arbete
            genom särbehandling och subventioner, bland annat med hänvisning
            till att detta inte ger långvariga effekter och bidrar till faktisk
            etablering.
          </p>
          <p xml:id="i-K5xXuVBakPRSqF3DDKoyma">
            Mot bakgrund av ovanstående anser Sverigedemokraterna att etableringsuppdraget
            som helhet bör ses över och omformuleras på sådant sätt att även
            samhällelig, språklig och kulturell etablering underlättas.
          </p>
          <head type="h2" xml:id="i-UjwAts2nqsE8bgdXwD9zTq">
            Utökad målgrupp samt säkerställande av deltagande
          </head>
          <p xml:id="i-V8eEhNe2QM3NdBf8aTSLvR">
            Riksrevisionens granskningar har vid flertalet tillfällen visat
            att många etableringssatsningar inte fångar upp en stor del nyanlända,
            utan endast engagerar en minoritet i sina program och insatser.
            Ett sådant exempel är att statliga insatser kopplade till bosättning
            endast når omkring 15 procent av de nyanlända då övriga ordnar
            bosättning på egen hand. Andra exempel är att deltagande i insatser
            bygger på frivillighet från de nyanländas sida, samt att målgruppen
            som sådan inte omfattar samtliga nyanlända.
          </p>
          <p xml:id="i-GcfLaa9XAD3UESA9koC2NY">
            Sammanfattningsvis har påvisats att få nyanlända, en klar minoritet
            i allmänhet och nyanlända kvinnor i synnerhet, inte berörs eller
            omfattas av några etableringsinsatser. Långt ifrån samtliga känner
            ens till vare sig kommunens eller statens insatser, eller för
            den delen övriga aktörers yrkes- och samhällsvägledande utbildningar
            samt insatser.
          </p>
          <p xml:id="i-Uv5fhc1xK2tXTYy16gCkw3">
            Sverigedemokraterna menar att samtliga individer som vill bli
            en del av det svenska samhället ska införlivas i de delar av etableringsinsatser
            som anses givande. Vi har tidigare föreslagit en breddad obligatorisk
            samhällsorientering samt en därmed utökad målgrupp för denna satsning.
            Till skillnad från andra partier menar vi att individen själv
            måste acceptera och besitta ett eget ansvar över sin utveckling
            och integration i samhället. Vi anser detta vara fullt möjligt,
            inte minst då vi tror på individens egen drivkraft, kapacitet
            samt vilja att bli en del av det svenska samhället.
          </p>
          <p xml:id="i-Quw7sYvzfvqdvZfabiDeea">
            Det är fortsatt vår mening att regeringen snarast bör återkomma
            med förslag som utökar målgrupperna för etableringsuppdraget samt
            säkerställer att fler deltar i relevanta insatser. I praktiken
            bör samtliga nyanlända omfattas av någon form av introduktion
            i det svenska samhället.
          </p>
          <head type="h2" xml:id="i-5AL1hQGLEqg1JSia7u75zv">
            Avskaffande av särlösningar
          </head>
          <p xml:id="i-JBukVBxqesEee65NQWcjF8">
            I sammanhanget vill vi poängtera att andra länder i vår omvärld
            ofta uppvisar bättre resultat på integrations- och etableringsområdet
            än Sverige, trots att dessa nästan helt saknar en särskild integrationspolitik.
            Det är vår övertygelse att detta till stor del beror på det faktum
            att invandringen till vårt land varit mycket omfattande, men också
            på att den aktiva integrationspolitik som förts ofta byggt på
            olika former av särlösningar och subventioner. Nyanlända har särbehandlats
            positivt på bekostnad av inrikes födda, inte minst när det gäller
            yrkesvägledande insatser och arbetsmarknadsinsatser. Detta är
            något som Sverigedemokraterna aldrig kan acceptera.
          </p>
          <p xml:id="i-NBVWReXneMe65gSRWUhm77">
            Positiv särbehandling av en grupp människor i samhället innebär
            per automatik negativ särbehandling av en annan grupp. Det är
            vår mening att detta i slutändan aldrig kan ses som något annat
            än att ställa grupp mot grupp, samt att det därmed också bygger
            in motsättningar och snarare ökar än minskar utanförskap. Vidare
            skapas inlåsningseffekter exempelvis då anställningar blir beroende
            av subventioner, inte minst på så sätt att arbetsmarknaden ytterligare
            segregeras mellan kompetenskonkurrerande och lönekonkurrerande
            branscher, vilket givetvis också behåller segregationen i samhället.
          </p>
          <p xml:id="i-N6u6QoZmjwoaFcrf4gFjaE">
            Det är därför vår mening att regeringen bör utföra en större
            översyn av samtliga insatser inom ramen för etableringsuppdraget
            och omedelbart avskaffa samtliga som bygger på någon form av särbehandling.
          </p>
        </div>
        <div type="motSignatures">
          <list>
            <item xml:id="i-3NrVHy8R7zrZFH2DmygEtk">
              Paula Bieler (SD)
            </item>
          </list>
        </div>
      </div>
    </body>
  </text>
</TEI>
