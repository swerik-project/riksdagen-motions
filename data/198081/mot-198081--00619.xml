<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00619">
  <teiHeader>
    <fileDesc>
      <titleStmt>
        <title>om ett tvärvetenskapligt forskningscentrum i Västernorrlands län</title>
        <author>av Sven Henricsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett tvärvetenskapligt forskningscentrum i Västernorrlands län</title>
          <idno type="rdwebb">G402619</idno>
          <rs type="number">619</rs>
          <ref type="dokument_url_text">http://data.riksdagen.se/dokument/G402619/text</ref>
          <ref type="dokument_url_html">http://data.riksdagen.se/dokument/G402619</ref>
          <ref type="dokumentstatus_url_xml">http://data.riksdagen.se/dokumentstatus/G402619</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FTkwAMo13hmDoeXLXEV1N</idno>
            <name>SVEN HENRICSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PE6AAAnxNok2CaWDmNiHkj" type="signed"/>
        <correspContext corresp="i-PE6AAAnxNok2CaWDmNiHkj">
          <note type="signatory" corresp="i-FTkwAMo13hmDoeXLXEV1N"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__619/mot_198081__619-001.pdf"/>
      <fw xml:id="i-PgVZovq1qj62AYejDgxWqY">
        Motion 1980/81:619
      </fw>
      <div xml:id="i-M7VW8iTL5fStgHNYuV6xMr" type="motHeader">
        <div xml:id="i-M6CgbAgZfrQ6as5Sg3NMrC" type="motTitle"/>
        <div xml:id="i-F5aiGr4gXyjKrfX3xBoLL1" type="motSubmissionInfo"/>
      </div>
      <div xml:id="i-HSd4Pw6NzwWMyihw26Ew4T" type="motBody">
        <div xml:id="i-44fEsNrgH3QUYu9emRt4ZY">
          <p xml:id="i-SZRtoUoSx3onUdUqGdAkQm">
            av Sven Henricsson om ett tvärvetenskapligt forskningscentrum
            i Västernorrlands län
          </p>
          <p xml:id="i-JgxhGyTbxisqh4kiWcZnn4">
            Västernorrlands län, och inte minst den del av länet som kallas
            Ådalen, fokuserar det s. k. Norrlandsproblemet. Alltsedan 1930-talet
            har en ständig utflyttning skett till sydligare delar av landet.
            Det finns många möjligheter att illustrera detta. Kanske kan utvecklingen
            i Kramfors kommun, där befolkningen minskat från 43 309 till 26
            746 under denna period, utgöra ett typexempel. Till denna bild
            bör då läggas tendenserna i dagens utveckling som innebär ytterligare
            kriser och strukturproblem i bl. a. skogsindustrin.
          </p>
          <p xml:id="i-2v8Up84dqs6PcHAYuwq9zc">
            Kort om bakgrunden
          </p>
          <p xml:id="i-3z9Deo2ptoCUd2ke7Uz4hg">
            Med den framväxande frihandeln i mitten på 1800-talet skapades
            ekonomiska förutsättningar för exploatering av Norrlands skogar.
            Bergshan- teringen hade kommit först, och under lång tid betraktades
            sågverksindustrin som en opassande konkurrent till denna näring,
            när det gällde virkesfångs- ten. Men i och med frihandeln slopades
            restriktionerna för sågverksrörelsen. Det blev intressant för
            främmande kapital att strömma in i den norrländska sågverksindustrin.
            Arbetskraft strömmade till från andra landsdelar, och i de berörda
            delarna av Norrland ökade befolkningen. Sågverksindustrin dominerade
            helt den industriella expansionen i Norr- land, och i slutet på
            1800-talet fyrdubblades trävaruexporten från regionen. Då sågverksindustrin
            stagnerade kom det nya användningsområdet för trä — massaframställningen
            — att i stället expandera. Någon större industriell diversifiering
            var det dock inte fråga om. I Ådalen liksom i hela Norrland medförde
            expansionen ett fördjupat beroende av omgivningen i överens- stämmelse
            med 1800-talets mönster. För de norrländska malmresurserna kan
            i stora drag samma mönster iakttas. Utländskt kapital spelade
            från början en stor roll. Vid tidpunkten för Narvikbanans färdigställande
            hade ett mellansvenskt gruvföretag förvärvat fyndigheterna i Gällivare
            och Kiruna. Den expanderande gruvbrytningen i Västerbotten betydde
            mycket för den industriella utvecklingen i detta län under 1930-talet.
            Men även här var mönstret det vanliga: Bolidens Gruv AB var fram
            till 1931 en del i Kreugerkoncernen, och Skandinaviska Banken
            närstående intressen hade startat malmletningen. Vid tiden för
            den stora utbyggnadsoffensiven av den norrländska vattenkraften
            knöts ofta lokalt stora förhoppningar till industriell förnyelse.
            Sålunda anfördes, i samband med projekteringen av den 121 km långa
          </p>
          <pb facs="riksdagen-motions-pdf/data/198081/mot_198081__619/mot_198081__619-002.pdf"/>
          <fw xml:id="i-DLVB6oMRFTEtbw4bc5cPrk">
            Mot. 1980/81:619 6
          </fw>
          <p xml:id="i-DZgTdUb7JnJamBsgZpHA7m">
            Forsmo-Hoting-banan utmed Ångermanälvens övre dalgång, att vatten-
            kraftsresurserna i området skulle kunna utnyttjas vid kemiska
            industrier och metallurgiska anläggningar. Visst tillkom under
            mellankrigstiden med hjälp av kapital söderifrån en viss nylokalisering
            av elektrokemiska industrier på basis av energitillgången, men
            det stannade vid tämligen isolerade företeel- ser. Så snart nya
            metoder för kraftöverföring uppfunnits förlorade även kraftresurserna
            sin lokaliseringsfördel. Till ett lågt pris kunde även denna resurs,
            med hjälp av tekniska innovationer från andra regioner, förändra
            förutsättningarna för en elektrokemisk industriexpansion i Norrland.
            Mönstret kunde inte brytas: Norrlands råvaror var ett attraktivt
            byte för kapitalstarka personer från andra regioner.
          </p>
          <p xml:id="i-GyxQ8HYW1houe8mnYK5sYZ">
            Arbetskraften — en ny resurs
          </p>
          <p xml:id="i-5KjYchXXdCKYqnQfuQd1fF">
            Vi kan alltså notera att råvaruresurserna ända fram till det
            andra världskriget spelade en huvudroll för industrins expansion
            i Norrland. Därefter ledde rationalisering, strukturomvandling,
            koncentration och sammanslagningar till utflyttning, som efter
            hand växte i omfattning. Arbetsmarknadspolitiken blev ett instrument
            för folkomflyttning från Norrland. En växande folkopinion krävde
            dock stopp för den s.k. flyttlasspolitiken. Därmed kom de regionala
            problemen alltmer i fokus för debatten. Regionalpolitiken blev
            politiskt intressant. Norrlandsproblemet växte till ett besvärande
            politiskt prolem, och många partier, som tidigare avfärdat frågan
            med en axelryckning eller kanske sett utvecklingen som ett led
            i en önskvärd ökning av den svenska industrins effektivitet, såg
            sig nödsakade att ägna frågan större intresse. Den s.k. regionalpolitiken
            tog formen av mer eller mindre aktiv lokaliseringspolitik. Denna
            politik kom att i stora drag svara mot de överhettningsfenomen
            som kännetecknade efterkrigstidens industriella expansion i stora
            centra i landets södra delar. Nu blev Norrland intressant genom
            landsändans arbetskraftsresurser. Statsmakternas politik med stöd
            och stimulans till företag, för att dessa skulle flytta ut och
            omlokalisera, passade bra i en tid då man upplevde brist på arbetskraft
            i etablerade industricentra. Företagen skulle nu stimuleras att
            utnyttja den resurs i Norrland som ledig arbetskraft i det s.
            k. fullsysselsättningssamhället ansågs utgöra. Utifrån denna utgångspunkt
            har regionalpolitiken inte varit helt utan framgång. En viss ökning
            av industrisysselsättningen kunde noteras under 1970-talets första
            år. Arbetskraftsöverskottet representerade en ny resurs, men mönstret
            var det gamla vanliga. Kapital och företagskunnande från södra
            och mellersta Sverige har övertagit den roll som handelshusen
            spelade på 1800-talet. Teknologisk kunskap och kapital tillförs
            Norrland, medan vinsten förs ut och främst investeras på andra
            håll. Ett närmare studium av den industriproduktion som omlokaliserats
          </p>
          <pb facs="riksdagen-motions-pdf/data/198081/mot_198081__619/mot_198081__619-003.pdf"/>
          <fw xml:id="i-TjqzRebzH8c6doFJK18AS8">
            Mot. 1980/81:619 7
          </fw>
          <p xml:id="i-NLHwgZA5gmAXUWrdTsXEn6">
            bekräftar att det gäller industrier och branscher som är svaga
            och vikande och som av olika skäl haft svårt att klara sin verksamhet
            i överhettade centra. Med regionalpolitikens hjälp har de gårdagens
            dynamiska industrier, som inte uppfyller dagens krav, omvandlats
            till hopp för framtidens Norrland! Hela denna utveckling har förstärkts
            då multiproduktföretagen kommit att dominera näringslivet. I princip
            rör det sig om att via en ofta geografiskt sammanhållen styrenhet
            dirigera ett antal geografiskt spridda arbetsställen/ driftsenheter,
            medan företagslednings-, utrednings- och planeringsfunktio- ner
            koncentreras till storstäderna. Den programmerbara verksamheten
            kan mycket väl med regionalpolitikens hjälp föras till Norrland.
            Sammantaget innebär detta att Norrland fortsatt att spela den
            roll regionen haft sedan mitten av 1800-talet. Landsändan har
            förblivit en resurspool, som för sin utveckling varit utlämnad
            till initiativ utifrån. Allt detta återspeglas synnerligen klart
            i Västernorrlands utveckling. Skall det få förbli så?
          </p>
          <p xml:id="i-F2VUSwnApN8k5AUfZ2pNic">
            1980-talet och krisen
          </p>
          <p xml:id="i-8i3bD17s5uPCWRbUyT8KTi">
            Med lågkonjunktur, strukturkris i en rad basbranscher och utan
            en offensiv i industripolitik rasar också grundförutsättningarna
            för den typ av regionalpolitik som vi här sökt beskriva. Allt
            tyder nu på att vi går mot en svensk ekonomisk utveckling där
            ytterligare nedläggningar i Norrland drivs fram från avlägsna
            finansiella centra, som ser sådana åtgärder nödvändiga utifrån
            sina vinst- och lönsamhetsaspekter. Nu krävs en ny och annorlunda
            regionalpolitik för att möta de hårda slag som kommer att drabba
            inte minst Västernorrland. Det går inte att bara hänvisa till
            Norrlands resurser: skogen, malmen, vattenkraften och arbets-
            kraftsöverskottet och sedan söka bygga en långsiktig progressiv
            utveckling på externa initiativ och krafter. Även om man på historiskt
            sett kort sikt kan uppnå en viss industriell expansion genom ökad
            förädling på basis av skog och malm, måste framtidens möjligheter
            för Norrland ligga i nya typer av industriella aktiviteter. Som
            ett led i strävandena till ökat samhälleligt bestämmande över
            och styrning av näringspolitiken kommer kravet på ökat regionalt
            inflytande över regionalpolitiken och statliga medel in i bilden.
            Decentraliseringen av de regionala utvecklingsfonderna antyder
            en viss tendens i riktning mot att bryta Norrlands roll som den
            passiva mottagaren av utifrån betingade utvecklings- impulser.
            Om t. ex. Västernorrland skall kunna lämna rollen som dominerad
            resursenhet krävs regionalt förankrade satsningar för att få fram
            nya framtidsinriktade produkter. Det gäller att identifiera, initiera
            och stimulera verksamheter som har framtiden för sig. Redan i
            dag behöver produktion i morgondagens expansiva sektorer initieras.
          </p>
          <p xml:id="i-Sx8Ctb8CDRfK8AGHGmZMXd">
            För att få fram sådana nya produkter och ny teknik krävs en regionalt
            förankrad forskning med ett avgörande inflytande för de arbetande.
            Genom
          </p>
          <pb facs="riksdagen-motions-pdf/data/198081/mot_198081__619/mot_198081__619-004.pdf"/>
          <fw xml:id="i-4d4eczoXh3z1pQyoNKEvRK">
            Mot. 1980/81:619 8
          </fw>
          <p xml:id="i-XrF31FpT8P2Sb5Ux6hmQ4p">
            att skapa ett tvärvetenskapligt forskningsinstitut för Västernorrlands
            län och garantera detta institut rejäla resurser skulle möjligheter
            skapas att bygga en strategi för en regionalpolitik i ett längre
            tidsperspektiv.
          </p>
          <p xml:id="i-Bcw2CqMwyq8XqaUeGrYwhB">
            Hemställan
          </p>
          <p xml:id="i-Ge7QD7oeCXgkegTbeqL4nE">
            Med hänvisning till vad i motionen anförts föreslås att riksdagen
            föreslår regeringen vidta åtgärder för skapandet av ett tvärvetenskapligt
            forskningscentrum i Västernorrlands län och som sin mening ger
            regeringen till känna vad i motionen anförts.
          </p>
          <p xml:id="i-GgBicVZxNQiav3gKDu4WVG" type="date">
            Stockholm den 21 januari 1981
          </p>
          <div xml:id="i-Y9kfzboLWRXMy5fRaRdGYG" type="signatureBlock">
            <p who="i-FTkwAMo13hmDoeXLXEV1N" type="signature">
              SVEN HENRICSSON (vpk)
            </p>
          </div>
        </div>
      </div>
    </body>
  </text>
</TEI>
