<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03404">
  <teiHeader>
    <fileDesc>
      <titleStmt>
        <title>Energi för arbete och välstånd</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3404 av Lars Hjälmered m.fl. (M)</title>
          <idno type="rdwebb">H5023404</idno>
          <rs type="number">3404</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023404/text</ref>
          <ref type="dokument_url_html">http://data.riksdagen.se/dokument/H5023404</ref>
          <ref type="dokumentstatus_url_xml">http://data.riksdagen.se/dokumentstatus/H5023404</ref>
          <ref type="docx">http://data.riksdagen.se/fil/579F755E-7238-41B6-9D23-B0FB77017644</ref>
          <ref type="pdf">http://data.riksdagen.se/fil/92A6C8E4-C705-4DF2-8154-D203719C2415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H9xToWm2duzE66XcXRbZtJ" type="signed"/>
        <correspContext corresp="i-H9xToWm2duzE66XcXRbZtJ">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
        </correspContext>
        <correspAction xml:id="i-W5AKA3xAzYHB35UmJnt1G5" type="submitted">
          <date when="2017-10-05"/>
          <time when="13:18:57"/>
        </correspAction>
        <correspAction xml:id="i-CPHHh4iVfpQQ5zwckpVbWn" type="reviewed">
          <date when="2017-10-05"/>
          <time when="13:36:47"/>
        </correspAction>
        <correspAction xml:id="i-VSkNbAGGJV9LaR72cd4kUF" type="referred">
          <date when="2017-10-13"/>
        </correspAction>
        <correspAction xml:id="i-PBq37pGfyorkHL2BS139Y8" type="assigned">
          <date when="2018-10-25"/>
          <time when="13:05:21"/>
        </correspAction>
        <correspContext corresp="i-PBq37pGfyorkHL2BS139Y8">
          <ref type="assignedTo">Näringsutskottet</ref>
        </correspContext>
        <correspAction xml:id="i-JYFfsLmqF694Qx98jkrucf" type="behandlas_i"/>
        <correspContext corresp="i-JYFfsLmqF694Qx98jkrucf">
          <ref type="uppgift">2017/18:NU9</ref>
          <ref type="ref_dok_id">H501NU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU9</ref>
          <ref type="ref_dok_titel">Vissa elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FJEg8muWpsW6xJsvkRBAht" type="behandlas_i"/>
        <correspContext corresp="i-FJEg8muWpsW6xJsvkRBAht">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Uk4b3Zg7UJvd5TJexH7wHC" type="behandlas_i"/>
        <correspContext corresp="i-Uk4b3Zg7UJvd5TJexH7wHC">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3j8cEcsHDeq152NzaSCNn1" type="motHeader">
        <div xml:id="i-XqXGF3kwguwgG4pHPYZyAo" type="motTitle">
          Motion till riksdagen 2017/18:3404 av Lars Hjälmered m.fl. (M)
          Energi för arbete och välstånd
        </div>
      </div>
      <div xml:id="i-EBfKjiJHKQvRHhYeSWfnck" type="motBody">
        <div xml:id="i-39hDmSZD2VFKwgvvYe2PpK" type="motProposal" subtype="förslag">
          <head xml:id="i-Ah64FCnswpPoyE1hXDfFb2">
            Förslag till riksdagsbeslut
          </head>
          <list xml:id="i-2DnqYJYcP9qUmDtokwwXr6" style="ol">
            <item xml:id="i-FiAxmBKJLURz3fR8PT23r9">
              Riksdagen ställer sig bakom det som anförs i motionen om att
              Sverige ska ha ett robust energisystem på tre ben med vattenkraft,
              kärnkraft och ny, förnybar energi och tillkännager detta för regeringen.
            </item>
            <item xml:id="i-DEaFCRkdSiJ5k5m9wKCrSV">
              Riksdagen ställer sig bakom det som anförs i motionen om att
              satsa på alla relevanta energislag, inklusive kärnkraft, samt
              på forskning och demonstrationsanläggningar, och detta tillkännager
              riksdagen för regeringen.
            </item>
            <item xml:id="i-EKiN11941bwRGMQsyfkr2m">
              Riksdagen ställer sig bakom det som anförs i motionen om att
              skapa förutsättningar för att Sverige ska kunna bli en ledande
              aktör inom export av CO2-snål energi, och tillkännager detta för
              regeringen.
            </item>
            <item xml:id="i-TL4yAuXQCBLwBguAW6kh8o">
              Riksdagen ställer sig bakom det som anförs i motionen om att
              tillsätta en konkurrenskraftsutredning med uppdrag att analysera
              den svenska elmarknaden ur ett internationellt perspektiv samt
              att se över framtida överföringsbehov, olika tekniska lösningar
              och systemtjänster, och detta tillkännager riksdagen för regeringen.
            </item>
            <item xml:id="i-12HYtu3VenmA9pkKwdRRoM">
              Riksdagen ställer sig bakom det som anförs i motionen om att
              Sverige ska verka för en gemensam energimarknad i EU med långsiktiga
              konkurrenskraftiga spelregler, och detta tillkännager riksdagen
              för regeringen.
            </item>
            <item xml:id="i-5m7nU26qmZ6Yo29FDZi6qH">
              Riksdagen ställer sig bakom det som anförs i motionen om att
              Sverige ska verka för att minska tullar och andra handelshinder
              för miljövänlig energiteknik, såsom solceller, och tillkännager
              detta för regeringen.
            </item>
            <item xml:id="i-LA6sXgWPhJjgX45LhLSgtM">
              Riksdagen ställer sig bakom det som anförs i motionen om att
              Sverige ska verka för att alla typer av biodrivmedel fortsatt
              tillåts på EU-nivå och tillkännager detta för regeringen.
            </item>
            <item xml:id="i-AU7KuxQq8mLnNr8bHZnNwt">
              Riksdagen ställer sig bakom det som anförs i motionen om att
              se över hur energilager kan användas mer effektivt i energisystemet
              och tillkännager detta för regeringen.
            </item>
            <item xml:id="i-AaJpv93fN4q9NPXt1qfxY2">
              Riksdagen ställer sig bakom det som anförs i motionen om att
              nätutbyggnad ska ske på ett mer transparent och samhällsekonomiskt
              lönsamt sätt samt om att handläggningstiderna för nätinvesteringar
              bör kortas, och detta tillkännager riksdagen för regeringen.
            </item>
            <item xml:id="i-4XVjMvyiTqUpQwB2ZtnBaE">
              Riksdagen ställer sig bakom det som anförs i motionen om att
              stärka förutsättningarna för att ta till vara fjärr- och kraftvärme
              och tillkännager detta för regeringen.
            </item>
          </list>
        </div>
        <div xml:id="i-T63x8Ea1tSf5wXpyTK96Hb" type="motContent">
          <head xml:id="i-BdipEN7gjpyA6vmP3dJ8ZS" type="h1">
            Energi i Sverige
          </head>
          <p xml:id="i-45Ab9eRS7KQLfwpR6VsJm9">
            Sveriges välfärd, jobb och konkurrenskraft är beroende av att
            vi har en fungerande energitillförsel. Den svenska energipolitiken
            ska värna klimatet, säkra el till konkurrenskraftiga priser och
            garantera att el finns när vi behöver den. Alla delar av samhället
            är i dag beroende av att vi kan leva upp till detta.
          </p>
          <p xml:id="i-QeD1agjtLTbikKLNAzKSJe">
            Det är därför Sverige fortsatt behöver ett robust energisystem
            byggt på vattenkraft, kärnkraft och förnybar energi såsom vind-
            och solenergi. Vår energiproduktion, leverans och användning ska
            ligga i framkant av teknikutvecklingen och gå i linje med våra
            ambitiösa miljömål. Samtidigt är energiförsörjningen central för
            industrins konkurrenskraft och människors vardag. Långsiktighet
            och stabila villkor på elmarknaden är av stor vikt för svenska
            jobb och svensk konkurrenskraft. Genom energiöverenskommelsen
            råder nu långsiktiga villkor i energipolitiken. Fem partier är
            överens om att bygga ut den förnybara energiproduktionen, fasa
            ut fossila bränslen och ge förutsättningar för kontrollerade generationsskiften
            i den svenska kärnkraften.
          </p>
          <p xml:id="i-KZ9XbYNdGSaHYrQh8b66hA">
            För Moderaterna har det varit särskilt viktigt att garantera
            försörjningstryggheten i energisystemet. Varken kärnkraft, vattenkraft
            eller ny förnybar energi ska därför uteslutas från den svenska
            energimixen. Varje kraftslag har sina fördelar och nackdelar och
            det är genom mixen av dem vi kan bygga en hållbar och trygg energiförsörjning.
            Kärnkraft och vattenkraft fyller båda viktiga roller som bas-
            och reglerkraft i systemet medan ny förnybar energi fortsatt är
            viktigt för att uppnå miljömålen. Svenska företag och konsumenter
            ska alltid kunna lita på att det finns en trygg elförsörjning
            samt långsiktiga och stabila villkor på elmarknaden.
          </p>
          <head xml:id="i-YGGNnirrDzgDvEBhCiHnMo" type="h2">
            Ramöverenskommelse om energipolitik
          </head>
          <p xml:id="i-7LVfeM1FuAHQz9RcF7J4D8">
            I juni 2016 slöt Moderaterna en ramöverenskommelse om energipolitik
            tillsammans med Socialdemokraterna, Miljöpartiet, Centerpartiet
            och Kristdemokraterna.
          </p>
          <p xml:id="i-4decpxS6ibL8jWheXffppS">
            Överenskommelsen innebär bland annat följande:
          </p>
          <list xml:id="i-Lqe8vsiitMywTiCg8VXMzg" style="ul">
            <item xml:id="i-4DGKmDudzhLSaqqvewgwmV">
              Långsiktigt mål. Sverige ska sträva mot 100 % förnybar elproduktion.
              Det är dock inte ett stoppdatum som förbjuder kärnkraft och innebär
              inte heller en stängning av kärnkraft med politiska beslut.
            </item>
            <item xml:id="i-pbKvo5MTnP3PrFRR4Jg93">
              Kärnkraft. Effektskatten avvecklas över två år med start 2017.
              Placeringsmöjligheterna för kärnavfallsfonden utökas.
            </item>
            <item xml:id="i-NUz5gtK7CsB5XMKocbc4Lu">
              Förnybar energi. Elcertifikatssystemet förlängs och utökas med
              18 nya TWh till 2030. Anslutningsavgifterna till stamnätet för
              havsbaserad vindkraft slopas.
            </item>
            <item xml:id="i-YPoJrzitkHDQjcCAdNcmeK">
              Vattenkraft. Fastighetsskatten sänks från 2,8 % till 0,5 % över
              fyra år med start 2017. Moderna miljökrav skall införas. Inriktningen
              är att värna och utöka produktionen.
            </item>
            <item xml:id="i-7Akigsfb8yNjvsWFNaS4ox">
              Marknadsdesign. En särskild studie skall tas fram för möjliga
              framtida marknadsupplägg.
            </item>
            <item xml:id="i-HXK45vY4tzMHsdn7sVYtMW">
              Uppföljning. En större uppföljning av läget på den svenska elmarknaden
              skall göras vart fjärde år med start 2018.
            </item>
          </list>
          <p xml:id="i-XsKaUZQtT4rBbbxyXo4EBT">
            Moderaternas inriktning är att vårda överenskommelsen som innebär
            att det fortsättningsvis finns långsiktiga villkor för svensk
            energipolitik. Med ramöverenskommelsen säkras kärnkraften, vattenkraften
            stärks samt det finns en strukturerad plan för att nyttja möjligheter
            med ny teknik och ny förnybar energi.
          </p>
          <head xml:id="i-FWFPb4FaMH9Uow9VMFn7bb" type="h2">
            Energiforskning
          </head>
          <p xml:id="i-5PvSECTaqMB6HyMWGG85dW">
            Morgondagens utmaningar möter vi med morgondagens teknik och
            när det kommer till energiteknik är Sverige på många områden i
            framkant. Det är nödvändigt i strävan efter en mer klimatsmart
            och grön planet samtidigt som miljöteknik bidrar till svensk innovation
            och konkurrenskraft på en global marknad. I takt med att gröna
            innovationer når fler och bredare marknader kan vi bidra till
            att minska klimatpåverkan i världen samtidigt som vi skapar fler
            jobb och tillväxt i Sverige.
          </p>
          <p xml:id="i-7NukdsYYqSDS4PLW7odNEL">
            De insatser som görs för forskning inom ny teknik och förnybar
            energi är viktiga för vårt framtida energisystem. Dessa satsningar
            måste fortsätta genom bland annat satsningar på demonstrationsanläggningar.
            Likaså forskning som utvecklar hållbara elnät. I dagsläget är
            det Energimyndigheten som ansvarar för att fördela statens forskningsresurser,
            där medlens fördelning avgörs av myndighetens utvecklingsnämnd.
            Inriktningen på det arbete som Energimyndigheten utför bestäms
            däremot av regeringen. Oberoende av vilken uppfattning man har
            om kärnkraftens framtid så är det ett faktum att kärnkraft i någon
            form kommer att finnas kvar under en lång tid framöver. Kärnkraftsbolagen
            tar idag genom sin egen fond ansvar för kärnbränslehantering och
            avvecklande av uttjänade reaktorer. Men en potentiell utmaning
            som vi ser är inom forskning och kompetensförsörjning. Här borde
            det finnas möjlighet för Energimyndigheten att även stödja projekt
            som säkrar att vår kärnkraftshantering är av högsta klass. Sverige
            måste behålla och förädla forskningskompetens inom området för
            att kunna hantera befintliga reaktorer, ha möjlighet att bygga
            nya samt avveckla de äldre reaktorerna på ett säkert och ansvarsfullt
            sätt. Därför anser vi att Energimyndigheten ska satsa på energiforskning
            inom alla relevanta kraftslag, inklusive kärnkraft.
          </p>
          <head xml:id="i-MSKq2EGwVjtXUBsofA28hy" type="h2">
            Globala utmaningar
          </head>
          <p xml:id="i-XfqwWthnUUcYPDzkCN7PBu">
            Sverige kan inte blunda för det klimathot som världen möter.
            Stormar, torka, höjning av havsnivån och människor som tvingas
            fly som en konsekvens av klimatets påverkan måste adresseras skyndsamt.
            Klimathotet ställer också krav på en ambitiös energipolitik som
            inte bara ger svar på dagens utmaningar utan även förutser framtida
            behov. Vår långsiktiga vision om att Sverige ska ha en hållbar
            och resurseffektiv energiförsörjning kompletterats med Miljömålsberedningens
            mål om att Sverige senast år 2045 inte ska ha några nettoutsläpp
            av växthusgaser till atmosfären, för att därefter uppnå negativa
            utsläpp. Sverige har en mycket hög andel förnybar energi i vårt
            energisystem och har överträffat EU:s 2020-mål. Till det har vi
            en i det närmaste koldioxidfri elproduktion. Genom denna inriktning
            bidrar Sverige på ett ambitiöst sätt till de globala utsläppsreduktioner
            som behövs på lång sikt.
          </p>
          <p xml:id="i-VSeoWAt4mwYvuFLpULhJRJ">
            Just nu sker även en sammanlänkning med övriga Europa genom den
            europeiska energiunionen. Detta är en viktig process som binder
            ihop våra marknader, ökar handeln med el och bidrar till att trygga
            elförsörjningen även i Sverige. När marknaden växer ökar intresset
            för att investera i klimatsmart el i Sverige. El som vi kan konsumera
            själva eller exportera till andra. Resultatet blir ett säkrare
            och mer klimatsmart Europa. Förhoppningen är en sammanlänkad väl
            fungerande elmarknad i EU med ökad handel och större grad av effektivisering.
            Sverige bör driva på för en gemensam energimarknad där långsiktiga
            konkurrenskraftiga spelregler råder.
          </p>
          <p xml:id="i-VrqEWdsqLKFgXunFPBwPer">
            Dessutom bör vi verka för att alla typer av biodrivmedel fortsatt
            tillåts inom EU. Biodrivmedel bidrar till en grönare omställning
            för industri och transportsektor. Nu finns det krafter i EU som
            vill förbjuda vissa typer av biodrivmedel, vilket av allt att
            döma skulle försvåra en grön omställning i transportsektorn. En
            omställning i transportsektorn kommer inte att gå över en natt,
            därför behövs fortsatt olika typer av biodrivmedel för att underlätta
            en övergång från bensin och diesel till grönare alternativ.
          </p>
          <head xml:id="i-UKdhYT11MtHgSS7pLFgGxT" type="h2">
            Export av energi- och miljöteknik
          </head>
          <p xml:id="i-HG9JsDo5dgEFayB3UpdSPv">
            För att möta klimatutmaningen räcker det inte att vi tar ansvar
            i Sverige eftersom vi bara står för en liten del av världens totala
            utsläpp. Hela världen behöver ställa om, men det förutsätter att
            miljötekniken fortsätter att utvecklas. Tillgång till effektiv
            ren energi och miljöteknik är på sikt avgörande nyckelfaktorer
            för den globala hållbara utvecklingen. Svensk teknologi håller
            redan hög klass och har potential att i högre utsträckning nå
            en internationell marknad. Det blir en möjlighet för Sverige att
            såväl tillhandahålla nya jobb och företag som att bidra till en
            bättre miljö med mindre CO2-utsläpp. Det gäller den inhemska svenska
            energiproduktionens exportmöjligheter av koldioxidfri el såväl
            som miljövänlig energiteknik. Här behövs insatser på flera plan
            för att förbättra exportmöjligheterna och motverka vanligt förekommande
            handelshinder, såsom höga tullar på ny miljövänlig energiteknik.
            Solceller är ett av flera exempel på teknik som står föremål för
            hinder, vilket innebär att den önskvärda globala teknikspridningen
            går långsammare än vad som är möjligt.
          </p>
          <p xml:id="i-TSjpyQtpKeANhPmecKpJK">
            Därför menar vi att en ambitiös politik för företagande, frihandel
            och innovationer går hand i hand med en modern energipolitik.
            Vi föreslår att en utredning tillsätts med uppdrag att analysera
            den svenska elmarknaden ur ett internationellt perspektiv och
            se över vilka åtgärder som skulle behövas för att Sverige ska
            fortsätta vara konkurrenskraftigt.
          </p>
          <head xml:id="i-71VsXTZJVyEehpQ5rhtsG3" type="h2">
            Elnät
          </head>
          <p xml:id="i-QKvYUNdYsZa3APA8fZzgG9">
            Sverige är ett avlångt land med stora avstånd där elproduktion
            och elkonsumtion inte är samlat inom samma geografiska område.
            Största delen av elproduktionen sker i norra Sverige och majoriteten
            av elkonsumtionen sker i södra Sverige. Det faktumet tillsammans
            med en ambition om smarta elnät för ett hållbart samhälle ställer
            höga krav. Svenska kraftnät är den myndighet som ansvarar för
            stamnätet och just nu byggs Sydvästlänken som ett led i att förbättra
            överföringskapaciteten mellan norr och söder. Samtidigt är det
            viktigt att Svenska kraftnät fortsätter arbetet med sina framtidsanalyser
            och med att förbättra stamnätet. Speciellt med tanke på den aviserade
            stängningen av fyra kärnkraftsreaktorer som idag är viktiga delar
            av elproduktionen i södra Sverige.
          </p>
          <p xml:id="i-3JNeZgeZJCsGrf4SXrAhx4">
            Svenska kraftnät ansvarar även för att effektbalansen i nätet
            tryggas. Med en ständigt större andel volatil elproduktion och
            en minskande andel baskraft är detta en utmaning som måste adresseras.
            Att effektbalansen upprätthålls är en förutsättning för svensk
            industri, jobb och konkurrenskraft. Ett sätt att möta framtida
            utmaningar med effekt vore att skapa bättre förutsättningar för
            utveckling och nyttjande av batterilager. Svenska kraftnät har
            idag ett uppdrag att momentant analysera effektläget på den svenska
            energimarknaden. I juni i år beslutade riksdagen att tillkännage
            för regeringen att Svenska kraftnäts uppdrag breddas till att
            även se över effektsituationen återkommande och på sikt. På så
            vis stärks beredskapen för framtida brister i vårt energisystem.
            Vi förutsätter nu att regeringen skyndsamt återkommer till riksdagen
            med förslag på hur ett sådant uppdrag kan genomföras.
          </p>
          <p xml:id="i-EA85Bv4Erz5mA2bNGJUxQo">
            Riksrevisionen har i sin granskning av Svenska kraftnät pekat
            på att det finns brister i både finansieringsmodellen och samhällstekniska
            analyser. Här har riksdagen under 2017 riktat ett tillkännagivande
            mot regeringen om att även en fristående aktör får i uppdrag att
            genomföra samhällstekniska lönsamhetsbedömningar vid nätinvesteringar
            för att säkerställa en god kostnadseffektivitet vid utbyggnad.
            Framtida utbyggnad ställer också höga krav på de tillståndsprocesser
            som idag tar oerhört lång tid. Det är angeläget att om möjligt,
            med bibehållen rättssäkerhet, korta handläggningstider. Vidare
            är det rimligt att olika tekniska lösningar, både när det gäller
            teknikval i nätutbyggnaden såväl som alternativ till utbyggnad,
            prövas för en framtida nätutbyggnad.
          </p>
          <head xml:id="i-WNtmjU1gWvjixaKMx5yuCY" type="h2">
            Systemtjänster
          </head>
          <p xml:id="i-AzYvbiy6WEed5oVhYzyoNv">
            En fungerande elmarknad handlar inte enbart om att förenkla marknadsmekanismerna
            utan även säkerställa elsystemets funktion. Sverige behöver ett
            elsystem som klarar av att leverera alla nödvändiga tjänster.
            Från att kunna möta effektbehoven till kvaliteten på el. Elsystemets
            funktion bygger på ett antal systemtjänster för att säkra rätt
            svängmassa och reaktiv effekt. Ett rimligt steg vore därför att
            utreda hur systemtjänster kan se ut och säkras i en framtida svensk
            och regional elmarknad.
          </p>
          <p xml:id="i-PFLFrtskDGQFQzd4ZsFvTm">
            I dagsläget får en kraftproducent, i huvudsak, betalt för den
            el denna levererar. Där olika kraftverk samtidigt bidrar till
            att rätt spänning och frekvens finns i systemet. Exempelvis är
            det bestämt att frekvensen skall vara 50 Hz. Vanligen är industriutrustning
            dimensionerande på sådant sätt att den automatiskt slås av om
            frekvensen avviker mer än +/– 0,5 Hz men ett sådant stopp i ett
            stålverk eller pappersbruk får en prislapp på tiotals miljoner.
            I dag är de systemtjänster som kraftproducenterna levererar i
            allt väsentligt gratis och sker främst genom stora anläggningar.
            Men med en ökad andel småskalig produktion finns det en ökad risk
            att kvaliteten på el sjunker. På sådant vis är det rimligt att
            överväga om andra betalningsmodeller vore lämpliga.
          </p>
          <head xml:id="i-UHu7S7xkiu9gErxKZfoLoc" type="h2">
            Fjärr- och kraftvärme
          </head>
          <p xml:id="i-jLC8DFKZjGd4L47YPCqjj">
            Fjärr- och kraftvärme bör vara en integrerad del av ett framtida
            hållbart energisystem där värmen produceras och distribueras på
            ett hållbart sätt med grunden i återvunnen energi. Det förutsätter
            goda förutsättningar för konkurrenskraftig teknik- och affärsutveckling.
            Detta för att kunna skapa resurseffektiva lösningar för framtidens
            hållbara energisystem och på sådant sätt vara till nytta för miljö,
            branschen, kunderna och samhället i stort.
          </p>
          <p xml:id="i-9zWX5Sybm8chihT4XSchop">
            Fjärr- och kraftvärme skapar stora möjligheter för en cirkulär
            ekonomi, där kraftvärmen producerar som mest när elbehovet är
            som störst och fjärrvärmen minskar behovet av el för uppvärmning.
            Därför är det beklämmande med skatter som slår hårt mot just fjärr-
            och kraftvärme. Det kommer markant försämra fjärrvärmens möjligheter
            att kunna bidra och konkurrera i energisystemet. Istället för
            att försvåra för fjärr- och kraftvärmen behövs goda förutsättningar
            för att återvinna värme och energi.
          </p>
        </div>
        <div xml:id="i-3NDGYVAXodZ3c9pkrzfVnn" type="signatureBlock">
          <list xml:id="i-AF4Fd29xr8PQem2vX5hwHp">
            <item xml:id="i-5k2NCB2FFgAwqvSJNndbCY" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-Qth6nBTiJh47rKZA898ZqH" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-A13TDR7dD3zxmBL4m1Epy" who="i-XGXudkHXmtGS8CjJ9L2Hkr" type="signature">
              Hanif Bali (M)
            </item>
            <item xml:id="i-4LYukEPwrcYStwbHKTNXg1" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-AWug9fTRYAabk7XmQ8kqSb" who="i-7ueMHXSkJ4p8MZCwd6tvma" type="signature">
              Sofia Fölster (M)
            </item>
          </list>
        </div>
      </div>
    </body>
  </text>
</TEI>
