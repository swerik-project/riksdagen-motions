<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0717/mot_199900_MJ_0717-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ717 pnr: c327
          </p>
          <p>
            Motion till riksdagen 1999/2000:MJ717
          </p>
          <p>
            av Åsa Torstensson (c)
          </p>
          <p>
            Strandstädning
          </p>
          <p>
            Kustområdena i Västra Götalands län, längs den bohuslänska kusten,
            har stora natur- och friluftsvärden som är av riksintresse. Dessa
            kustområdens miljö är också mycket avgörande och viktiga för den
            bohuslänska turistindustrin, för möjligheterna till en levande
            skärgård och för det rörliga friluftslivet. Genom havsströmmar
            och stormar samlas dock skräp från hela Nordsjön både längs med
            kusten och på den västkustska landremsan. Vid varje storm fylls
            vikarna med plast, avfall från sjöfarten, oljefat och vrakved.
            Ett stort arbete läggs ned av kommunerna och frivilliga för att
            hålla stränderna rena. Sedan början av 1990-talet har strandstädningen
            i Bohuslän genomförts med hjälp av arbetsmarknadsresurser och
            kommunala medel. Detta arbete har varit mycket bra och givit bra
            resultat med stora mängder insamlat skräp. Tyvärr har inte en
            sådan arbetsinsats bestående värde. Havsvikarna, strandremsorna
            och öarna är fyllda med nytt skräp så fort västanvinden har dragit
            förbi. Ekonomiska resurser för att hålla de riksintressanta kustmiljöerna
            rena från skräp måste långsiktigt säkerställas. De områden som
            drabbas är avsatta som riksintresse för det rörliga friluftslivet
            och därmed hårt reglerade vad gäller annat nyttjande. Därför borde
            det vara självklart att staten tar det ekonomiska ansvaret för
            att hålla dessa naturområden fria från sopor. Detta för att besökande
            likaväl som åretruntbefolkning skall kunna vistas i en ren, skön
            och unik miljö. Denna rättighet för det rörliga friluftslivet
            är i sig unik och det är naturligtvis ett nationellt intresse
            att bevara dessa miljöer fria från nedsmutsning. Därför bör ett
            särskilt statsbidrag för strandstädning i Bohuslän införas. Den
            totala kostnaden för omhändertagandet av sopor, från stranden
            till sopstationen, är enligt Bohusläns samarbetsorganisation ca
            tio miljoner kronor. Denna kostnad bör belasta anslaget för Sanering
            och återställande av förorenade områden. Detta bör lämpligen administreras
            av Västra Götalands regionen. Detta bör ges regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om införande
            av statsbidrag för strandstädning i Bohuslän.
          </p>
          <pb facs="riksdagen-motions-pdf/data/199900/mot_199900_MJ_0717/mot_199900_MJ_0717-0002.pdf"/>
          <p>
            Stockholm den 28 september 1999 Mot. 1999/2000
          </p>
          <p>
            MJ717 Åsa Torstensson (c)
          </p>
        </div>
      </div>
    </body>
  </text>
</TEI>
