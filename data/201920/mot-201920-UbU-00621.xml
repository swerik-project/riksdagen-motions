<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00621">
  <teiHeader>
    <fileDesc>
      <titleStmt>
        <title>Svensk gymnasieskola och vuxenutbildning</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:621 av Patrick Reslow m.fl. (SD)</title>
          <idno type="rdwebb">H702621</idno>
          <rs type="number">621</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702621/text</ref>
          <ref type="dokument_url_html">http://data.riksdagen.se/dokument/H702621</ref>
          <ref type="dokumentstatus_url_xml">http://data.riksdagen.se/dokumentstatus/H702621</ref>
          <ref type="docx">http://data.riksdagen.se/fil/8FDD29B9-80D8-45F7-A2D0-DE2C76FE9446</ref>
          <ref type="pdf">http://data.riksdagen.se/fil/EDA0EB4E-579E-4ABD-B855-E9A59DB78542</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DND4DPA1WpY6BC15F822PB" type="signed"/>
        <correspContext corresp="i-DND4DPA1WpY6BC15F822PB">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction type="submitted" xml:id="i-SmFBnpH4RdpgANQMsWBuPn">
          <date when="2019-09-27"/>
          <time when="14:45:01"/>
        </correspAction>
        <correspAction type="reviewed" xml:id="i-9aSw5R6j9Rtkxu3TVLYUZd">
          <date when="2019-09-30"/>
          <time when="09:58:23"/>
        </correspAction>
        <correspAction type="referred" xml:id="i-6aQxhkF7DM6ZNVVZkSdqPs">
          <date when="2019-10-11"/>
        </correspAction>
        <correspAction type="assigned" xml:id="i-4e3kYzp9uGKN4TJEQWsVjB">
          <date when="2020-05-07"/>
          <time when="16:32:38"/>
        </correspAction>
        <correspContext corresp="i-4e3kYzp9uGKN4TJEQWsVjB">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-5DF9tdtvB3YfZUqjem7T68"/>
        <correspContext corresp="i-5DF9tdtvB3YfZUqjem7T68">
          <ref type="uppgift">2019/20:UbU13</ref>
          <ref type="ref_dok_id">H701UbU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RsGd9b72N5uadautXx44sD"/>
        <correspContext corresp="i-RsGd9b72N5uadautXx44sD">
          <ref type="uppgift">2019/20:UbU10</ref>
          <ref type="ref_dok_id">H701UbU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ahwahcou9i5nZNwaQd1ccr"/>
        <correspContext corresp="i-Ahwahcou9i5nZNwaQd1ccr">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B6Z87be6E5K1Lt85XbxqaR"/>
        <correspContext corresp="i-B6Z87be6E5K1Lt85XbxqaR">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:621 av Patrick Reslow m.fl. (SD) Svensk gymnasieskola och vuxenutbildning</div>
      </div>
      <div type="motBody">
        <div type="motProposal" subtype="förslag">
          <head xml:id="i-NH48L6MEqorC4dJPvUQB97">
            Förslag till riksdagsbeslut
          </head>
          <list style="ol">
            <item xml:id="i-RLr2hmbVSJeowCC9HS8vhN">
              Riksdagen ställer sig bakom det som anförs i motionen om att
              svensk gymnasieskola och kommunal vuxenutbildning ska få ett statligt
              huvudmannaskap och tillkännager detta för regeringen.
            </item>
            <item xml:id="i-PQh3uHTdGi5u17zajWBB1C">
              Riksdagen ställer sig bakom det som anförs i motionen om att
              gymnasieskolan behöver starka rektorer och tillkännager detta
              för regeringen.
            </item>
            <item xml:id="i-WvTG2Tp4REXVNqvVqgLSGF">
              Riksdagen ställer sig bakom det som anförs i motionen om att
              förkorta de praktiska gymnasieprogrammen till två år och tillkännager
              detta för regeringen.
            </item>
            <item xml:id="i-T2xG1GWJnFNWx256ehbRtq">
              Riksdagen ställer sig bakom det som anförs i motionen om att
              införa ämnesbetyg och tillkännager detta för regeringen.
            </item>
            <item xml:id="i-L3yz9i5kwsdRtB4UyV3C1s">
              Riksdagen ställer sig bakom det som anförs i motionen om att
              ersätta den kursutformade gymnasieskolan med en ämnesutformad
              och tillkännager detta för regeringen.
            </item>
            <item xml:id="i-FUEi5NW4wTX1UZd3517pZE">
              Riksdagen ställer sig bakom det som anförs i motionen om utökad
              och förtydligad studievägledning i gymnasieskolan och tillkännager
              detta för regeringen.
            </item>
            <item xml:id="i-NQEp3VSBhLa2U18UefMkLy">
              Riksdagen ställer sig bakom det som anförs i motionen om att
              universitets- och högskolelärare ska ha möjlighet att undervisa
              på gymnasiet och tillkännager detta för regeringen.
            </item>
            <item xml:id="i-WhneJ4oNDWZ9g3uy81TXa3">
              Riksdagen ställer sig bakom det som anförs i motionen om att
              ge ungdomar som inte blivit anställningsbara en andra chans genom
              s.k. teknikbrygga med två terminers gymnasiestudier samt en termin
              betald praktik och tillkännager detta för regeringen.
            </item>
            <item xml:id="i-Y9jfQnsUXWsjHR7FRo8LV3">
              Riksdagen ställer sig bakom det som anförs i motionen om att
              införa två nivåer i introduktionsprogrammet Språkintroduktion
              på gymnasiet och tillkännager detta för regeringen.
            </item>
            <item xml:id="i-5VwPVSFDbByk1LiSRjJJ3i">
              Riksdagen ställer sig bakom det som anförs i motionen om krav
              på fristående skolor och tillkännager detta för regeringen.
            </item>
            <item xml:id="i-Eiguk56osPmE8ARo9c4WaQ">
              Riksdagen ställer sig bakom det som anförs i motionen om att
              förbättra organisationen och inriktningen inom vuxenutbildningen
              och tillkännager detta för regeringen.
            </item>
            <item xml:id="i-3Pw57HAaTZmJxkXdpeshnf">
              Riksdagen ställer sig bakom det som anförs i motionen om skärpta
              krav på sfi-undervisningen inom vuxenutbildningen och tillkännager
              detta för regeringen.
            </item>
            <item xml:id="i-AH2gbQdj1j6KhuK2dQaPZw">
              Riksdagen ställer sig bakom det som anförs i motionen om särbegåvade
              elever i svensk gymnasieskola och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5sBH4YFFbn1hZptLp865ec">
            Motivering
          </head>
          <p xml:id="i-NAK2Hgu2asUZdrad25XdrF">
            Som ett litet och exportberoende land är det viktigt att Sverige
            är en världsledande kunskapsnation. När ett flertal asiatiska
            länder satsar hårt på utbildning kopplat till teknologi, måste
            även Sverige anstränga sig mer för att ha en skola i världsklass.
            Utvecklingen i Sverige har tyvärr tenderat att gå åt fel håll.
            Från att svensk grund- och gymnasieskola en gång har varit något
            som övriga västeuropeiska länder såg som ett föredöme och framgångsexempel,
            står svensk skola idag inför en rad problem som måste åtgärdas
            om vi vill fortsätta vara en kunskapsnation av rang.
          </p>
          <p xml:id="i-KA6EDf7RLeiWAhVxo6zAKS">
            En lång rad internationella undersökningar visar en negativ utvecklingslinje
            över tid vad avser prestationer och kvalitet. Det gäller exempelvis
            kunskapsutvärderingen PISA (Programme for International Student
            Assessment) och den internationella jämförande studien Timss (Trends
            in International Mathematics and Science Study). Att lösa problemen
            kommer att ta tid och några snabba resultat är inte att vänta,
            men arbetet med att reformera det som gått fel måste likväl påbörjas.
            Några områden som behöver kraftfulla åtgärder kan identifieras:
            genomströmningen, ordningsproblematiken, bristande förkunskaper
            och kopplingen till universitet, högskolor och arbetsliv.
          </p>
          <p xml:id="i-QrUsFBjU1YcG7JH36a38Et">
            Först och främst måste det ställas högre krav på de elever som
            lämnar grundskolan och söker sig till landets gymnasieutbildningar.
            Grundskolan måste överlämna eleverna med tillräckliga baskunskaper
            så att inte gymnasieskolan blir reparationsverkstad för det som
            grundskolan inte lyckats med. Problemet med glädjebetyg i grundskolan
            innebär också svårigheter för elever att klara gymnasiestudierna.
            Gymnasieutbildningen ska präglas av bildningsideal och högt ställda
            förväntningar på eleverna. Ambitionsnivån behöver därför höjas
            generellt. Mer måste till än svepande målsättningar om att ”fler
            elever ska nå målen”. Gymnasieskolan måste också bli betydligt
            bättre på att utbilda särbegåvade elever.
          </p>
          <p xml:id="i-5FgL7f1Y9mFRndm3baarBH">
            Grundskolans ordningsproblem har dessvärre smittat av sig på
            gymnasieskolan. Exempelvis finns allvarliga brister i ordning
            och studiero även på gymnasieskolorna – på många håll är skolmiljön
            stökig och otrygg. Det är oacceptabelt. Skolan ska ses som vilken
            arbetsplats som helst – arbetsmiljön ska vara lika god som på
            andra arbetsplatser. Elever som mobbar och hotar andra elever
            eller lärare ska omgående flyttas och lärarna ska ges alla verktyg
            som behövs för att hålla ordning.
          </p>
          <p xml:id="i-2PVX6n8SCDdwabcNsXj72P">
            Gymnasieskolans kunskapsuppdrag och utbildningens koppling till
            arbetsmarknadens behov eller fortsatta studier måste bli tydligare.
            Arbetsmarknaden behöver kvalificerad arbetskraft och Sverige behöver
            få fram fler världsledande forskare. Studie- och yrkesvägledningen
            måste bli tydligare och vassare för att styra in eleverna på lämplig
            utbildning. Gymnasieskolan behöver utveckla ett starkt samarbete
            med det lokala näringslivet för att ytterligare förbättra relationerna
            med arbetslivet och framförallt teknikföretag. Det är önskvärt
            med en tidig utvecklingslinje för eleven, att skolan är förväntansfull
            och ansvarsfull och att tydliga krav ställs.
          </p>
          <p xml:id="i-KT1mdLhQfZv6REPzNuqWsG">
            Ledarskapet behöver vara tydligt och läraryrket ska vara eftertraktat.
            En hög kunskapsnivå med tydliga kunskapskrav och återkommande
            kvalitetskontroller ska säkerställas.
          </p>
          <p xml:id="i-RXgs2umJRKdzwNwDbcMFZy">
            Vuxenutbildningen är starkt kopplad till gymnasieskolan. Sverige
            är unikt med det utbildningsväsende och de möjligheter vi har
            till vidareutbildning som vuxen. Där utbildning, arbetsmöjligheter,
            studievägledning eller elevers egna val inte matchats fyller vuxenutbildningen
            en viktig plats. Praktiska gymnasiestudier ska kunna kompletteras
            med ett år på vuxenutbildning för att läsa in högskolebehörighet.
            Som vuxen ska det också vara möjligt att byta inriktning. Vuxenutbildningen
            behöver vara väl utbyggd och organiseras om och satsningar göras
            där brister finns på arbetsmarknaden. Vuxenutbildningen får däremot
            aldrig bli en ursäkt för att inte ta ansvar för studierna under
            gymnasietiden. Sfi (svenska för invandrare) fyller viktiga funktioner,
            men kraven i utbildningen måste skärpas betydligt.
          </p>
          <head type="h2" xml:id="i-YZR9yJgarCUpWyKqW3rXqi">
            Staten som huvudman för gymnasieskolan och vuxenutbildningen
          </head>
          <p xml:id="i-CZCVrpZZLRmBipYUMAqirz">
            1. Den svenska skolan är en nationell angelägenhet och utgör
            en omfattande del av den svenska välfärden. Den svenska gymnasieskolans
            utveckling efter kommunaliseringen har inte varit tillfredsställande.
            Gymnasieskolan och den kommunala vuxenutbildningen ska därför,
            liksom grundskolan, ha staten som huvudman så att skolor får mer
            enhetliga förutsättningar för sin verksamhet och för att kunna
            hålla en jämn och hög kvalitetsnivå. Detta ger elever, rektorer,
            lärare och annan skolpersonal mer likvärdiga förutsättningar och
            ökar möjligheterna till planering och genomförande av verksamheten.
            Flera vinster är att det förbättrar utgångspunkterna för kontroller,
            uppföljning och återkoppling samt medverkar till återupprättande
            av statusen för skolan i stort och för lärarprofessionen. Kommuner
            får därigenom bättre översyn av sina skolverksamheter.
          </p>
          <p xml:id="i-BjwxtPWAehoRjQpBv5hZ9Q">
            Sverigedemokraterna har drivit frågan om ett statligt huvudmannaskap
            för skolan under lång tid och beklagar att det ännu inte är infört.
            Regeringen har genom den så kallade januariöverenskommelsen beslutat
            att utreda ett så kallat återförstatligande av skolan men har
            inte varit enhällig. Det är även oklart vad ”förstatligandet”
            i så fall ska omfatta, när utredning ska ske och vad det resulterar
            i. Faktiska, tydliga åtgärder är istället det som behövs för att
            förbättra förutsättningarna i skolan.
          </p>
          <head type="h2" xml:id="i-4ifY8SWoRRWcTpzfrkAwqe">
            Gymnasieskolan behöver starka rektorer
          </head>
          <p xml:id="i-U8wqQQ5LwYhkTVkZpdtN1T">
            2. Det är viktigt att rektorer har såväl ledarskapskompetens
            som pedagogisk kompetens. Enligt 2 kap. 2 § skollagen (2010:800)
            får enbart den som genom utbildning och erfarenhet förvärvat pedagogisk
            insikt anställas som rektor. Det kan men behöver inte innebära
            att den person som erhåller en rektorstjänst ska ha arbetat som
            lärare för att få en rektorstjänst. Rektorn har en ledande funktion
            att fylla; huvuduppgiften är att leda verksamheten. Genom ett
            nära samarbete med lärarkollegiet kan rektorn skapa förutsättningar
            för detta att utveckla den pedagogiska verksamheten.
          </p>
          <p xml:id="i-UJEFmKkcC2vi2KqLhdP6s4">
            En rektor ska också kunna göra karriär enligt samma karriärtjänstmodell
            som Sverigedemokraterna förespråkar för lärare. Lärare ska inom
            sin karriärtjänst kunna avancera och få tjänst som rektor. Rektorer
            ska liksom lärare kontinuerligt fortbilda sig.
          </p>
          <head type="h2" xml:id="i-PAggZUjcVvF5EHcGD39o2H">
            Förkorta de praktiska gymnasieprogrammen till två år
          </head>
          <p xml:id="i-2EQe3aPbnn6pDkeXrUHus1">
            3. Gymnasieskolan i Sverige har stora problem med att många elever
            inte fullföljer sina utbildningar. Många elever hoppar av skolan
            helt och hållet eller lämnar den med stora luckor i betyget. Detta
            är ett mycket stort problem, inte minst eftersom konkurrensen
            på arbetsmarknaden är stor, men också för att det i dag är regel
            snarare än undantag att det krävs en genomförd gymnasieutbildning
            för att erhålla ett arbete. En del ungdomar vill snabbt ut på
            arbetsmarknaden och börja försörja sig själva. Alla ungdomar är
            däremot inte motiverade att studera teoretiska ämnen på gymnasiet.
            Genom att i praktiken tvinga dessa ungdomar att läsa treåriga
            program bidrar det nuvarande systemet till att fler ungdomar hoppar
            av gymnasiet. De tvååriga praktiska gymnasieprogrammen med minskat
            teoretiskt innehåll ska därför återinföras. Den som så vill kan
            sedan bygga på sin tvååriga utbildning med ett tredje år och därigenom
            stärka sin teoretiska profil.
          </p>
          <head type="h2" xml:id="i-VvKWknmvATzvgGf9ybA643">
            Inför renodlade ämnesbetyg
          </head>
          <p xml:id="i-RsDY2RXcw4tnRAd8Sd4kjK">
            4. Det nuvarande systemet med kursbetyg skapar onödig stress
            hos eleverna. Det försvårar även kunskapsinhämtningen för den
            elev som halkat efter under ämnets första kurs. Inte minst gäller
            detta ämnet matematik. Det är viktigt att ämnesbetyg återinförs.
            Renodlade ämnesbetyg ger större möjligheter att förbättra resultaten
            för eleverna inom enskilda ämnen.
          </p>
          <p xml:id="i-12YQ82N4UaQzVncrA1J9bf">
            Enligt januariöverenskommelsen ska betygssystemet reformeras
            genom att justera reglerna för sammanvägningen av olika delmoment
            inom ett betyg i ett ämne, så att ett enstaka lägre resultat i
            ett delmoment i ett ämne oftare kan kompenseras med goda resultat
            i andra moment. Enligt överenskommelsen ska detta utredas 2019–2020
            och träda i kraft i juli 2021. Detta är inte tillräckligt. Sverigedemokraterna
            driver en skarpare linje med en tillbakagång till ämnesbetyg.
          </p>
          <head type="h2" xml:id="i-CgkzCxDsJee3wrTmTaoFDN">
            Ersätt den kursutformade gymnasieskolan med en ämnesutformad
          </head>
          <p xml:id="i-MS3NsQS5hQ5hh4BSDn8tKo">
            5. Ett renodlat ämnesbetygsystem förutsätter att den nuvarande
            kursutformade gymnasieskolan avskaffas. Vi anser att det skulle
            stärka kunskapsprogressionen att återgå till det system som fanns
            tidigare. Det är oroande att diskussionen kring kursbetyg inte
            verkar ta sikte på den kursutformade gymnasieskolan.
          </p>
          <head type="h2" xml:id="i-X3hNqYjgCuXF45C11BWhXL">
            Utökad och förtydligad studievägledning
          </head>
          <p xml:id="i-Cmu2QhA1BRy4yUBPEubaoH">
            6. En så effektiv matchning av arbetskraft och arbetsmarknad
            som möjligt är av stor vikt. För att kunna skapa en högre grad
            av matchning måste därför studievägledningen och yrkesvägledningen
            stärkas och effektiviseras. Elever behöver få möjlighet och stöd
            i att hitta rätt i valen av vidareutbildning till framtida yrkesväg.
            Studie- och yrkesvägledarnas roll och ansvar behöver förtydligas
            och samordnas, kompetensutveckling behöver möjliggöras och digitalt
            vägledningsstöd behöver utvecklas.
          </p>
          <p xml:id="i-D7m57MGrCETnjfNQQrudKy">
            Gymnasieskolan ska ha stark koppling till universitet, högskolor
            och arbetsmarknad. Det är av vikt att skolans olika professioner
            samverkar inom områden som berör yrkeslivet och de områden som
            studie- och yrkesvägledare ansvarar för.
          </p>
          <head type="h2" xml:id="i-2ARkYATwcjXZnbKujgJ5uV">
            Universitets- och högskolelärare ska ha möjlighet att undervisa
            på gymnasiet
          </head>
          <p xml:id="i-VooccFmrhSSm6Zwo1iMuJ2">
            7. Banden mellan gymnasium, universitet och högskola måste stärkas.
            Många universitet och högskolor har ämnesskickliga och erfarna
            lärare som skulle bli en tillgång på gymnasiet där det råder brist
            på lärare i matematik, teknik och naturvetenskapliga ämnen. Tyvärr
            föreligger byråkratiska hinder för detta eftersom lärarna på universitets-
            och högskolenivå kan sakna formell behörighet att undervisa på
            gymnasiet. Dessutom finns en sorts tröskel i det faktum att gymnasierna
            finansieras kommunalt medan högskolorna finansieras av staten.
            Löneläget är som regel också lägre på gymnasiet.
          </p>
          <p xml:id="i-9oqpeuTLhKoZ93RYBASkyR">
            Incitament ska därför ges att underlätta för kvalificerade lärare
            från universitet och högskolor så att dessa får möjlighet att
            undervisa på gymnasiet. Efter lämplighetsprövning och en kortare
            introduktionskurs skulle de kunna erbjudas möjligheten att med
            bibehållen lön delta i undervisningen på gymnasiet som behöriga
            lärare. Denna undervisning kan kombineras med forskning och ordinarie
            undervisning på universitets- och högskolenivå.
          </p>
          <head type="h2" xml:id="i-FJ8ys4fqmNKcyNSa7Z1YD2">
            Ge ungdomar en andra chans genom teknikbrygga
          </head>
          <p xml:id="i-3BALqUnkCehds6kkrJtuHK">
            8. Det har rapporterats att det kommer att uppstå ett dramatiskt
            underskott på över 100 000 förvärvsarbetande personer med industriutbildning
            på gymnasial nivå, fram till år 2035. Därför behövs en satsning
            på att få fram fler gymnasieingenjörer. Det tekniska området är
            viktigt eftersom teknologi och innovationer inom teknologi bidrar
            till skapande av bättre förutsättningar för problemlösning i samhället.
            Det innebär även goda bidrag till forskning, utökad konkurrensförmåga
            för Sverige internationellt samt nationellt utökad industri och
            utökade jobbmöjligheter.
          </p>
          <p xml:id="i-93A9suMm6K9EqDxjK2e6We">
            Många ungdomar väljer utbildning utifrån de val kompisarna gör
            eller vad de flesta andra, kanske av ren slentrian, väljer. Det
            har visat sig att alltför många ungdomar i dag väljer rent teoretiska
            utbildningar, där arbetsmarknadens behov inte står i proportion
            till antalet elever som väljer dessa inriktningar och där en del
            elever tröttnar eller upptäcker att detta inte passar dem, med
            avhopp som följd.
          </p>
          <p xml:id="i-Ch7ybvxKxnTuDwa3nEJhAD">
            Dessa ungdomar ska ges en andra chans att bli anställningsbara
            i industrin genom en så kallad teknikbrygga. Det innebär att man
            under två terminer stärker sina kunskaper i teoretiska och praktiska
            ämnen varefter man får en termin betald praktik hos en lokal industri.
            De första terminerna bör styras upp i gängse kommunal regi men
            staten skjuter till medel för praktikperioden. Vissa ungdomar
            kommer därigenom att erhålla behörighet att söka sig vidare till
            högre utbildningar. Huvudsyftet är att generera gymnasieingenjörer
            som kan anställas och vidareutbildas inom industrin.
          </p>
          <head type="h2" xml:id="i-ESWbajMgF3AFmmv5AnaF3D">
            Nivåindela språkintroduktionsprogrammet
          </head>
          <p xml:id="i-Jdot1GZULmMcwRkcwDyRgR">
            9. Gymnasieskolan har fyra introduktionsprogram. Syftet med programmen
            är att obehöriga elever ska ges möjlighet att komma in på ett
            nationellt program eller få ett arbete. Det är olyckligt att dessa
            program faller under gymnasieskolans ansvarsområde då detta fråntar
            grundskolan dess ansvar för att överlämna elever med tillräckliga
            förkunskaper till gymnasieskolan.
          </p>
          <p xml:id="i-MgEF7JqcZ8FPN3Rm8LE1qD">
            De program som enligt Skolverket erbjuds är från och med juli
            2019 Programinriktat val, Yrkesintroduktion, Individuellt alternativ
            och Språkintroduktion. Programinriktat val syftar till att ge
            elever utbildning mot ett visst nationellt program och att de
            så snart som möjligt ska kunna antas till det nationella programmet.
            Yrkesintroduktion är för elever som saknar godkända betyg för
            behörighet till yrkesprogram och syftar till att ge yrkesinriktad
            utbildning för att kunna ansöka till yrkesprogram eller få ett
            arbete. Det individuella alternativet utformas enskilt för eleven
            och vänder sig till ungdomar som saknar behörighet till yrkesprogram
            och som har stora kunskapsbrister och svag motivation eller om
            eleven önskar allmänt inriktad utbildning som förbereder för annan
            utbildning.
          </p>
          <p xml:id="i-WocztQSqNCNJWiSuCaAwWa">
            Språkintroduktionsprogrammet är till för ungdomar som nyligen
            har anlänt till Sverige. Utbildningen har därför stort fokus på
            det svenska språket, men har inte anpassats till det stora antalet
            nyanlända som anlänt till Sverige de senaste åren. Skillnaderna
            i förkunskaper hos eleverna på programmet skiljer sig kraftigt
            åt, alltifrån elever som har genomgått grundskola till elever
            utan tidigare skolgång. Att mängden elever har ökat kraftigt förvärrar
            situationen.
          </p>
          <p xml:id="i-8jSzNJrW4MZemBPWKtXWLT">
            Nyanlända elevers kunskaper ska bedömas när de tas emot vid introduktions­programmet
            Språkintroduktion. Detta enligt 17 kap. 14 a § skollagen (2010:800),
            som trädde i kraft 1 juli 2018 men tillämpas på utbildning som
            påbörjades från och med 1 juli 2019. Det innebär att elevens bakgrund,
            skolerfarenheter, språk- och ämneskunskaper och eventuella yrkeserfarenheter
            ska kartläggas. Enligt Skolverket är ett stöd under arbete, för
            bedömning och kartläggning av nyanlända elevers tidigare utbildning
            och kunskaper. Det är positivt men otillräckligt.
          </p>
          <p xml:id="i-12rpTSooQnxLKkPFbYbgHg">
            För att ge varje individ en större chans att lyckas bör därför
            en nivåindelning införas i dessa program. Indelning ska göras
            genom att elever med olika förkunskaper delas in i grupper på
            två olika nivåer: elever som har genomgått grundskola respektive
            elever som inte har genomgått grundskola.
          </p>
          <head type="h2" xml:id="i-LLeCyzcuo4w3ysiXy1wPAH">
            Krav på fristående skolor
          </head>
          <p xml:id="i-S4UUPHwc3uWVHfPyUhd75q">
            10. Valfriheten i svensk skola ska värnas. Förslaget om vinstförbud
            i skolsektorn är därför negativt. Samtidigt finns en skyldighet
            för samhället att slå vakt om långsiktig­heten och elevers rättssäkerhet
            i skolsektorn. En skola måste kunna garantera att de elever som
            antas till en utbildning också får fortsätta denna och inte lämnas
            vind för våg vid en eventuell konkurs.
          </p>
          <p xml:id="i-Pt3WorC3gmZsMGs1W3A3eh">
            Fristående skolor ska därför åläggas att ha en ekonomisk buffert
            som säkerhet för det fall skolan skulle komma på obestånd. Det
            ska då finnas medel att driva friskolan vidare till dess att kommunen
            får möjlighet att organisera ett övertagande av de elever som
            gått på friskolan. Skolinspektionen ska godkänna denna buffert
            och tillse att inga vinster tas ut innan bufferten är säkrad.
          </p>
          <p xml:id="i-SVaf656kgD81cHAa1rmCQN">
            För att motverka risken att oseriösa ägare startar eller tar
            över en friskola eller förskola måste en betydligt hårdare kontroll
            ske av både vandel och handel. Ekonomiska förutsättningar och
            att det inte är betydligt brottsbelastade personer som startar
            eller tar över en friskola ska kontrolleras. Alla kontroller är
            meningslösa om det enkelt går att anlita en så kallad målvakt,
            vilket alltså ska vara omöjligt med seriösa kontroller.
          </p>
          <p xml:id="i-wrZ8kvANp5PiFzZgUrQoM">
            Det har även förekommit att friskolor startats och drivits med
            lån och bidrag från stater utanför Europa. Risken är mycket stor
            att sådan finansiering görs av politiska, religiösa eller strategiska
            skäl. Av säkerhetsskäl ska det av denna anledning införas ett
            förbud i skollagen mot att ombud, enskilda personer eller organisationer
            utanför Norden finansierar friskolor eller fristående förskolor.
            Undantag ska gälla internationella skolor, IB (International Baccalaureate)
            och skolor utomlands avsedda för svenska elever.
          </p>
          <p xml:id="i-NFhgbyaMw7ntZJxp7Sekn5">
            De religiösa friskolor som varit etablerade sedan lång tid i
            Sverige och som fungerar väl ska kvarstå. Däremot behöver det
            införas ett tillfälligt stopp för nyetablering av religiösa friskolor
            till dess att Skolinspektionen har fått rutin på konsekventa kontroller
            av dessa skolor, detta i anledning av att en mängd missförhållanden
            uppdagats på ett flertal av dessa skolor. Det är uppenbart att
            en hårdare kontroll av dessa skolor behövs.
          </p>
          <p xml:id="i-RPXWABDLag4h5vmrGFmSwL">
            Sedan friskolereformen genomfördes i början av 90-talet och utvecklingen
            mot en mängd friskolor tog fart, har en hel del religiösa friskolor
            sett dagens ljus. Enligt skollagen ska all undervisning ske ”icke-konfessionellt”.
            Däremot får övrig tid präglas av vissa religiösa inslag. Det står
            mycket tydligt i skolans styrdokument att alla skolor ska präglas
            av demokratiska och jämställda värderingar. Direkta avsteg från
            skolans styrdokument har avslöjats på vissa skolor. Skolinspektionen
            behöver därför skärpa tillsynen över religiösa friskolor betydligt,
            inte minst genom fler oanmälda besök.
          </p>
          <head type="h2" xml:id="i-TJJ34TkUnsxcSLArPZobtQ">
            Förbättra organisationen och inriktningen inom vuxenutbildningen
          </head>
          <p xml:id="i-PGwApED5PDzi4JmKSh8PM1">
            11. Gymnasieskolans uppdelning mellan studieförberedande och
            yrkesinriktade program kräver en väl utbyggd vuxenutbildning.
            En person som valt att läsa ett yrkesförbered­ande program måste
            ges en reell möjlighet att läsa in de ämnen som saknas för att
            kunna sadla om och välja en väg inom högre utbildning. Vuxenutbildningen
            är ett viktigt redskap för att säkerställa att befolkning är väl
            utbildad enligt de krav som arbetsgivarna ställer och de behov
            som finns.
          </p>
          <p xml:id="i-WPtQrNw9E8NFKNZ1eoioZ1">
            Men dagens system för vuxenutbildning är spretigt. Kommunen driver,
            upphandlar och står för utbildningen. Regelverken skiljer sig
            åt mellan olika kommuner. Det gör att företag har det besvärligt
            vid rekrytering. Statligt huvudmannaskap gynnar näringslivet eftersom
            mer tid kan läggas på att bygga utbildningskvalitet inom utbildningarna,
            till gagn för näringslivet. Samtidigt innebär det att företagen
            behöver lägga mindre tid på anpassning till olika kommuners regelverk.
          </p>
          <p xml:id="i-AQANz1kKFYaDXUJ5QGXjHb">
            Vuxenutbildning ska stärka kompetensen för bristyrken på marknaden.
            Ökade satsningar på utbildningsplatser inom vuxenutbildningen
            behövs inom gruvnäringen, gärna i anslutning till orter där gruvnäring
            finns. Även stålindustrin är viktig, men där är utbildningsinsatserna
            idag för svaga. Här behövs också utbildningsplatser. Delar av
            dessa utbildningar kan drivas på distans. Kraftiga satsningar
            inom åkerinäringen behövs, där det annars kommer att råda brist
            på busschaufförer. Därför behövs flera utbildningsplatser för
            yrkesförare. Detsamma gäller skogsindustrin där arbetskraft saknas,
            inte minst på glesbygden med svårighet för branschen att rekrytera
            kunnig personal.
          </p>
          <head type="h2" xml:id="i-FkZxtHreTHnq5C3v2jP8TH">
            Skärpta krav på sfi-undervisningen inom vuxenutbildningen
          </head>
          <p xml:id="i-E5qz8YGh8KoiTtorFGFerC">
            12. Kraven behöver skärpas avsevärt på sfi-undervisningen (svenska
            för invandrare). Tester behövs för att avgöra vilken nivå elever
            befinner sig på. Adekvata krav, undervisning och stöd behöver
            ges i förhållande till behoven och den varierande nivån. Skillnaderna
            är stora i kunskaper och behov av undervisning gällande de elever
            som är analfabeter och de elever som har goda förutsättningar
            och utbildning från sitt hemland. Läget idag innebär att elever
            placeras i samma klass, trots att deras bakgrund, förkunskaper
            och förutsättningar skiljer sig åt.
          </p>
          <p xml:id="i-H3XyVQE2XxGeYh6JxHSt6i">
            Kraven ska skärpas för närvaro, resultat och utbildningsinnehåll.
            Personer som anländer till Sverige från andra länder och får studera
            inom vuxenutbildning ska ges obligatorisk undervisning om det
            svenska samhället och om rättigheter och skyldigheter för medborgare.
            Ämnena ska testas och kraven vara tydliga på hög kunskapsnivå
            för att bli godkänd i vuxenutbildningen. Lärare ska vara certifierade
            i svenska språket på nivå C1 för att få anställning inom vuxenutbildningen.
          </p>
          <head type="h2" xml:id="i-KMkHXdUeR5WKFKFhRSwYBn">
            Stärk utbildningen för särbegåvade elever
          </head>
          <p xml:id="i-5KfNdRoHjX54WDqVwVdnsZ">
            13. Svensk skola har präglats av starkt fokus på elever som är
            i behov av stöd för att klara av undervisningen. Även särbegåvade
            elever har behov. De behöver ges möjligheter till högre studietakt
            och större utmaningar. Sveriges skolsystem – inte minst i gymnasieskolan
            – behöver slå vakt om dessa särbegåvade elever och erbjuda dem
            avancerad och högkvalitativ utbildning, detta för att kunna attrahera
            dem att fortsätta studera, forska och arbeta i Sverige. Här krävs
            ett nytänkande för svensk gymnasieskola.
          </p>
        </div>
        <div type="motSignatures">
          <list>
            <item xml:id="i-WyeGGB59FMhn3Zuj5honr2">
              Patrick Reslow (SD)
            </item>
            <item xml:id="i-UR6MkUufkL4fhrho7JBD8k">
              Robert Stenkvist (SD)
            </item>
            <item xml:id="i-MVsDqP21zXknWsWbh7E6MD">
              Michael Rubbestad (SD)
            </item>
            <item xml:id="i-8pcmSfMcro94hvBRz38awJ">
              Jörgen Grubb (SD)
            </item>
            <item xml:id="i-Gx8z5N7TWk1fpbVc9aSonc">
              Ebba Hermansson (SD)
            </item>
            <item xml:id="i-SHeSULcq3sAgJCmcDt5T3F">
              Clara Aranda (SD)
            </item>
            <item xml:id="i-QNhTLHZnJSvkGsNF98jsCG">
              Linda Lindberg (SD)
            </item>
            <item xml:id="i-6iYJyML3ruamZCwp9oWoaZ">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
