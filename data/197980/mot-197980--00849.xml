<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00849">
  <teiHeader>
    <fileDesc>
      <titleStmt>
        <title>om en kartläggning av barn- och ungdomsproblemen, m. m.</title>
        <author>av Björn Körlof och Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en kartläggning av barn- och ungdomsproblemen, m. m.</title>
          <idno type="rdwebb">G302849</idno>
          <rs type="number">849</rs>
          <ref type="dokument_url_text">http://data.riksdagen.se/dokument/G302849/text</ref>
          <ref type="dokument_url_html">http://data.riksdagen.se/dokument/G302849</ref>
          <ref type="dokumentstatus_url_xml">http://data.riksdagen.se/dokumentstatus/G302849</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WWbHW8BXreMWd448M5RVFU" type="signed"/>
        <correspContext corresp="i-WWbHW8BXreMWd448M5RVFU">
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__849/mot_197980__849-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:849
          </p>
          <p>
            av Björn Körlof och Sten Svensson om en kartläggning av barn-
            och ungdomsproblemen, m. m.
          </p>
          <p>
            I denna motion föreslås att en bred kartläggning skall göras
            rörande barn- och ungdomsproblem i samhället. Motionen tar upp
            ungdomsarbetslöshe- ten, skolans roll för ungdomens inträde på
            arbetsmarknaden samt barn- och ungdomsomsorgsproblem i övrigt
            som en bakgrundsbeskrivning för de förslag som redovisas i motionen.
          </p>
          <p>
            Ungdomsarbetslösheten
          </p>
          <p>
            Utvecklingen på arbetsmarknaden och de sociala effekterna av
            speciellt ungdomsarbetslösheten är ett centralt samhällsproblem.
            Ungdomens situation är allvarligare än tidigare, helt enkelt därför
            att ungdomarna blir fler. För bara några år sedan lämnade 100
            000 ungdomar grundskolan och i början av 1980-talet handlar det
            om 120000. Men paradoxalt nog kommer utvecklingen på ännu längre
            sikt att leda till en situation med andra problem till följd av
            förändringarna i åldersstrukturen. Under 1980-talet kommer antalet
            barn i skolåldern att sjunka, medan antalet pensionärer oavbrutet
            fortsätter att öka. Även om år 1979 inneburit en ekonomisk återhämtning
            inom näringslivet, har ungdomarna fortfarande betydande svårigheter
            att få arbete på öppna marknaden. Skall vi snabbt kunna förverkliga
            den s. k. ungdomsgarantin, måste alla tänkbara åtgärder och ansträngningar
            sättas in för att tillförsäkra samtliga ungdomar arbete, praktik
            eller utbildning. Arbetsmarknadsmyndigheterna fortsätter sina
            ansträngningar. Arbetsför- medlingen byggs ut och verksamheten
            intensifieras särskilt för ungdoms- grupperna. Beredskapsarbete
            tas fram på olika sätt, och man söker intressera ungdomarna för
            olika former av utbildning. Många är emellertid skoltrötta och
            har lämnat grundskolan med i vissa fall svaga betyg. Detta förhållande
            kan för en del medföra ett nedsatt självförtroende, vilket inte
            bara minskar studiemotivationen utan ofta visar sig då de söker
            arbete. I andra fall kan riskerna för mera långtgående sociala
            störningar göra sig gällande. Sysslo- löshet kan leda till psykiska
            problem, kanske begynnande kriminalitet, missbruk av alkohol eller
            narkotika etc. Vi vill dock varna för generalise- ringar när det
            gäller dylika påståenden. Det är fråga om enskilda fall, men dessa
            blir ofta så uppmärksammade att de kan dra bort uppmärksamheten
            från de bakomliggande orsakssammanhangen.
          </p>
          <pb facs="riksdagen-motions-pdf/data/197980/mot_197980__849/mot_197980__849-002.pdf"/>
          <p>
            Mot. 1979/80:849 7
          </p>
          <p>
            Många faktorer
          </p>
          <p>
            För att kunna föreslå och inte minst kunna vidta effektiva åtgärder
            erfordras en långtgående kännedom om ungdomsarbetslöshetens orsaker.
            Det är inte bara nivån på utbudet av lediga platser det handlar
            om. Det finns en rad faktorer av betydelse i sammanhanget: — betydelsen
            av att minderårigas löner och lönesatser ökats proportionellt
            mer än de äldres under senare år; — samspelet mellan arbete och
            utbildning/praktik; — snedvridande effekter av parallella utbildningssystem
            och nivåerna för studiestöd i olika system jämfört med lönenivåerna;
            — arbetsgivarnas attityder, t. ex. kostnadsaspekter; — arbetssökandes
            attityder, t. ex. invändningar mot arbetsmiljön; — arbetsförmedlingens
            arbetssituation; — åldersgränser från arbetarskyddssynpunkt; —-
            ekonomiska skyddsnät; —- stödet till lärlingsutbildningen i relation
            till annan utbildning och beredskapsarbete för ungdom; — debatten
            om en betygsfri skola; — krav och ekonomiska bindningar som trygghetslagarna
            lägger på arbets- givarna; — samhällets ungdomspolitik. Omsorgs-
            och uppfostringsproblem.
          </p>
          <p>
            Flera undersökningar visar att fler personer skulle ha varit
            anställda om inte Åmanlagarna hade fått nuvarande utformning.
            Sveriges Företagares Riksförbund (SFR) redovisade i april 1978
            ett resultat från en enkätunder- sökning som visar att 130 000
            nya industrijobb hade kunnat erbjudas —t. ex. arbetslösa ungdomar
            — under de senaste två åren utan Åmanlagarnas regler. De höga
            minimilönerna för privatanställda är också ett problem: 3 350
            kr. för 18-åringar och 3 770 kr. för 24-åringar (1978 års nivå).
            Spännvidden till yrkesarbetare är alltför liten. Allt detta gör
            att arbetsgivarna ställer sig tvekande till nyanställningar. Ungdomsarbetslöshet
            kan också orsakas av motsatta problem. Samtidigt som företag drar
            ner på takten, avskedar, inför anställningsstopp eller håller
            i gång med hjälp av statliga bidrag finns det faktiskt företag
            som gärna vill nyrekrytera. Men trots stora ansträngningar kan
            de inte få den personal som behövs. På senare tid har dylika händelser
            också refererats i massmedia. Brister i utbildningen är den allvarligaste
            orsaken till den besvärliga situationen för många ungdomar. För
            att i görligaste mån undvika att ungdomar drabbas av sysselsättningsproblem
            skall insatserna sättas in under utbildningstiden. Väsentliga
            inslag härvidlag måste vara att öka praktikmöj- ligheterna samt
            att göra praktiken mer meningsfylld och av någorlunda varaktighet.
          </p>
          <p>
            [BROS Mr Aa LE EG
          </p>
          <pb facs="riksdagen-motions-pdf/data/197980/mot_197980__849/mot_197980__849-003.pdf"/>
          <p>
            Mot. 1979/80:849 8
          </p>
          <p>
            Behovet av insatser för ungdom med sysselsättningsproblem kommer
            med stor sannolikhet att bestå, även om arbetsmarknads- och utbildningsinsat-
            serna intensifieras. Behoven av beredskapsarbeten i kommunal regi
            kommer därför att finnas kvar. Det finns därför anledning överväga
            att tillskapa arbetstillfällen inom andra områden än den kommunala
            förvaltningen. Ett sådant område är det ideella föreningslivet.
            Därvid skall föreningar inom idrotts- och friluftslivet inte glömmas
            bort. Det bör vara möjligt att organisera beredskapsarbeten i
            betydande omfattning inom detta område, inte minst med tanke på
            det väl utvecklade och ideellt orienterade föreningslivet med
            sina många ledare som har stor erfarenhet av ungdoms- arbete.
            För att detta skall bli möjligt måste statsbidragsbestämmelserna
            göras så klara att ingen tvekan föreligger om dessa möjligheter.
            Detta är inte fallet i dag. Bestämmelserna tolkas så att statsbidrag
            endast utgår till rent kommunala organ. Dit räknas exempelvis
            inte ens kommunala bolag. Statsbidragsbestämmelserna bör därför
            få en sådan utformning att bidrag även kan utgå till beredskapsarbeten
            inom föreningslivet, kommunala bolag m. fl. Beredskapsarbeten
            för ungdomar bör också utformas så att dessa anställningar kan
            utgöra led i eller meritera till exempelvis ledarutbild- ning.
            Vi har noterat att AMS numera givit kommunerna tillstånd att under
            vissa villkor medverka till att ungdomar placeras i beredskapsarbete
            med 75 Io-igt bidrag inom olika föreningar. Ett försöksprojekt
            bedrivs t.ex. inom Stockholms kommun. Det är emellertid viktigt
            att beredskapsarbetena inte förlorar sin karaktär av tillfälliga
            lösningar. Huvudmålet måste alltid vara att kunna erbjuda nyutbildade
            ungdomar — liksom andra arbetssökande — möjlighet till fast anställning
            på den öppna arbetsmarknaden. Den viktigaste åtgärden är därför
            att få fart på aktiviteten inom svensk ekonomi genom en allmän
            sysselsättningsskapande politik. Regeringsförkla- ringen 1979
            visar att ambitionen är mycket hög i detta syfte. Devalveringarna
            och sänkningen av arbetsgivaravgifterna m. m. under den tidigare
            treparti- regeringen har lett till ett lägre kostnadsläge — ca
            20-30 96 — i förhållande till socialdemokraternas alternativ.
            Men mycket återstår att göra!
          </p>
          <p>
            Skolans roll är viktig
          </p>
          <p>
            Den strukturomvandling som pågår — och som måste fortsätta —
            kommer att ställa större krav på dem som är verksamma och som
            vill vara verksamma i arbetslivet. Vår nuvarande skola är alltför
            teoretiskt inriktad. Många naturvetenskap- liga ämnen har också
            bantats på schemat. Skall vi kunna ta upp konkurrensen med de
            nya industriländerna i t. ex. Östasien — men också framdeles i
            nuvarande utvecklingsländer — måste vi ha en hög teknisk utbildningsnivå.
            Den grunden måste läggas redan i grundskolan!
          </p>
          <pb facs="riksdagen-motions-pdf/data/197980/mot_197980__849/mot_197980__849-004.pdf"/>
          <p>
            Mot. 1979/80:849 9
          </p>
          <p>
            Särskilda åtgärder måste också vidtas för att underlätta ungdomens
            inträde på arbetsmarknaden. Ungdomar såväl på grundskolans högstadium
            som inom gymnasieskolan måste få ökade möjligheter att vara verksamma
            ute i arbetslivet. Den nuvarande pryoverksamheten torde inte alls
            ge den inblick, erfarenhet och sociala träning som bör vara syftet
            med verksamheten. Vad som erfordras är att ungdomar med intresse
            för ett visst yrkesarbete bereds möjlighet att pröva på detta
            under viss tid och i planerad form så att en värdering av erfarenheterna
            för varje elev blir möjlig. Med bl. a. dylika åtgärder kan ett
            felaktigt val av studieinriktningen eller yrkesarbete undvikas
            och elevernas föreställningar om arbetslivet ges en mera verklighetstrogen
            prägel. Utbildning varvad med praktik är därför — som regering
            och riksdag förordat efter förslag från sysselsättningsutredning-
            en — ett bra alternativ. Beslutet härom under vårriksdagen 1978
            är ett steg i rätt riktning!
          </p>
          <p>
            Barn- och barnomsorgsproblem
          </p>
          <p>
            Tallt fler familjer är båda föräldrarna yrkesarbetande. Barnomsorgen
            har därmed blivit en avgörande samhällsfråga och lösningarna som
            presenterats uppvisar betydande skiftningar i attityderna till
            föräldrarnas ansvar och roll för barnomsorgen. Psykologisk expertis
            torde dock vara relativt samstämmig i sin uppfattning att de mycket
            små barnen inte bör tillbringa större delen av dageni en institutionaliserad
            miljö. Ju äldre barnet blir är det dock viktigt att det ges tillfälle
            att komma i kontakt med andra barn och lära sig samarbeta och
            ta hänsyn till andras behov och önskemål. Barns särskilda behov
            av en fast och trygg miljö och deras utomordentligt viktiga behov
            av att ha en djup trygghet och närhetsrelation med föräldrarna
            utgör dock viktiga element i diskussionen om att skapa en harmonisk,
            tidig uppväxt. Ett särskilt problem utgör den allt oftare förekommande
            dåliga kontakten med far- och morföräldragenerationen. Det bör
            övervägas om inte i ökad utsträckning pensionärer som är roade
            av och lämpade för detta kan engageras i samhällets barnomsorg
            för att återknyta den naturliga kontakten mellan de tre generationerna.
            Intet fritt samhället har dock erfarenhet av de långsiktiga effekterna
            av omfattande institutionaliserad barnomsorg. Innan samhället
            mer definitivt väljer en sådan väg för att lösa barnomsorgsproblemen
            bör de långsiktiga effekterna härav såvitt möjligt analyseras
            och diskuteras. Flera olika utredningar sysslar och har sysslat
            med hithörande frågor, varför resultaten av dessa kan utnyttjas
            i den kartläggning som här eftersträvas. Moderna massmedias påverkan
            på barn och ungdom har gjorts till föremål för olika undersökningar.
            TV, film, tidningar, reklam etc. har snabbt förändrat förutsättningarna
            för föräldrarna att ge sina barn den uppfostran de önskar. Särskilt
            angeläget framstår det att söka förhindra skadliga effekter av
            de våldsinslag som förekommer i TV, film och vissa serietidningar
            och som
          </p>
          <pb facs="riksdagen-motions-pdf/data/197980/mot_197980__849/mot_197980__849-005.pdf"/>
          <p>
            Mot. 1979/80:849 10
          </p>
          <p>
            sannolikt bidrar till vissa av de värdemönster inom ungdomsgenerationen
            som leder till problem. En särskild fråga är i detta sammanhang
            också vilken omfattning TV-tittandet har och i vilken utsträckning
            TV påverkar det sociala mönstret. Samhällets uppgift måste i första
            hand innebära att man angriper och löser de sociala problem som
            är orsak till olika former av missbruk etc. Detta är i ett längre
            perspektiv en mera konstruktiv ungdomspolitik än planlöst insatt
            förbudslagstiftning mot enskilda företeelser.
          </p>
          <p>
            Ungdom och brott
          </p>
          <p>
            Ett av dagens verkligt svåra samhällsproblem är brottslighetens
            snabba ökning. Brottsbekämpningen på lång sikt måste ske i stor
            utsträckning inom skola, hem och familj. Många undersökningar
            visar hur avgörande det är för att en ung människa inte skall
            komma in i brottslig verksamhet, att hon eller han som barn fått
            en god uppfostran, omvårdnad och tillsyn. Vi måste se till att
            skapa ett samlevnadsvänligt och barnvänligt klimat i vårt samhälle.
            Allt man kan göra för att förbättra föräldrarnas möjlighet att
            verkligen ägna sig åt att ta hand om och fostra sina barn är betydelsefullt
            för barnens framtid. Barn- och ungdomsgrupper, som lämnas utan
            vuxenled- ning, skapar enligt forskningen sina egna normer, och
            dessa kan ofta riktas mot samhället. Brottsförebyggande rådet
            har nyligen presenterat värdefullt material om olämpliga passiviserande
            och destruktiva ungdomsmiljöer i storstäderna. Detta material
            belyser med skrämmande klarhet hur många barn och ungdomar det
            är som tidigt dras in i en kriminaliserande miljö och betonar
            också hur viktigt det är att all samhällsplanering beaktar grundläggande
            krav på en barn- och ungdomsmiljö som förhindrar och förebygger
            brott. En samordnad satsning på brottsförebyggande åtgärder har
            avgörande betydelse. De ungdomar som börjar med snatteri eller
            mindre skadegörelse kan med tiden begå ännu större brott. Vårt
            samhälle kan hjälpa individerna genom att göra ingripanden på
            tidigast möjliga stadium! Det är viktigt att ange klara riktlinjer,
            gränser och handlingsmönster för barnen och därmed underlätta
            deras ställningstaganden i framtiden. Såväl hemmen som skolan
            skall ge normer och värderingar som kan vägleda barns och ungdomars
            handlande. Att utveckla en normbildning som bygger på hänsyn,
            omdöme, omsorg och ansvar är en process som inte låter sig kommenderas
            fram. I familjen, i skolan, i föreningslivet och i kamratkretsen
            byggs dock ursprungligen sådana attityder in som befrämjar en
            sådan normbildning. Många barns och ungdomars splittrade och osäkra
            uppväxtmiljö skapar stora svårigheter för ett sådant arbete. Utan
            tvekan har dock det officiella samhällets och massmedias ansvar
            för hithörande frågor hittills varit svagt utvecklat. Ungdomens
            fritidssysselsättning måste i detta sammanhang vad gäller
          </p>
          <pb facs="riksdagen-motions-pdf/data/197980/mot_197980__849/mot_197980__849-006.pdf"/>
          <p>
            Mot. 1979/80:849 11
          </p>
          <p>
            olika samhälleliga stödformer utformas med större inriktning
            mot vad ungdomarna själva vill göra antingen de framträder inom
            ramen för en etablerad organisation eller inte.
          </p>
          <p>
            Generella åtgärder för en helhetslösning
          </p>
          <p>
            Det räcker alltså inte med att enbart höja efterfrågan på arbetsmarknaden
            för att lösa ungdomsarbetslöshetens problem i det längre tidsperspektivet.
            Ungdomsarbetslösheten har sin grund i många skilda problem som
            är svåra att på en gång överblicka. Det handlar om arbetsmiljöproblem,
            bristande utbildning, omsorgs- och uppfostringsproblem, attitydpåverkan
            etc. Samhällets ungdomspolitik, sedd i ett brett perspektiv, är
            splittrad. Vi måste åstadkomma en bred kartläggning av ungdomsproblemen
            i sin helhet.
          </p>
          <p>
            Vi menar att man bör genomlysa all denna problematik på samma
            sätt som skett med energifrågorna eller som nu sker med sysselsättningsfrågorna.
            Ett annat exempel är den s. k. pensionärsundersökningen.
          </p>
          <p>
            Vår uppfattning är att en bred kartläggning av ungdomsproblemen
            i sin helhet skall göras. För att kunna vidta åtgärder, bl.a.
            beträffande ungdomens sociala problem, erfordras en långtgående
            kännedom om orsakssammanhangen. I motionen har därvid pekats på
            en rad faktorer av betydelse. Vi kan i likhet med socialutskottet
            (SoU 1978/79:31) konstatera att olika satsningar har skett punktvis,
            men att ett samlat grepp inte har kommit till stånd. Det är angeläget
            att betydande hänsyn tas till hur det moderna samhället och dess
            olika miljöfaktorer etc. i vid mening påverkar barns och ungdoms
            uppväxt, utbildning, fritid, fysik och hälsa samt inträde på arbetsmarknaden.
            Då kan man säkert spåra många av de bakomliggande orsakerna till
            ungdomsarbetslösheten och de sociala följdverkningar dessa medför.
            Självfallet bör detta underlätta samhällets ansträngningar att
            finna de verkliga orsakerna till sådana ungdomsproblem som vi
            pekar på. Enligt vår mening borde samhället kunna förfoga över
            ett bättre beslutsunderlag, om den av oss föreslagna kartläggningen
            kommer till stånd. Vi noterar emellertid, att det numera finns
            framtaget ett värdefullt utredningsmaterial om barns omsorg och
            uppfostran. Däremot saknas motsvarande analys beträffande ungdomsproblemen.
            Detta förhållande är enligt vår mening en allvarlig brist. En
            följd härav är den uteblivna samordningen av de åtgärder som erfordras
            för att långsiktigt kunna lösa samhällets barn- och ungdomsproblem.
            Vi vill därjämte understryka värdet av fostran i hem och skola.
            De initiativ som den tidigare trepartiregeringen har tagit för
            att utveckla normer och värderingar för den fostran av ungdomar
            som bl. a. ankommer på skolan måste fullföljas. Ytterligare initiativ
            har nyligen tagits vad gäller våldet i
          </p>
          <pb facs="riksdagen-motions-pdf/data/197980/mot_197980__849/mot_197980__849-007.pdf"/>
          <p>
            Mot. 1979/80:849 12
          </p>
          <p>
            skolorna. Vi vill här understryka betydelsen av att ungdomarna
            måste få bättre förutsättningar att handla under eget ansvar och
            efter normer som har sin grund i en kristen livssyn. Vi kan inte
            finna annat än att den föreslagna kartläggningen av ungdomsproblemen
            är välmotiverad.
          </p>
          <p>
            I motionen har endast en ringa del av hela ungdomsproblemet kunnat
            beröras. Motionen har endast pekat på några av de vägar man måste
            gå för att kunna lösa problemen. Barn och ungdom är samhällets
            stora tillgång för framtiden. Det svenska samhället bör ha både
            råd och kraft att ta itu med våra ungdomsproblem på bred front
            och framför allt i samarbete med ungdomarna själva. Med hänvisning
            till vad som anförts hemställs att riksdagen beslutar att hos
            regeringen anhålla om att en bred kartläggning görs av barn- och
            ungdomsproblemen i samhället och att förslag framläggs om ett
            samlat program för samhällets barn- och ungdomspolitik.
          </p>
          <p>
            Stockholm den 24 januari 1980
          </p>
          <p>
            BJÖRN KÖRLOF (m) STEN SVENSSON (m)
          </p>
        </div>
      </div>
    </body>
  </text>
</TEI>
