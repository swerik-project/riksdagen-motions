<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1904--ak--00016">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__16/mot_1904__ak__16-001.pdf"/>
      <div xml:id="i-AftCKqAZNBpmwmVGxDUgXn" type="motHeader">
        <div xml:id="i-BwkYAXjM2YNqFxzopxBikX" type="motTitle"/>
        <div xml:id="i-39bkif2KeMmPHdEUztyR6V" type="motSubmissionInfo"/>
      </div>
      <div xml:id="i-HkcbEyEjyqKwVYFTEVFc9Z" type="motBody">
        <div xml:id="i-9ZMFm8eYkMoSLHtQVTvRtm">
          <p xml:id="i-EDgDh43P6nUuzeQNp4uk67">
            Motioner i Andra Kammaren, N:o 16, 1
          </p>
          <p xml:id="i-XuRzmke8CwFegTeKUmy4We">
            N:o 16.
          </p>
          <p xml:id="i-UenyJb4skbTq3FMNWStAqb">
            Af herr OC. J. Jakobson, om skrifvelse till Kungl. Maj:t angående
            utredning af emigrationsfrågan m. m.
          </p>
          <p xml:id="i-EGYHH479gy4vpfFhUaqiLd">
            En af de frågor, som för närvarande mest intressera nationen,
            är säkerligen emigrationen. Statistiken visar, hurusom årligen
            flere tusental unga, kraftiga personer lämna fosterlandet för
            att i främmande land söka en utkomst; som med flit och sparsamhet
            kunde nås lika väl här hemma. Om utvandrarne visste detta, är
            det sannolikt, att de flesta skulle stanna hemma, och ännu flera
            skulle göra det, om de kände de oerhörda svårig- heter, de i flesta
            fall gå till mötes i det främmande landet, huru deras arbetskrafter
            där öfveransträngas, och huru de i nödens och olyckans stund stå
            utan det skydd och den hjälp, som här hemma återigen alltid räckes
            den olycklige. Det lider sålunda icke något tvifvel, att icke
            en systematiserad upp- lysning om emigrationens faror i väsentlig
            mån skulle hämma utvandrare- strömmen, men denna upplysning kan
            bäst och kraftigast lämnas genom statens försorg, och statsmakterna
            böra för den skull gå i författning om att sprida densamma: Huru
            detta lämpligast bör tillgå, lär väl endast kunna utredas genom
            Kungl. Maj:t. Ett annat sätt att hämma emigrationen är att bereda
            de unga bättre framtidsutsikter här hemma. För arbetsklassen torde
            visserligen genom bekvämt arbete, höga löner m. m. vara bättre
            sörjdt i Sverige än fler- städes i utlandet. Så att för den skull
            lär icke någon behöfva utvandra. Men man torde icke misstaga sig,
            om man antager, att det är den (för öfrigt mycket osäkra) utsikten
            att i Amerika vinna ett eget hem, som drifver stora hopar af svenska
            män och kvinnor ditöfver. Men tillfälle Bih. till Riksd. Prot.
            1904, 1 Saml. 2 Afd. 2 Band. 7 Häft. (N:is 16—18). 1
          </p>
          <pb facs="riksdagen-motions-pdf/data/1904/mot_1904__ak__16/mot_1904__ak__16-002.pdf"/>
          <p xml:id="i-VDtpDSkWw8hh2XqkMKChkW">
            2 Motioner i Andra Kammaren, N:o 16.
          </p>
          <p xml:id="i-XpgQAEptwdCaYsw4mrDUYj">
            till egna hem bör kunna beredas i Sverige, lättare än någon annorstädes,
            på våra hundramila odlingsbara mossar, på våra många och stora
            krono- domäner och för öfrigt litet hvarstädes, där enskild företagsamhet
            kan understödjas. Men om detta skall kunna ske, fordras det naturligtvis,
            att det allmänna träder hjälpande och underlättande emellan. Staten
            bör sålunda ej blott tillhandagå med billiga och lätt åtkomliga
            penninglån, utan den bör äfven sörja för att dess ledigvarande
            jordområden och andra dess domäner lätteligen kunna styckas, utdikas,
            där det behöfves, och till billigt pris tillhandahållas hugade
            köpare. Hela den storartade egnahems- idéen, som, tack vare dugande,
            enskilda mäns energi och arbete, kommit så långt fram här i landet,
            bör omhändertagas af staten och på ett klokt sätt systematiseras.
            Kunde detta ske, utan att den benhårda byråkratismen, som så ofta
            eljest, finge lägga sin hand kväfvande på denna idé, skulle man
            på den vägen säkerligen ernå det bästa skyddet mot utvandringen
            till Amerika. Äfven härvidlag kräfves en grundlig och sakrik utredning,
            hvilken bäst kan verkställas af en väl sammansatt kommitté. Men
            först och främst är det något annat, som staten måste vidtaga
            för att hämma emigrationen. Och det är att icke indirekt uppmuntra
            och understödja densamma. Men detta sker verkligen genom det omsorgsfulla
            sätt, på hvilket staten genom sin lagstiftning skyddar emigrantagitatorernas
            tvifvelaktiga verksamhet. Tankegången har naturligtvis varit den,
            att det är bättre, att det finnes noggrannt kontrollerade agenter,
            som så att säga endast under myndigheternas ögon få handhafva
            emigranternas angelägen- heter, än att släppa dem i händerna på
            förste bäste runnare, och på det sättet ha statens emigrantlagar
            tillkommit. Men i skyddet af dem florerar en verklig agitation
            bland folket, för att få detta att utvandra, på det att agenterna
            må förtjäna sina provisioner och emigrantångarna sina biljett-
            intäkter. Med lysande förespeglingar uppeggas gemene man att tro,
            att tillståndet i det främmande landet är i allo ljust och lyckligt,
            medan samtidigt förhållandena här hemma utmålas enbart svarta
            och dystra. I tusental bedrifva öfver- och underagenter denna
            sin verksamhet ute i bygderna, och det är klart, att den sådd,
            de så, måste bära frukt. Det ginge väl dock an, om dessa agitatorer
            hölle sig till sanningen och inom laglighetens gränser. Men i
            sin ifver att fånga själar och provisioner öfverdrifva de betänkligt
            emigrationens fördelar, och särskildt med afseende på värnpliktiges
            förskaffande ur landet bedrifva de en verksamhet i stor skala,
            som är fullkomligt lagstridig.
          </p>
          <pb facs="riksdagen-motions-pdf/data/1904/mot_1904__ak__16/mot_1904__ak__16-003.pdf"/>
          <p xml:id="i-UHoMi1wvBA8g1VkGnHiYpM">
            Motioner i Andra Kammaren, N:o 16. 3
          </p>
          <p xml:id="i-6jNYH3QwJ58GjkxH37UYTM">
            Det är agenterna och deras förhållande, som utgöra kärnpunkten
            i emigrationsfrågan. Det är på dem lagstiftarne ovillkorligen
            främst böra fästa sin uppmärksamhet. Och det kan väl då icke förnekas,
            att det enklaste och rättaste sättet vore att alldeles förbjuda
            emigrantvärfning och hvad eljest med sådan sammanhänger. Numera
            torde icke heller agenter vara nödvändiga för hvad vi skulle vilja
            kalla den naturliga emigrationen. Vi syfta därvid i första rummet
            på sådana utvandrare, som i Amerika hafva släktingar och nära
            anhöriga, med hvilka de vilja förena sig. Att så sker, där t.
            ex. den utvandrade familjefadern lyckats skapa sig en god ställning,
            är ju alldeles naturligt. Men i dylika och liknande fall få de
            hemmavarande lätteligen alla de upplysningar de behöfva för sin
            resa af den person, till hvilken de ämna begifva sig, så att för
            dem behöfvas icke några agenter. Och hvad öfriga utvandringslystna
            beträffar, bör ju staten icke förhindra dem att resa, om de i
            allo fullgjort sina förpliktelser till det allmänna. Men däraf
            följer icke, att staten bör legalisera eller ens tillåta agitatorer,
            som locka dem att emigrera, utan skola de ändtligen begifva sig
            i väg, kunna de ju söka de upplysningar, som tarfvas, hvar sådana
            eljest kunna stå till buds. Hvad som redan nu kunde göras vore,
            att allmänna åklagarne hölle efter den olagliga emigrantagenturverksamhet,
            som besökande svensk-amerikanare utöfva. Det fanns en tid, dess
            bättre mycket länge sedan, då nöd rådde här i landet, då folket
            var utarmadt ej blott af nödår, utan äfven i följd af en oklok
            finanspolitik. Då strömmade mång tusende ut ur landet för att
            i Amerika söka det dagliga brödet. Då fosterlandet den gången
            verkligen icke kunde gifva alla sina barn bröd, fick det ju finna
            sig i att mista så många kraftiga armar, och det var då äfven
            dess sorgliga plikt att lämna utvandringen det skydd, som fordrades
            för att icke de stackars emigranterna skulle råka i händerna på
            bedragare. Nu äro tiderna dock annorlunda. Nu är folket så upplyst,
            att det icke faller offer för förste bäste lycko- riddare. Och
            framför allt kan Sverige nu gifva huld och bröd åt alla sina söner
            och döttrar, och äfven åt dem, som redan öfvergifvit fosterjorden,
            men som skulle vilja återvända dit. Detta förändrade tillstånd
            kräfver ovillkorligen andra utvandringslagar, lämpade efter dagens
            behof, och då bör första åtgärden vara att stränge- ligen förbjuda
            hvarje form af agitation eller agentur för utvandringen. Det kan
            icke behöfvas för amerikaresande annat kommissionärskap, än som
            behöfves för hvarje annan ångbåtstrafik. Det faller af sig själf,
            att i samband med en sådan bestämmelse äfvenledes skulle förbjudas
            allt
          </p>
          <pb facs="riksdagen-motions-pdf/data/1904/mot_1904__ak__16/mot_1904__ak__16-004.pdf"/>
          <p xml:id="i-VGVGALY54tHe8q8Dcjx8t8">
            4 Motioner i Andra Kammaren, N:o 16.
          </p>
          <p xml:id="i-EtqRa7j4vxQGe3n3o3yDtc">
            kringspridande af utvandringsprospekter, liksom all annonsering
            i pressen därom. Därvidlag befinner sig lagstiftningen på gamla,
            kända marker, då det här icke gäller något annat än att på detta
            område öfverföra den lagstiftning, som redan finnes i fråga om
            utländska eller icke tillåtna lotterier. Emigrantfrågan har slutligen
            ännu en sida, som minst af alla beaktats i den lifliga diskussion,
            som på sistone förts om denna angelägenhet. Härmed afses frågan,
            om huruvida icke sådana åtgärder kunde vidtagas af det allmänna,
            hvarigenom man kunde återföra en stor del af det utvandrade folket
            till den gamla fosterbygden. I själfva verket torde det väl vara
            så, att flertalet af dem, som utvandrat till Amerika, bittert
            ångra det steg de sålunda tagit. Många skäl kunna medverka därtill,
            men icke minst torde deras ånger härleda sig af den obehagliga
            upptäckten, att de i själfva verket kommit in i vida sämre förhållanden
            än de hafva hemma. Emellertid ha de, oftast kanske med uppbjudande
            af sina egna och de sinas sista ekonomiska resurser, kommit öfver
            till det främmande landet, och någon utsikt att åter taga sig
            hem ha de icke under mycket lång tid. Detta tvingar dem att, trots
            allt, släpa sig fram därute. Många föranledas också därtill af
            en missriktad ambition, som bjuder dem att, huru illa det än må
            gå, dock icke vända om hem för att ej behöfva erkänna, att man
            begått en dumhet. Denna sista sorgligt oriktiga tankegång torde
            nog också i otaliga fall vara skälet till det pris och lof öfver
            de nya förhållan- dena, som så ofta förekomma i brefven till de
            hemmavarande och som sålunda, olyckligt nog, så småningom bereda
            marken för emigrantagitatorerna. Kunde ett sätt uttänkas att förhjälpa
            dessa ångerköpta emigranter till fosterlandet just i det ögonblick,
            de lärt sig inse sitt misstag, så skulle säkerligen årligen ett
            stort antal amerikafarare återvända till Sverige, och den faktiska
            emigrantsiffran sålunda väsentligen minskas. Ett sådant sätt,
            som sannolikt med litet god vilja kunde ordnas, vore måhända,
            att något flottans därtill lämpligt fartyg några gånger årligen
            gjorde en tur till amerikansk hamn för att afgiftsfritt medföra
            hem svenskar, som ville återvända. Flottans manskap kunde ju få
            öfning under dessa expeditioner. Hade flottan ej lämpligt fartyg,
            borde sådant anskaffas. Naturligtvis skulle dessa gratis hembefordrade
            därefter ej tillåtas åter begifva sig ur landet, innan de ersatt
            sin hemresa. Genom ett omsorgsfullt studium af emigrantförhållandena
            i Amerika, genom sakkunnigt biträdande af där bosatta landsmän,
            som ömma för de stackars emigranterna, och genom samverkan af
            myndigheterna och praktiska
          </p>
          <pb facs="riksdagen-motions-pdf/data/1904/mot_1904__ak__16/mot_1904__ak__16-005.pdf"/>
          <p xml:id="i-Y4CtBe3d4hmmeCvopMJwSf">
            Motioner i Andra Kammaren, N:o 16. 5
          </p>
          <p xml:id="i-X4rnmeMQ3AqDN4SNkpEw8h">
            män i olika ställningar skulle säkerligen en utredning kunna
            åvägabringas, som utvisade ett medel att lösa den kinkiga frågan
            om ordnandet af åter- vandringen hit, utan att man därmed utsatte
            sig för den risken, att endast hembefordra lustresande, som snart
            åter skulle ge sig af igen. Emigrantfrågan har således många faser,
            den ena svårare än den andra. Men å andra sidan är dess lösning
            af så ofantlig betydelse för vårt land, för dess jordbruk och
            öfriga näringar, att statsmakterna måste ägna det mest ingående
            intresse åt dess lösning. På utställningen i S:t Louis torde komma
            att uppföras en svensk byggnad. Den skall åstadkommas genom enskild
            insamling, men af allmänna medel borde lämnas ett anslag för att
            på lämplig och lätt tillgänglig plats i denna byggnad genom regeringens
            försorg af sakkunnige personer arran- gera en utställning af grafiska
            framställningar, bilder, o. s. V., som vore ägnade att för svensk-amerikanarne,
            då de besöka byggnaden, påvisa, dels huru ofantligt Sverige i
            näringsafseende m. m. gått framåt under de sista årtiondena, dels
            äfven hvilka utmärkta arbetstillfällen, egnahemstillfällen och
            arbetspriser, som finnas här, och dels huru man bör gå till väga
            för att billigast och bäst komma åter till Sverige. Man ser ofta
            på utställningar sinnrikt åstadkomna bilder och fram- ställningar,
            hvilka verka kraftigare och bättre öfvertygande än alla skrifter
            kunna göra. Något i den vägen jämte annat torde vara lämpligt
            att åstadkomma på en utställning i Amerika, dit hundratusentals
            svensk- amerikaner kunna väntas att komma. På grund af hvad således
            anförts, vågar jag vördsamt yrka,
          </p>
          <p xml:id="i-LKeNptftuErSjJ8pWWRdq4">
            att Riksdagen i skrifvelse till Kungl. Maj:t ville fästa Kungl.
            Maj:ts uppmärksamhet på de i denna motion framställda förslag
            och önskemål med underdånig anhållan om en allsidig utredning
            af emigrationsfrågan och vidtagande fortast möjligt af lämpliga
            åtgärder.
          </p>
          <p xml:id="i-SMwGRN1YxtYh3AxztJboqj">
            Stockholm den 15 januari 1904.
          </p>
          <p xml:id="i-WQCL7RDf583x1tKAVq7diF">
            C. J. Jakobson.
          </p>
        </div>
      </div>
    </body>
  </text>
</TEI>
