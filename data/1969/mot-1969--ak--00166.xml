<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__166/mot_1969__ak__166-001.pdf"/>
      <fw xml:id="i-J9WmCACZDEgegVWCHB3kMw">
        Motion i Andra kammaren, nr 166 år 1969 15
      </fw>
      <div type="motHeader" xml:id="i-WLu9tLpsJKR7CGd5aqSwyp">
        <div type="motTitle" xml:id="i-YVwjbnLqiFr1tNB2qRV3YJ"/>
        <div type="motSubmissionInfo" xml:id="i-HEkoHcDwC2QKVKfXcTGfqm"/>
      </div>
      <div type="motBody" xml:id="i-LLKJ8GZmCHUyFPegkYVDgA">
        <div xml:id="i-SQi2XkLWrE4uaP4UJHt7ft">
          <p xml:id="i-2z3Ts7zTMAsZeb71njAQyk">
            Nr 166
          </p>
          <p xml:id="i-KKJ9Eou5jdfsMsgf4dDJsP">
            Av fru Holmqvist m. fl., angående hyressättningen för inackorde-
            ringsrum m.m.
          </p>
          <p xml:id="i-48CVauvi1rKgd9VinNNRFE">
            Det lagförslag som antogs av 1968 års riksdag, på grundval av
            Kungl. Maj:ts proposition nr 91/1968, innefattar ett direkt besittningsskydd
            för bostadshyresgäst. Om hyresvärden fordrar höjd hyra för att
            gå med på för- längning av hyresavtalet, skall den begärda hyrans
            skälighet kunna prövas av myndighet. På orter med mer påtaglig
            bostadsbrist skall dessutom den s.k. förstagångshyran kunna underkastas
            myndighets prövning. Tvister i hyresfrågor skall prövas av en
            särskild hyresnämnd på länsplanet. Den kategori boende som hyr
            möblerade eller omöblerade rum omfattas inte av den nya reformen.
            I samband med behandlingen av propositionen förelåg en motion
            (nr 1148 i andra kammaren) i vilken yrkades att i prin- cip samma
            prövning av skäligheten i hyressättningen skall gälla även för
            inackorderingsrum samt del (delar) av lägenhet som gäller på den
            övriga hyresmarknaden. Riksdagen avslog ifrågavarande motion.
            Tredje lagut- skottet hänvisade bl. a. till att ”hänsyn till upplåtarens
            personliga förhål- fanden anses (nämligen) påkalla att sådana
            upplåtelser lämnas utanför optionsreglernas tillämpningsområde.
            Undantagets berättigande har inte ifrågasatts från något håll,
            och bedömningen måste ske med utgångspunkt från att det skall
            bestå.” Utskottet anförde vidare att ”det må f. ö. anmär- kas
            att enligt vad förut nämnts denna lägenhetskategori i propositionen
            föreslagits undantagen från hyresregleringen utan att detta väckt
            gensaga”. Vi finner att motiveringarna i utskottsutlåtandet knappast
            verkar särskilt övertygande när det gäller att bevisa riktigheten
            i att ställa den kategori det här gäller utanför det skydd den
            nya lagstiftningen innebär. Att ”undan- tagets berättigande inte
            ifrågasatts från någon håll” kan bero på att den hyreskategori
            det här gäller knappast företräds av någon intresseorgani- sation
            och i stor utsträckning själv saknar möjligheter att komma till
            tals. Det torde dock inte vara någon obekant att det existerar
            en rad problem i samband med boendeformen i fråga. Det har bl.
            a. genom press och andra media under senare år kunnat konstateras
            att allt fler hyresvärdar bedriver en yrkesmässig uthyrningsverksamhet
            som i många fall tenderar att få en karaktär av uppskörtning gentemot
            utpräglat betalningssvaga hyresgäster. Hyressättningen visar sig
            i många fall, enligt vår mening, obillig. Detta är i särskilt
            hög grad fallet i orter med betydande bostadsbrist, som exempelvis
            i storstadsområdena.
          </p>
          <pb facs="riksdagen-motions-pdf/data/1969/mot_1969__ak__166/mot_1969__ak__166-002.pdf"/>
          <fw xml:id="i-8pndbbPqXw4kZ5kUWMRDEo">
            16 Motion i Andra kammaren, nr 166 år 1969
          </fw>
          <p xml:id="i-GvzfL9kK1KWxLxpdMdANrR">
            Ofta hänvisas ungdomar och ensamstående till den form av boende
            som utgörs av hyrande i andra hand. Genom pågående urbanisering
            flyttar ung- domar till större tätorter och städer. Studerande,
            vars antal ökar mycket kraftigt, är beroende av bosättning i utbildningsorterna,
            vilka samtidigt är de större inflyttningscentra. Ensamstående
            föräldrar tvingas också att anlita denna boendeform, och detta
            gäller i synnerhet yngre ensamma möd- rar. Den part som i skilsmässofall
            blir frånhänd hyresrätten har ofta svårt att få lägenhet och blir
            i stället hyresgäst i andra hand. Den nyinflyttade utländska arbetskraften
            får ofta vidkännas mycket undermåliga boendeför- hållanden med
            obillig hyressättning. Det finns således, enligt vår mening, starka
            skäl som talar för att även hyresgäster i inackorderingsrum bör
            kunna få skäligheten av hyran prövad. Det bör därför närmare undersökas
            huruvida denna boendekategori kan gå in under samma skälighetsprövning
            som gäller på den övriga hyresmarknaden eller genom andra lösningar
            kan erhålla skydd emot obilliga hyreskrav. Eftersom det i stor
            utsträckning är de yngre som bebor inackorderingsrum och andrahandsbostäder
            torde den fråga som aktualiseras i vår motion kunna upptagas av
            den utredning som hösten 1968 tillkallades för att utreda frågan
            om bostäder för ungdom. Av direktiven framgår det att utredningen
            i huvudsak har att ägna uppmärk- samhet åt frågor som gäller nyproduktion
            eller upprustningsåtgärder för att få fram bostäder som är lämpliga
            för ungdom. I övrigt följer en uppräk- ning av några ytterligare
            frågor som utredningen bör vara oförhindrad att ta upp. Frågan
            om att utreda skälighetsprövning av hyressättning när det gäller
            inackorderingsrum har dock helt förbigåtts i direktiven. Vi anser
            därför att utredningsuppdraget bör utvidgas att gälla även denna
            fråga. Med hänvisning till ovanstående hemställer vi, att riksdagen
            måtte i skrivelse till Kungl. Maj:t anhålla att ungdomsbostadsutredningen
            får i uppdrag att utreda frågan om skälighetsprövning av hyressättning
            för in- ackorderingsrum och del i lägenhet.
          </p>
          <p xml:id="i-BscFMfKZXJTZ73wJ2ooHyk">
            Stockholm den 22 januari 1969
          </p>
          <p xml:id="i-QEg25mkKyECdfXWejB5Nsa">
            Mary Holmqvist (s) Gördis Hörnlund (s) Gunbjörg Thunvall (s)
          </p>
          <p xml:id="i-6Pg9BkoFcSWUAVpUAHta65">
            Eklunds &amp; Vasatryck, Stockholm 1969
          </p>
        </div>
      </div>
    </body>
  </text>
</TEI>
