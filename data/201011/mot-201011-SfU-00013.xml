<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00013">
  <teiHeader>
    <fileDesc>
      <titleStmt>
        <title>med anledning av prop. 2010/11:146 Förbättringar inom familjepolitiken</title>
        <author corresp="i-7YbH6oTUwG4Qn94QEVE6as i-Xw3dNbwa4hjDiSrSfFCZsz">av Gunvor G Ericson och Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:146 Förbättringar inom familjepolitiken</title>
          <idno type="rdwebb">GY02Sf13</idno>
          <rs type="number">Sf13</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf13/text</ref>
          <ref type="dokument_url_html">http://data.riksdagen.se/dokument/GY02Sf13</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf13</ref>
          <ref type="doc">http://data.riksdagen.se/fil/17B90BAF-8807-440B-B4F3-DB0736C9BA0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KzenVeMiamGbrcttiqtY6c" type="basedOn"/>
        <correspContext corresp="i-KzenVeMiamGbrcttiqtY6c">
          <ref>Proposition 2010/11:146</ref>
        </correspContext>
        <correspAction xml:id="i-AFvP41qSEfaQzZyg7JETZz" type="signed"/>
        <correspContext corresp="i-AFvP41qSEfaQzZyg7JETZz">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-5VwaPYKyzMyCiFAvUriVA8" type="referral">
          <date when="2011-06-17"/>
        </correspAction>
        <correspAction xml:id="i-3NyjYS2kxbz2woyz9fosaD" type="dismissal">
          <date when="2011-06-16"/>
        </correspAction>
        <correspAction xml:id="i-EMMa5fPt9xYE13t8YziMt7" type="dismissal">
          <date when="2011-06-16"/>
        </correspAction>
        <correspAction xml:id="i-HdrXVoG1Rs24EpG69T7uoM" type="submission">
          <date when="2011-06-15"/>
        </correspAction>
        <correspAction xml:id="i-Wxaf1vVAinekNQYUeUPfNp" type="transfer">
          <date when="2011-06-15"/>
        </correspAction>
        <correspAction xml:id="i-K3aKeRqMTXkBt4mk7Hu1QW" type="assigned"/>
        <correspContext corresp="i-K3aKeRqMTXkBt4mk7Hu1QW">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HK3GpikKrRTvx3CrQF4MV9">
            Förslag till riksdagsbeslut
          </head>
          <list style="ol">
            <item xml:id="i-8LmArsRJ7gwHbcEPWW5ZGA">
              Riksdagen tillkännager för regeringen som sin mening vad som
              anförs i motionen om att avskaffa jämställdhetsbonusen.
            </item>
            <item xml:id="i-HhKT25ZyXvDPiKMEZZKbLF">
              Riksdagen tillkännager för regeringen som sin mening vad som
              anförs i motionen om att avskaffa vårdnadsbidraget.
            </item>
            <item xml:id="i-UJ1HVbB17AFYHKMFy9pde7">
              Riksdagen tillkännager för regeringen som sin mening vad som
              anförs i motionen om tredelad föräldraförsäkring.
            </item>
            <item xml:id="i-YAG9bDCXgTTRyraUL4VqvG">
              Riksdagen tillkännager för regeringen som sin mening vad som
              anförs i motionen om att införa barntid som en ny del av föräldraförsäkringen.
            </item>
            <item xml:id="i-6R4AyadLmD2WXbmEUcofzu">
              Riksdagen tillkännager för regeringen som sin mening vad som
              anförs i motionen om att värna olika familjekonstellationer.
            </item>
            <item xml:id="i-4rVmYvXvEt7qBL1FxAHS9o">
              Riksdagen begär att regeringen återkommer med förslag som möjliggör
              för ensamstående kvinnor i Sverige att få insemination.
            </item>
            <item xml:id="i-VvB75wUkTgmKZCkJ4wDC28">
              Riksdagen tillkännager för regeringen som sin mening vad som
              anförs i motionen om ny formulering av målet för familjepolitiken.
            </item>
            <item xml:id="i-WeK4FBs7ZHyFdB3mQEBkUG">
              Riksdagen tillkännager för regeringen som sin mening vad som
              anförs i motionen om stelbenta SGI-regler.
            </item>
            <item xml:id="i-BBYywrbTaC8BaK3Ge2RLYb">
              Riksdagen tillkännager för regeringen som sin mening vad som
              anförs i motionen om förlängd möjlighet till förkortad arbetsdag
              för föräldrar.
            </item>
            <item xml:id="i-UqvsdSrxCwRD6GqBWLAV4Y">
              Riksdagen tillkännager för regeringen som sin mening vad som
              anförs i motionen om föräldraförsäkring för studenter.
            </item>
          </list>
        </div>
        <div type="motContent">
          <head xml:id="i-KaRYZjYXeyZna8bRSURFTX" type="h1">
            Motivering
          </head>
          <p xml:id="i-EQ8BVfxUHUf1W1pUDGm5Jh">
            I propositionen föreslår regeringen vad man betecknar som förbättringar
            inom familjepolitiken. Det rör tre områden möjligheten för föräldrar
            att ta ut föräldrapenning samtidigt och förenklade regelverk för
            jämställdhetsbonusen liksom för vårdnadsbidraget.
          </p>
          <p xml:id="i-978oUYHG1gKDyjodYq5tDW">
            Miljöpartiet välkomnar att föräldrar nu ska få möjlighet att
            få föräldrapenning samtidigt under ett barns första levnadsår.
            Att kunna få tid tillsammans som föräldrar med barnet kan ha väldigt
            stor betydelse såväl känslomässigt som praktiskt.
          </p>
          <p xml:id="i-WBr7MGXdHnkisP9JqnGnwy">
            Vi är däremot kritiska till de två andra förslagen. När det gäller
            vårdnadsbidraget gör regeringen i propositionen en marginell förändring
            av karenstiden som inte på något sätt ändrar det problematiska
            i reformen. Vårdnadsbidraget leder helt fel ur ett jämställdhetsperspektiv,
            och vi anser att reformen bör avskaffas.
          </p>
          <p xml:id="i-REtfdGkKiLGfKPYJrsSQGh">
            Reglerna för jämställdhetsbonusen är nu tänkta att förenklas.
            Man ska inte behöva ansöka själv, utan bonusen ska utbetalas automatiskt.
            Det är förstås en avgörande förbättring av ett system som tidigare
            varit minst sagt krångligt. Det har varit svårt att förstå hur
            det fungerar, man har behövt ansöka om bonusen och pengarna har
            kommit långt senare. Om man ska fortsätta att ha systemet är det
            självklart bra att regelkrånglet minskar. Vi anser dock att reformen
            bör avskaffas. Tanken med bonusen är god, men inte ens med de
            föreslagna förenklingarna tror vi att den kommer att kunna leda
            till ett mer jämställt uttag av föräldraförsäkringen.
          </p>
          <p xml:id="i-Ud6GuXEV36EyiZQEnmCwE5">
            Det är inte bara fråga om ekonomiska styrmedel om man ska förmå
            ändra de mönster som tyvärr fortfarande är så ojämställda. Det
            gäller både att få fäder att vilja ta föräldraledigt i större
            utsträckning, att få mödrar att i större utsträckning avstå och
            att få arbetsgivare att ställa in sig på att både män och kvinnor
            i lika hög grad ska kunna förväntas ta föräldraledigt.
          </p>
          <head xml:id="i-Gr3tTxZTQS25YG8KVNpGoL" type="h2">
            Miljöpartiet vill se en tredelad föräldraförsäkring
          </head>
          <p xml:id="i-Qd33tSYkRsjRsfRB9qkWnC">
            Miljöpartiet vill i stället se en tredelad föräldraförsäkring.
            Båda föräldrarna har rätt att vara hemma med sina barn, och barn
            har rätt till båda föräldrarna. Vi menar att alla skulle tjäna
            på att regelverket utformas på ett sådant sätt att ett mer jämställt
            uttag av föräldraförsäkringen uppmuntras. Vi vill göra det möjligt
            att låta en person som är närstående till barnet ta del av föräldraförsäkringen
            om vårdnadshavarna anser att det är lämpligt. Vi vill ha en tredelad
            föräldraförsäkring, där en tredjedel ska kunna överlåtas på en
            tredje part. I de fall det är två personer som delar vill vi att
            en tredjedel ska vigas åt vardera föräldern, och en tredjedel
            ska kunna tas ut efter egna önskemål. Det är viktigt både ur ett
            barnperspektiv och ur ett jämställdhetsperspektiv. På sikt vill
            vi också utöka föräldrapenningen till 540 dagar. Föräldrarna ska
            kunna anpassa sin föräldraledighet i förhållande till barnets
            individuella behov. En tredelad föräldra­försäkring ger också
            förutsättningar för att det ska ses som lika självklart på arbets­marknaden
            att män tar ut föräldraledighet som att kvinnor gör det. Barnet
            får större tillgång till båda sina föräldrar. På sikt leder en
            jämnare könsfördelning när det gäller omsorgen om barn till ett
            samhälle där fler sätter barns behov i fokus i olika sammanhang.
            Med en jämnare fördelning av föräldraledigheten skapas mer jämställdhet
            både i hemmet och på arbetsmarknaden.
          </p>
          <head xml:id="i-MVkmW2LgQvqVjhKJstrSDS" type="h2">
            Miljöpartiets förslag om barntid
          </head>
          <p xml:id="i-7qAEdtFLWBLmWHgRw8feZG">
            Att få mer tid tillsammans med sina barn är en fråga som behöver
            få mer uppmärksamhet, och det behöver utformas på ett klokt sätt.
            Många småbarnsföräldrar upplever i dag en enorm stress över att
            de inte i den utsträckning de vill kan vara tillsammans med sina
            barn under de viktiga småbarnsåren. I dag finns en möjlighet till
            deltidsarbete under den tid barnen är små. I realiteten är dock
            denna möjlighet starkt begränsad för många människor på grund
            av att de inte har råd att gå ned i lön. För att skapa möjligheter
            för fler att gå ned i arbetstid föreslår Miljöpartiet en ny del
            i föräldraförsäkringen som vi kallar barntid. Reformen ger fler
            människor möjlighet att minska sin arbetstid utan att förlora
            kontakten med arbetsmarknaden. Förslaget ger också alla de kvinnor
            som redan i dag arbetar deltid en ekonomisk ersättning. Detta
            kommer att synas i plånboken såväl i dag som i den framtida pensionen.
            Barntid blir en del av föräldraförsäkringen men med ett eget regelverk.
            Till skillnad från vårdnadsbidraget beskattas bidraget, och det
            är också pensionsgrundande.
          </p>
          <p xml:id="i-96Rf5kTUGiJPQ9u6ZUnXQp">
            Uttaget av barntid görs flexibelt så att det går att fördela
            barntidsuttaget under hela den tid man har rätt att gå ned i arbetstid
            fram till dess att barnet fyller åtta år. Ersättningen blir individuell
            och kopplad till barnet. Varje förälder får rätt till två års
            barntid för varje barn. Barntid kan inte överlåtas till den andra
            föräldern. Maximal ersättning utgår vid arbete mellan 50 och 75
            % av heltid. Ersättningen minskar därefter proportionellt och
            blir mindre ju mer man arbetar. Den maximala ersättningen är 2
            500 kr per månad.
          </p>
          <p xml:id="i-QjntvpJxYSLQMs2y9q6nZF">
            Barntiden är flexibel, vilket gör att fler föräldrar kommer att
            ha möjlighet att utnyttja stödet och anpassa sitt deltidsarbete
            efter sin egen livssituation. Möjligheten ökar också att sprida
            ut barntiden så att barnen sammantaget kan vara hemma på deltid
            under en längre tid. Barntid är en helt individuell ersättning
            (till skillnad från föräldraförsäkringen), vilket gör att förutsättningarna
            för ett jämställt uttag förbättras.
          </p>
          <head xml:id="i-4wuVdbYvBQXDh6Bivo6zod" type="h2">
            Vikten av att värna olika familjekonstellationer
          </head>
          <p xml:id="i-89AGjdaeRaA5QKuhP2xtMG">
            Fortfarande är retoriken i familjepolitiken alltför mycket baserad
            på och utformad utifrån normen om kärnfamiljen. För oss miljöpartister
            är det inte bara ett omodernt förhållningssätt utan också ett
            sätt att svika alla de människor som lever i andra familjekonstellationer.
            Till exempel kan samkönade par visserligen få jämställdhetsbonus
            men eftersom den bygger på att föräldrarna har gemensam vårdnad
            har det i praktiken varit problematiskt. Lesbiska par som blivit
            gravida utomlands får t.ex. inte automatiskt gemensam vårdnad.
            Den icke-födande kvinnan måste ansöka om närståendeadoption för
            att vården ska bli gemensam. Den processen kan ta 67 månader.
            Vi kan inte se att man i det nya lagförslaget säkerställt att
            samkönade föräldrar i praktiken ska ha samma möjlighet som andra
            att få jämställdhetsbonus. Det är anmärkningsvärt. Försäkringskassan
            lyfte i sitt remissvar för övrigt att man borde ta bort kravet
            på att föräldrarna ska ha gemensam vårdnad för att få jämställdhetsbonus.
            Det har regeringen valt att inte ta hänsyn till i sitt förslag
            till förändringar.
          </p>
          <p xml:id="i-M2B7AHxxBg9PQ7sQCxw4Kb">
            Det finns en rad andra förändringar vi vill se, t.ex. vill vi
            ta bort kravet på att transsexuella måste vara ogifta sterila
            och svenska medborgare för att få genomgå en könskorrigering.
            Transsexuella ska också ha möjligheten att spara könsceller inför
            en könskorrigerande operation.
          </p>
          <p xml:id="i-VzGcVL7WJVPKvh8HXtaPeb">
            Frågan om ensamstående kvinnors rätt att insemineras är vidare
            en bedrövlig följetong. Kvinnor får fortsätta att åka till Danmark,
            medan regeringen förhalar frågan. Det finns en trolig majoritet
            för frågan i riksdagen, och socialutskottet har behandlat frågan
            i återkommande motionsbehandlingar. Det besked som utskottet fick
            vid den senaste behandlingen vara att regeringen för närvarande
            aktivt analyserar frågan ur ett barnperspektiv. Men det kommer
            att vara svårt att uppbringa några utredningar om att dessa barn
            skulle fara särskilt illa. Snarare kan det ur ett barnperspektiv
            vara viktigt med öppna donatorer som ett svenskt angreppssätt
            till skillnad från reglerna som Danmark har om slutna donatorer,
            något som de svenska blivande mödrarna och indirekt deras barn
            får finna sig i tills insemination för ensamstående görs möjligt
            i Sverige. Det är hög tid att man slutar att förhala frågan.
          </p>
          <p xml:id="i-TyjQxHcMkEyx4oGibvzUPQ">
            Vi anser också att det är av stor vikt med en utredning om värdmödraskap.
            Olika perspektiv bör belysas, och det ska prövas om och hur man
            kan utforma ett svenskt regelverk så att det tillgodoser etiska
            perspektiv för alla parter.
          </p>
          <p xml:id="i-XqBjUmt7PcUEJf5po1Z1c1">
            Medan regeringen väljer att förhålla sig passiv fortsätter kvinnor
            att föda barn även på det sättet utan att barnens situation regleras
            på något bra och rättssäkert sätt, medan längtande vuxna män och
            kvinnor känner sig osäkra på de former som finns i andra länder.
            Den oro som finns för hur man ska kunna reglera värdmoderns rättigheter
            måste också tas på största allvar.
          </p>
          <head xml:id="i-2ATbRTWmqdQuNnfyScBsot" type="h2">
            Ny målformulering för barn- och familjepolitiken
          </head>
          <p xml:id="i-JVRQB6jLJs8WsjofMJcYXm">
            Den nuvarande formuleringen av målet med familjepolitiken är:
            Ekonomisk trygghet för familjer och barn: den ekonomiska familjepolitiken
            ska bidra till förbättrade förutsättningar för en god ekonomisk
            levnadsstandard samt ökad valfrihet och stärkt makt över den egna
            livssituationen för alla barnfamiljer.
          </p>
          <p xml:id="i-8uiDd7gaZZKQJFjwfRJKRA">
            Vi vänder oss mot detta mål eftersom det inte sätter barnens
            behov av ekonomisk och social trygghet främst, och ej heller fokuserar
            det på att minska de ekonomiska skillnaderna mellan familjer som
            har barn och de familjer som inte har det. Hur målet formuleras
            har förstås avgörande betydelse för politikens utformning.
          </p>
          <p xml:id="i-LNFCd1pcAAw5gCETn7pjKu">
            Miljöpartiet föreslår i stället att målformuleringen ska vara:
            Familjepolitiken ska ge förutsättningar för goda ekonomiska och
            sociala levnadsvillkor för alla barnfamiljer. Skillnaderna i de
            ekonomiska villkoren mellan familjer med och utan barn ska minska
            och jämställdhet mellan könen ska uppmuntras inom ramen för den
            generella politiken. Därmed framhålls det omfördelande syftet
            med trygghetssystemens utformning och att familjepolitiken ska
            vara utformad så att den bidrar till en utveckling mot ökad jämställdhet
            i samhället. Vi menar att det verkligen är viktigt att inte skillnaderna
            mellan barnfamiljers och den övriga befolkningens ekonomiska situation
            ökar. Relationen i sig har en forskningsmässigt klarlagd betydelse
            för folkhälsan, vilken regeringen bortser ifrån.
          </p>
          <p xml:id="i-H6vGoSerj8P5aGhZRX3D6q">
            Barnfattigdomen i Sverige har för övrigt debatterats mycket under
            våren 2011. Den forskningsrapport som gjorts i anslutning till
            Rädda Barnens årsrapport visar på behoven med stor tydlighet.
            Miljöpartiet har lyft fram behovet av en nationell handlingsplan
            med anledning av detta därför att det behövs en analys och åtgärder
            i ett brett perspektiv.
          </p>
          <head xml:id="i-Jf7XU6yNVoXUfsz9poyrWo" type="h2">
            Fler gröna förslag till förbättringar inom familjepolitiken
          </head>
          <p xml:id="i-8yK8yDqxAxn7mpJ8xtaA4S">
            Inom familje- och barnpolitikens område har vi även ett antal
            förslag. Här lyfts några fram. Se vidare även t.ex. partimotion
            2010/11:So543 På barns villkor.
          </p>
          <head xml:id="i-QqTuZ3GxYNxmPREtv4N2bY" type="h3">
            Ändra stelbenta SGI-regler
          </head>
          <p xml:id="i-NNWngAo2GNZJpdF2dZNiUw">
            Merparten av föräldraförsäkringens dagar utbetalas enligt SGI-ersättning
            (sjukpenninggrundande inkomst). En försäkrad förälder som helt
            eller delvis avstår från förvärvsarbete har i dag rätt att behålla
            sin sjukpenninggrundande inkomst fram till barnens ettårsdag.
            Därefter krävs det att man tar ut fem dagar per vecka av föräldraförsäkringen
            för att behålla sin SGI. Föräldraförsäkringsutredningen föreslog
            att skyddet av SGI:n ska förlängas till dess att barnet blir 18
            månader. Merparten av alla barn är i dag hemma med en av sina
            föräldrar tills de är 1318 månader. Vi anser därför att skyddet
            för den sjukpenninggrundande inkomsten bör förlängas och gälla
            till dess att barnet blir 18 månader. Det skulle öka tryggheten
            för den som är föräldraledig.
          </p>
          <head xml:id="i-BRGwRJ7UukJjMiHGv8Da1t" type="h3">
            Förläng möjligheten till förkortad arbetsdag för föräldrar
          </head>
          <p xml:id="i-E2qudENL9rqyPyWnX78Si">
            Enligt föräldraledighetslagen har varje förälder rätt till förkortad
            arbetsdag med upp till 25 % av den normala arbetstiden till dess
            att barnet fyllt åtta år. Vi menar att den tiden ska utsträckas
            till dess att barnet fyllt 15 år. Även föräldrar till tonåringar
            kan behöva gå ned i tid för att bättre finnas till hands för sina
            barn.
          </p>
          <head xml:id="i-DPhCtFm1qFsrPL6tjwfiZt" type="h3">
            Föräldraförsäkring för studenter
          </head>
          <p xml:id="i-VLUeKQ2bykq7eHVqJFiZQC">
            Miljöpartiet anser också att situationen för studenter med barn
            ska förbättras. Heltidsstuderande ska inte vara tvungna att jobba
            vid sidan om sina studier för att få sin vardagsekonomi att gå
            ihop.
          </p>
          <p xml:id="i-6rhfyMSb7SuGvJL4deiQ4P">
            Studerande på högskolor som får barn och inte tidigare har någon
            upparbetad sjukpenninggrundande inkomst eller har förlorat den
            genom att inte ta studiemedel varje vecka hamnar i dag på grundnivån
            i föräldraförsäkringen. Det innebär vid maximalt uttag drygt 4
            000 kr i månaden efter skatt. Med tanke på att etableringsåldern
            på arbetsmarknaden ökat, särskilt för högskolestuderande, dröjer
            det för många tills de är 30 år och äldre innan de kan få ut en
            föräldrapenning värd namnet. För barn som växer upp med föräldrar
            som studerar innebär det dessutom ofta fattigdom och månatliga
            besök hos socialtjänsten. Detta är inte ett bra system, och vi
            vill därför låta se över möjligheten att koppla SGI till studiemedlet
            för att därmed förbättra för de studenter som väntar barn eller
            blir föräldrar.
          </p>
        </div>
        <div type="motSignatures">
          <list>
            <item xml:id="i-MfTwiAkdNKwbDiT8rut59e" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-EQHE61mTSSThM57jrJASkM" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
