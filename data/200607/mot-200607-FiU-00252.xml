<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00252">
  <teiHeader>
    <fileDesc>
      <titleStmt>
        <title>EU-medlemskapets kostnader</title>
        <author corresp="i-9x2nw6aosA3pyEJfJTc1eD">av Max Andersson och Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU-medlemskapets kostnader</title>
          <idno type="rdwebb">GU02Fi252</idno>
          <rs type="number">Fi252</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi252/text</ref>
          <ref type="dokument_url_html">http://data.riksdagen.se/dokument/GU02Fi252</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi252</ref>
          <ref type="doc">http://data.riksdagen.se/fil/A7758984-6EE1-4F09-852C-D41F9D0419DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Au7Bv2y8SfBcZq7h7cqRw6" type="signed"/>
        <correspContext corresp="i-Au7Bv2y8SfBcZq7h7cqRw6">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-3E5v7b8AmYoFmdVYgGcmSc" type="referral">
          <date when="2006-11-07"/>
        </correspAction>
        <correspAction xml:id="i-BdbUapt6MZyHTUaxK4URWc" type="dismissal">
          <date when="2006-11-07"/>
        </correspAction>
        <correspAction xml:id="i-RNVKqTTDpYpr2DgXTvqhZz" type="numbering">
          <date when="2006-11-02"/>
        </correspAction>
        <correspAction xml:id="i-4985K5HUkApJ1PXmU9suiZ" type="submission">
          <date when="2006-10-31"/>
        </correspAction>
        <correspAction xml:id="i-8oJCLRaKtA74uZnPq9PVMN" type="transfer">
          <date when="2006-10-31"/>
        </correspAction>
        <correspAction xml:id="i-Cta1i8ewaay6n3QVDwnx3i" type="assigned"/>
        <correspContext corresp="i-Cta1i8ewaay6n3QVDwnx3i">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AdnBWgG7eYKQi24ykQv3xD" type="motBody">
        <div xml:id="i-ShW2AmKahAckv4moGHSEKX" type="motProposal" subtype="förslag">
          <head xml:id="i-TuPRSY2so88TaEJkspKsL5">
            Förslag till riksdagsbeslut
          </head>
          <p xml:id="i-PXtwu36JThC5xgrCqa9oSE">
            Riksdagen tillkännager för regeringen som sin mening vad som
            i motionen anförs om en utredning om EU-medlemskapets totala kostnader.
          </p>
        </div>
        <div xml:id="i-PaHhg5QRJYgX2Eg2dUSH68" type="motContent">
          <head xml:id="i-CU1DvMz4uJJjQeaMuftDqy" type="h1">
            EU-medlemskapets kostnader
          </head>
          <head xml:id="i-PRBgL9fHZ9fYhhpWpwb5My" type="h1">
            Motivering
          </head>
          <p xml:id="i-Lma4yPR7cM8MzaPYmVWbAq">
            Sverige har varit med i EU sedan den 1 januari 1995. Det börjar
            bli hög tid att göra en seriös utvärdering av EU-medlemskapets
            totala kostnader. Kostnaderna är nämligen mer betydande än vad
            man kan tro. Till att börja med har vi den årliga medlemsavgiften
            som år 2005 uppgår till drygt 25 000 miljoner kronor. Till detta
            måste läggas kostnaderna för att vi tvingades återreglera och
            byråkratisera jordbruket, kostnaderna för en fullkomligt misskött
            fiskepolitik som riskerar att leda till utfiskning, och de kostnader
            svenska kommuner och landsting har tagit i medfinansiering för
            EU:s hårt kritiserade regional­politik. EU har också en protektionistisk
            handelspolitik som tvingat på oss tullar för vissa varor som tillverkas
            i tredje världen samt försvårar för dessa länder att exportera
            varor till oss. Man får inte heller glömma bort de ökade kostnaderna
            för drog- och alkoholmissbruk som drabbat Sverige sedan vi monterade
            ner viktiga delar av gräns­kontrollen och höjde införselkvoterna.
          </p>
          <p xml:id="i-2SfniFfwGfSEcztbVHRfFt">
            EU-anslutningen har också medfört att flexibiliteten i det politiska
            systemet har minskat. Goda idéer som annars skulle ha genomförts
            till nytta för samhället har stoppats i företag, kommuner, landsting
            och riksdag därför att de varit i strid med någon av det stora
            antalet EU-regler. Det finns också politiska förslag som stoppats
            redan på grund av misstanken att de kanske skulle strida mot EU-lagstiftningen,
            utan att man vågat pröva hur det förhåller sig. Detta är naturligtvis
            kostnader som är svåra att uppskatta.
          </p>
          <p xml:id="i-6zYj1VKoJSYbeig8fzKFNK">
            EU-medlemskapet har också bidragit till att byråkratisera Sverige
            ytterligare. Olika EU-regler har orsakat stora kostnader genom
            att vara problematiska att tillämpa. Det är inte bara tillämpningen
            av reglerna som kostar. Det kostar även att implementera, ha personal
            som är särskilt avdelad för att följa utvecklingen på EU-fronten
            och att tid efter annan rådfråga jurister på grund av EG-rätten.
            Ett exempel på implementeringsproblematiken som torde vara bekant
            för många är EU:s arbetstidsdirektiv, som orsakar stora problem
            vid tillämpningen inom vården för ögonblicket. Förhoppningsvis
            kommer detta att lösa sig på de flesta platser, men redan implementeringskostnaderna
            i oro och arbetstid är avsevärda.
          </p>
          <p xml:id="i-AiSGFsvSDkghEfCDjsJzMT">
            Kostnaderna för det byråkratiska krånglet som EG-rätten orsakar
            i företagsvärlden är även de betydande, och på detta område har
            en del beräkningar gjorts. EU-kommissionären Günther Verheugen
            hävdar till exempel att företagen inom EU årligen drabbas av administrativa
            kostnader på grund av EG-rätten som uppgår till 600 miljarder
            euro. Det motsvarar ungefär dubbla Sveriges BNP. I den summan
            ingår visserligen även kostnader för att följa regler som medlemsstaterna
            har lagt på direktiven när man utformar den nationella lagstiftningen
            (s.k. goldplating), men kostnaderna för att följa reglerna är
            å andra sidan inte inräknade. Nu har ju Verheugen visserligen
            en politisk agenda som han försöker gynna genom att gå ut med
            dessa siffror, så man bör inte ta detta som den slutgiltiga sanningen,
            men frågan förtjänar onekligen ett vidare studium.
          </p>
          <p xml:id="i-KiptuT1iGVmXK5Z8CMCSDX">
            EU-medlemskapet har inte bara medfört nackdelar. Självklart så
            finns det även fördelar. Men de flesta av de ekonomiska fördelar
            som brukar framhållas är antingen av tveksamt värde, som till
            exempel att vi får tillbaka en del av vår medlemsavgift genom
            regionalpolitiskt stöd, eller också så skulle det vara lätt att
            få tillgång till fördelarna genom någon form av samarbetsavtal
            ifall Sverige skulle välja att lämna EU. Ett land behöver ju till
            exempel inte vara medlem i EU för att kunna vara med i dess program
            för studentutbyten. När det gäller frihandel med EU och tillgången
            till den inre marknaden som är den ekonomiska fördel som oftast
            framhålls kan den uppnås genom någon form av frihandelsavtal.
            Norge och Island är medlemmar i EES och får del av den inre marknaden
            på den vägen. Schweiz har valt en annan väg som grundar sig på
            en uppsättning frihandels- och samarbetsavtal.
          </p>
          <p xml:id="i-UEoPh374jCuv5e6gi6fjp2">
            En utredning om EU-medlemskapets kostnader bör lämpligen ha både
            EES-spåret och den schweiziska vägen som jämförelsealternativ.
            Vissa kostnader kan variera mellan de två alternativen.
          </p>
          <p xml:id="i-LWhDACJqanHNFhnGEeYoUC">
            Oavsett vilken inställning man har till det svenska EU-medlemskapet
            så finns det ändå ett allmänt intresse av att siffrorna kommer
            på bordet. Även de som stöder EU-medlemskapet borde kunna stödja
            förslaget om en utredning eftersom även varma EU-anhängare kan
            vilja hålla nere de indirekta kostnaderna.
          </p>
          <p xml:id="i-3m7XgwxtpJBGdNBYm37e79">
            Sedan Sverige blev medlem i EU har det kostat oss hundratals
            miljarder enbart i medlemsavgift. Det är troligt att detta enbart
            är den mindre delen av EU-medlemskapets kostnader. Det behövs
            en ordentlig utredning.
          </p>
        </div>
        <div xml:id="i-Pnki7GJ9zZH3m6faTDMwNN" type="motSignatures">
          <list xml:id="i-9Z7SdpHu9bwMvoHZqoWJXU">
            <item xml:id="i-6oCb7MR3BGS4uCmurZyThG" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-BsXmyFtABYK3pF7KAnekZ1" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
