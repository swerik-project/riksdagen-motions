<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00264">
  <teiHeader>
    <fileDesc>
      <titleStmt>
        <title>Reglering av intensiteten i ljus som används både dag och natt, t.ex. semaforer</title>
        <author corresp="i-34FRvyXQKUigF3Qr9AwKJe i-UFTZBKNRWWLXUXAtcCcVfH">av Bodil Ceballos och Tina Ehn (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reglering av intensiteten i ljus som används både dag och natt, t.ex. semaforer</title>
          <idno type="rdwebb">GZ02T264</idno>
          <rs type="number">T264</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T264/text</ref>
          <ref type="dokument_url_html">http://data.riksdagen.se/dokument/GZ02T264</ref>
          <ref type="dokumentstatus_url_xml">http://data.riksdagen.se/dokumentstatus/GZ02T264</ref>
          <ref type="doc">http://data.riksdagen.se/fil/86215303-76EE-45AF-8046-D151AC3519C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ADA9PutduAbSvaAqWdpvuG" type="signed"/>
        <correspContext corresp="i-ADA9PutduAbSvaAqWdpvuG">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-BtFMgQynSaqT6rrDJSkmPc" type="numbering">
          <date when="2011-10-04"/>
        </correspAction>
        <correspAction xml:id="i-5QhRggCPvFzdQWabJb6o6y" type="submission">
          <date when="2011-09-30"/>
        </correspAction>
        <correspAction xml:id="i-NToEyq8am12HSvkGfyYCfW" type="transfer">
          <date when="2011-09-29"/>
        </correspAction>
        <correspAction xml:id="i-9XoQowZ8SteAXLveq5aeSv" type="assigned"/>
        <correspContext corresp="i-9XoQowZ8SteAXLveq5aeSv">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9iiqPoa4u58yD3NGarDYo">
            Förslag till riksdagsbeslut
          </head>
          <p xml:id="i-TgUj4MmReUhpCYC78iKtJY">
            Riksdagen tillkännager för regeringen som sin mening vad som
            anförs i motionen om att utreda möjligheter och föreslå åtgärder
            för kommunerna att på ett trafiksäkert sätt spara energi i trafiken
            och i de offentliga rummen.
          </p>
        </div>
        <div type="motContent">
          <head xml:id="i-GvvweKSeq8vXpqPyecswoi" type="h1">
            Motivering
          </head>
          <p xml:id="i-YQT7eZT8YF5dVuzgKz4sBM">
            I strävan att minska energiförbrukningen bör alla stenar vändas
            på. En intressant observation är möjligheten att spara ljus som
            inte används för att lysa upp utan som används för att vi ska
            se ett visst föremål, till exempel en semafor eller skyltar. Detta
            har uppmärksammats av den spanske professorn Hugo D. Godoy Azar
            som gjort en studie i energieffektivisering i de offentliga näten.
            Resultaten kan användas inte bara i trafiken utan också för andra
            upplysta informationskanaler, till exempel reklam eller samhällsinformation.
          </p>
          <p xml:id="i-4tohqonJxwJfjHtvdVQk8h">
            Hans utgångspunkt är att vår kapacitet att uppfatta ljus inte
            alltid är densamma. Den kan öka eller minska. Förmågan att uppfatta
            en ljussignal är mycket större på natten än på dagen. Genom att
            använda oss av denna kunskap kan vi spara mycket elektricitet
            utan att därför förlora i trafiksäkerhet.
          </p>
          <p xml:id="i-DD1pwedkZHhnbJpVZf3VzD">
            På natten kan man på ett avstånd av 500 meter se semaforens ljus
            (på mellan 75 och 150 watt) utan problem. Man ser också bakljusen
            på en bil lika bra på samma avstånd trots att de bara är på 20
            watt. På dagen är förhållandet inte detsamma.
          </p>
          <head xml:id="i-CvsTsBP1cg3mgyabSxJ2ny" type="h1">
            Den vetenskapliga grunden
          </head>
          <p xml:id="i-XHJ3ANVGkmhZrsTYuyQ1mX">
            Enligt forskningen fungerar synen på följande sätt:
          </p>
          <p xml:id="i-tjXUFXFP25Mas9L2pGxA6">
            Fotopiskt seende är den del av synen som aktiveras vid hög ljusnivå,
            som dagsljus.
          </p>
          <p xml:id="i-Ja9JRiFkKKXwmngEbEkhe8">
            Skotopiskt seende aktiveras vid låg ljusnivå, som på natten.
          </p>
          <p xml:id="i-Nw9cBdTCdnGcPd13p2kwe6">
            Kontrastkänslighet är synens kapacitet att skilja mellan ett
            föremål och dess bakgrund.
          </p>
          <p xml:id="i-JWM4dypwmaYDsdbpsCLxqY">
            Bländning och förlust är två konsekvenser av hög kontrast och
            låg kontrast.
          </p>
          <list style="ol">
            <item xml:id="i-H2vK4r3ENrVf1WowNbQ6fM">
              På natten blir man bländad av bilar med ljuset högt ställt =
              hög kontrast.
            </item>
            <item xml:id="i-X7mAqeS1JMJANwNUSA4851">
              På dagen ser vi inte stjärnorna. De förloras = låg kontrast.
            </item>
          </list>
          <p xml:id="i-LFUPtofkw6pn4BZxxoT81m">
            Professor Godoys idé är att låta trafikljusen ha olika intensitet
            på dagen och på natten. På dagen ska den vara högre för att inte
            förloras eftersom kontrasten är lägre. På natten ska den vara
            lägre för att undvika bländning och för att utnyttja att det omgivande
            ljuset är lågt och därmed kontrasten hög.
          </p>
          <p xml:id="i-DXYbek6QryqRSgmNEcKwn6">
            I dagsläget tillverkas trafikljusen med grund i att de ska ses
            bra på dagen. De bör därför tillverkas för att kunna minska i
            intensitet på natten för att både spara energi, pengar och förbättra
            trafiksäkerheten. Enligt professor Godoy kan de nya och energieffektiva
            LED-lamporna om de inte minskar i intensitet på natten öka risken
            för bländning och därmed orsaka olyckor eftersom deras ljusintensitet
            ger särskilt stark kontrast.
          </p>
          <p xml:id="i-7QdWnpo6uXHRwm7G62XiLJ">
            Ett trafikljus på 150 watt som syns korrekt på dagen kan på natten
            minskas till 20 watt och ändå synas lika bra. Att göra detta möjligt
            är inte svårt eftersom tekniken redan är tillgänglig på marknaden.
            Med en sensor anpassar sig ljusintensiteten själv efter det omgivande
            ljuset till olika väderlekar och olika tider på dygnet. Tekniken
            kan användas i både äldre och modernare trafikljus med LED-lampor
            samt, som tidigare nämnts, även i andra sammanhang.
          </p>
          <p xml:id="i-QATbrAkZFQtFi28VQZ3LVa">
            I Spanien beräknas denna åtgärd kunna spara 50 procent av energianvändningen
            i landets semaforer utslaget på hela året. Investeringen är i
            sammanhanget mycket liten. Hur mycket som skulle sparas om även
            andra upplysta verksamheter övergår till LED-lampor ger hans studie
            ingen vägledning om men förhållandet torde vara detsamma.
          </p>
          <p xml:id="i-29GyMZQnf4Fd3TwwLVgvFN">
            I Sverige pågår ett byte till LED-lampor runtom i landet. Takten
            beror på politiska beslut i kommunerna. Men även om LED-lamporna
            kommer att minska energianvändningen generellt när de väl är på
            plats är det viktigt att titta på också de eventuella oönskade
            effekterna i form av minskad trafiksäkerhet på grund av bländning
            och minska dessa.
          </p>
          <p xml:id="i-3vP3UmZTnT7DMAmo7iAGjL">
            En viktig aspekt som också ger anledning att minska mängden ljus
            nattetid är att minska ljusföroreningarna. Det är en fråga vi
            sällan diskuterar i Sverige, men den upplevs som ett stort problem
            i bland annat södra Europa eftersom ljusföroreningar är ett hot
            mot den biologiska mångfalden. Vissa arter är nämligen helt beroende
            av mörker för att överleva. I det sammanhanget är även annan belysning
            än den som är tänd dygnet runt ett problem och man laborerar med
            olika modeller för riktat gatuljus för att göra så liten skada
            som möjligt.
          </p>
          <p xml:id="i-Hhf84QE2QKZbBfMaxU9rCm">
            En modell för att minska energianvändningen i trafikljus och
            skyltar skulle kunna vara en modell med solceller. Sådana diskussioner
            förs. Kan en sådan modell fungera i Sverige också under vintern?
          </p>
          <p xml:id="i-6dTVdKE6BLgYLRn5EySQQf">
            Det vore värdefullt att också i Sverige se över möjligheterna
            att spara energi utifrån olika modeller utan att vare sig minska
            trafiksäkerheten eller människors trygghet på stadens/kommunens
            offentliga platser samt att föreslå åtgärder som stimulerar kommunerna
            att göra detta.
          </p>
        </div>
        <div type="motSignatures">
          <list>
            <item xml:id="i-SiPN9QEAYdEDRSdmcbHdaw" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-3ygDTLEtuxp1FEKQcJfN7s" who="i-UFTZBKNRWWLXUXAtcCcVfH">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
