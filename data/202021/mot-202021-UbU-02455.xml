<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-02455">
  <teiHeader>
    <fileDesc>
      <titleStmt>
        <title>Stärkta kunskaper hos lärare om neuropsykiatriska funktionsnedsättningar hos barn och ungdomar</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2455 av Marta Obminska (M)</title>
          <idno type="rdwebb">H8022455</idno>
          <rs type="number">2455</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8022455/text</ref>
          <ref type="dokument_url_html">http://data.riksdagen.se/dokument/H8022455</ref>
          <ref type="dokumentstatus_url_xml">http://data.riksdagen.se/dokumentstatus/H8022455</ref>
          <ref type="docx">http://data.riksdagen.se/fil/E8726BD0-F409-4A97-AA68-8C13A794FA82</ref>
          <ref type="pdf">http://data.riksdagen.se/fil/47B7DE8A-D20F-4E10-9507-62EEFBD2278C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B35uHoa8kb9vVftpwyxXhr" type="signed"/>
        <correspContext corresp="i-B35uHoa8kb9vVftpwyxXhr">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-PqnFufAbriSVFnFtLuSz6y" type="submitted">
          <date when="2020-10-05"/>
          <time when="11:26:08"/>
        </correspAction>
        <correspAction xml:id="i-93NfZLhD84pgYw15v2Pd8D" type="reviewed">
          <date when="2020-10-05"/>
          <time when="14:17:47"/>
        </correspAction>
        <correspAction xml:id="i-RWMToxDCNAuBPcEWVJKkbR" type="referred">
          <date when="2020-10-14"/>
        </correspAction>
        <correspAction xml:id="i-Yc38cYKBvtHo4XgteZE6w1" type="assigned">
          <date when="2021-07-21"/>
          <time when="14:01:49"/>
        </correspAction>
        <correspContext corresp="i-Yc38cYKBvtHo4XgteZE6w1">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-V2oDfGsHaS7e7x7j8r4RCe" type="behandlas_i"/>
        <correspContext corresp="i-V2oDfGsHaS7e7x7j8r4RCe">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LVxHjvEmh5mGbeAfXTyjx4" type="motHeader">
        <div xml:id="i-9UDCGPxkdRFNecSyHWHtai" type="motTitle">
          Motion till riksdagen 2020/21:2455 av Marta Obminska (M) Stärkta
          kunskaper hos lärare om neuropsykiatriska funktionsnedsättningar
          hos barn och ungdomar
        </div>
      </div>
      <div xml:id="i-VMHC38bDqYYrH4KSY1UZ4K" type="motBody">
        <div xml:id="i-UrWCp1EfC4GCn2DGjuh4mX" type="motProposal" subtype="förslag">
          <head xml:id="i-N1aFggFHmMe3ADPYJ5hUdx">
            Förslag till riksdagsbeslut
          </head>
          <list xml:id="i-WXBRujdx9kAbdp2rguq7xv">
            <item xml:id="i-Lhxfg1BTVJDnjBkVfCJHpe" sortKey="Yrkande 1">
              Riksdagen ställer sig bakom det som anförs i motionen om att
              stärka kunskapen hos lärare i specialpedagogik gällande neuropsykiatriska
              funktionsnedsättningar hos barn och ungdomar och tillkännager
              detta för regeringen.
            </item>
          </list>
        </div>
        <div xml:id="i-Dv18kTPgTkGPPtPFeZoJbo" type="motContent">
          <head xml:id="i-JyBnZoX3YXanZAfpid93w8" type="h1">
            Motivering
          </head>
          <p xml:id="i-Y4ywYbHV6HAR85uYG7F5wa">
            Sverige ska ha en skola för alla, där alla elever ska få en likvärdig
            chans att nå sin fulla potential. För elever som har svårigheter
            att inhämta de kunskaper som krävs i skolan står det i skollagen
            att adekvat stöd måste sättas in för att kunskapskraven ska uppnås.
          </p>
          <p xml:id="i-N6GjrFZNRYzVgvedii7NMT">
            I Autism- och Aspergerförbundets och Novus Medlemsundersökning
            om skolan 2020 står det att bristande autismskompetens hos personalen
            är den vanligaste orsaken till barnens skolfrånvaro i hela 51
            procent av fallen. Dessutom når färre elever kunskapsmålen i svenska,
            engelska och matematik. Enligt årets enkät når 37 procent av eleverna
            målen jämfört med 44 procent i skolenkäterna år 2016 och 2018.
            Det är positivt att fler får stöd i skolan, men tyvärr är det
            bara hälften som får rätt anpassat stöd. Värt att notera är att
            man bara i ungefär hälften av fallen följer upp om stödet fungerar.
          </p>
          <p xml:id="i-YUDQGvqXrtuN5P5RYiNbTG">
            För att hjälp ska komma till måste det däremot finnas en kunskap
            om utmaningarna. I en tidigare skolenkät som publicerats av Riksförbundet
            Attention och Trygg-Hansa framkommer det att bara två av tio föräldrar
            till barn med neuropsykiatriska funktions­nedsättningar anser
            att deras barn får den hjälp de behöver för att klara målen för
            undervisningen i skolan. Föräldrarna menar även att detta har
            fått som följd att deras barn får lägre betyg och drabbas av ökad
            risk för psykisk ohälsa.
          </p>
          <p xml:id="i-PjYKW1tyFudjM8QmKfSaqk">
            Som ett resultat av barnens utsatthet uppger även sju av tio
            föräldrar att deras egen livssituation har förändrats till det
            sämre med ökad psykisk ohälsa, sjukskrivningar och att föräldrar
            tvingas gå ner i tjänst för att stötta sina barn då skolan inte
            är förmögen.
          </p>
          <p xml:id="i-V7RX9TECbGQXCvbFo6DbLL">
            Även Skolverket och Skolinspektionen har uppmärksammat bristen
            på kunskap när det kommer till frågor som rör neuropsykiatriska
            funktionsnedsättningar i skolan bland lärare. En kartläggning
            gjord på Karolinska institutets Center of Neurodevelopmental Disorders
            pekar dessutom på att fyra av fem lärare anser att de inte fått
            tillräcklig kunskap med sig från lärarutbildningen för att kunna
            bemöta och undervisa grundskole­elever med neuropsykiatriska funktionsnedsättningar.
            Krav på kunskap om neuro­psykiatriska funktionsnedsättningar motsvarande
            cirka 15 högskolepoäng har förts in i examensmålen för de specialpedagogiska
            utbildningarna. Många ordinarie lärare, samt tidigare utbildade
            specialpedagoger, har dock med sig väldigt grunda kunskaper i
            specialpedagogik från lärarutbildningen, vilket förmodligen är
            en bidragande orsak till att så många lärare känner svårigheter
            när de möter elever med neuropsykiatriska funktionsnedsättningar.
            I en skattning utförd av Karolinska institutet uppger 80 procent
            av lärarna att de saknar kunskap om neuropsykiatriska diagnoser.
            Jämför vi med våra grannar i Finland, där specialpedagogiken ingår
            i lärarutbildningen, kan vi se att åtgärder sätts in betydligt
            tidigare för barn med neuropsykiatriska funktionsned-sättningar
            och att lärare inte är lika osäkra.
          </p>
          <p xml:id="i-DDL1yvop3Lrz45cY8oiU2w">
            Att det finns en koppling mellan neuropsykiatriska funktionsnedsättningar
            och risken för socialt utanförskap är ingen hemlighet. Enligt
            Arbetsförmedlingen kommer bland annat grupperna arbetslösa ungdomar
            med bristfällig utbildning och arbetslösa med funktionsnedsättning
            som innebär nedsatt arbetsförmåga mötas av stora svårigheter att
            snabbt finna arbete.
          </p>
          <p xml:id="i-PoZDjngYU8976L49r4ffNC">
            Med anledning av ovanstående bör därför regeringen stärka kunskapen
            hos lärare i specialpedagogik och kunskapen rörande neuropsykiatriska
            funktionsnedsättningar. Detta bör ske både på lärarutbildningarna
            och som fortbildning av redan utbildad och verksam personal.
          </p>
        </div>
        <div xml:id="i-K5x5RAbFEXjWFxZu1WW7AY" type="signatureBlock">
          <list xml:id="i-XAMHzCNS8muBqyASNrGtTV">
            <item xml:id="i-XdPvmTCJDrjNn5D5nLcBgh" type="signature">
              Marta Obminska (M)
            </item>
          </list>
        </div>
      </div>
    </body>
  </text>
</TEI>
