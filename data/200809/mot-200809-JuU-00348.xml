<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00348">
  <teiHeader>
    <fileDesc>
      <titleStmt>
        <title>Villkorlig frigivning</title>
        <author corresp="i-Ey2xJ5PQcAYBGtnz2AK3qu">av Anti Avsan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkorlig frigivning</title>
          <idno type="rdwebb">GW02Ju348</idno>
          <rs type="number">Ju348</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju348/text</ref>
          <ref type="dokument_url_html">http://data.riksdagen.se/dokument/GW02Ju348</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju348</ref>
          <ref type="doc">http://data.riksdagen.se/fil/AD754FC1-1103-4637-9233-9FE2D7E8E1BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ZGEw4nXJ1Np8YeHdhrKQi" type="signed"/>
        <correspContext corresp="i-4ZGEw4nXJ1Np8YeHdhrKQi">
          <note type="signatory" corresp="i-Ey2xJ5PQcAYBGtnz2AK3qu"/>
        </correspContext>
        <correspAction xml:id="i-Y1N5fHXSoknMLyT9MuQMxK" type="numbering">
          <date when="2008-10-07"/>
        </correspAction>
        <correspAction xml:id="i-VTMNB9BGmFs2AxzHvoqsTq" type="submission">
          <date when="2008-10-06"/>
        </correspAction>
        <correspAction xml:id="i-T2arE7R1snkkdL3m5A3eAp" type="transfer">
          <date when="2008-10-06"/>
        </correspAction>
        <correspAction xml:id="i-ExpovEbCreydtN7MwWpCVs" type="assigned"/>
        <correspContext corresp="i-ExpovEbCreydtN7MwWpCVs">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fd7A48CpziXSG9ycNzBvdv" type="motBody">
        <div xml:id="i-PZHiqN1NPbA6aXMis3Mdp8" type="motProposal" subtype="förslag">
          <head xml:id="i-ASfxH7hy2oVo9P4ha7A5dL">
            Förslag till riksdagsbeslut
          </head>
          <p xml:id="i-QJjquyJUMHipHC6gXtUxGm">
            Riksdagen tillkännager för regeringen som sin mening vad som
            anförs i motionen om att lagstiftningen rörande villkorlig frigivning
            bör reformeras.
          </p>
        </div>
        <div xml:id="i-DRznncQXPEahES7fvLdKcy" type="motContent">
          <head xml:id="i-AqzaoNVGac1DjNUcvTrcfS" type="h1">
            Bakgrund
          </head>
          <p xml:id="i-WmhgVgZ3eM95nYETX12vmw">
            1993 återinfördes regler om fakultativ villkorlig frigivning
            i brottsbalkens påföljdsbestämmelser. Den 1 januari 1999 avskaffades
            särbestämmelserna om villkorlig frigivning beträffande långtidsdömda
            samtidigt som en presumtion för villkorlig frigivning infördes
            när två tredjedelar av straffet avtjänats.
          </p>
          <p xml:id="i-9LjZTqEAbkFErXDJGtxUBT">
            I 26 kap. 6 § första stycket brottsbalken återfinns den grundläggande
            regeln om när vill­korlig frigivning ska ske. Bestämmelsen har
            följande lydelse.
          </p>
          <p xml:id="i-SJWRrbC5eRtefZ6f1AheU8">
            När två tredjedelar av ett tidsbestämt fängelsestraff, dock minst
            en månad, har avtjänats skall den dömde friges villkorligt, om
            inte annat följer av andra eller tredje stycket .
          </p>
          <p xml:id="i-JZUwtiRFLTHNMm9TGLidwB">
            Innebörden av den nu nämnda bestämmelsen är att det gäller en
            mycket stark presumtion för villkorlig frigivning när två tredjedelar
            av strafftiden har avtjänats. För att villkorlig frigivning ska
            kunna skjutas upp krävs det att synnerliga skäl föreligger. Vid
            bedöm­ningen av om så är fallet ska särskilt beaktas om den dömde
            på ett allvarligt sätt har brutit mot de föreskrifter och villkor
            som gäller för verkställigheten. Villkorlig frigivning kan inte
            ske från fängelse som har dömts enligt 28 kap. 3 § brottsbalken
            eller från ett förvandlingsstraff för böter. Därutöver kan villkorlig
            frigivning inte heller ske från ett livstidsstraff eftersom ett
            sådant straff inte är tidsbestämt.
          </p>
          <p xml:id="i-HFL3KzkrYCdJCFcEQNEi6N">
            I 34 kap. brottsbalken finns regler om när villkorligt medgiven
            frihet ska förklaras förverkad. I kapitlets 4 § uppställs vissa
            grundläggande förutsättningar för bestämmelsens til­lämp­ning.
            Om i lagrummet angivna förutsättningar föreligger gäller att
          </p>
          <p xml:id="i-FKfffSYf3kQB7Ak22rRAqu">
            I fråga om någon som villkor­ligt fri­givits från fängelse, skall,
            om brottet begåtts under prövotiden, den villkor­ligt med­givna
            friheten eller en del av denna förklaras förver­kad om inte särskilda
            skäl talar mot det .
          </p>
          <p xml:id="i-NFe8eksjFkS2YNhDwpKq21">
            Som särskilda skäl för att inte förverka eller för att för­ver­ka
            endast en del av villkorligt med­given frihet kan rätten beakta
            om den nya brotts­lig­heten i förhållande till den tidigare är
            av lindrig beskaffenhet, om lång tid har förflutit mellan brotten,
            eller om ett för­verkande annars skulle framstå som oskäligt.
          </p>
          <p xml:id="i-3EApaWsfyWfUgijHrLFqP9">
            Innebörden av förverkandereglerna är således att det föreligger
            en presumtion för att förver­kande av villkorligt medgiven frihet
            helt eller delvis ska ske. Detta utgör också den reaktion som
            ska ligga närmast till hands i en återfallssituation. Om den nya
            brottslig­heten är av lindrig beskaffenhet eller om lång tid förflutit
            mellan brotten kan detta leda till att ett förverkande helt underlåts
            eller att ett förverkande av endast en del av den villkorligt
            medgivna friheten sker. Som ett exempel kan nämnas att om ett
            återfall har inträffat i slutet av en lång prövotid kan det finnas
            skäl att underlåta att förverka i varje fall en del av den villkorligt
            medgivna friheten. Vid bedömningen av om ett förverkan­de framstår
            som oskäligt ska hänsyn tas till sådana förmildrande omständigheter
            som har betydelse vid straffmätningen. Annat som bör beaktas är
            om brotten framstår som så olikartade och väsensskilda att ett
            förverkande inte ter sig rimligt av den anledningen. Förutom exemplifieringen
            i brottsbalken som inte är avsedd att vara fullständig finns det
            möjlighet att efter en samlad skälighetsbedömning underlåta ett
            förverkande eller att endast förverka en del av det genom den
            villkorligt medgivna friheten åter­stående straffet.
          </p>
          <p xml:id="i-7TFEQgcXWEfRR5QtQcQHnC">
            I 26 kap. 23 § brottsbalken stadgas följande.
          </p>
          <p xml:id="i-ExUEgLha8Uya5uS6ENA6Bs">
            Förklaras villkorligt medgiven frihet helt eller delvis förverkad,
            skall med avseende på frågan om ny villkorlig frigivning vad som
            förverkats anses såsom straff genom ny dom.
          </p>
          <p xml:id="i-EQCAgs1tRdYFaMmYFPUAdk">
            Innebörden av denna regel är att den villkorligt medgivna friheten
            som faktiskt förverkats i förekommande fall räknas ihop med en
            ny fängelsepåföljd och därmed blir det straff som döms ut genom
            ny dom. Från det nya straffet kan villkorlig frigivning ske på
            samma sätt som från andra fängelsestraff på vilka reglerna i 26
            kap. 6 § första stycket brottsbalken är tillämpliga. Detta innebär
            att även personer som vid upprepade tillfällen döms till fängelsestraff
            (om minst en månad) kommer i åtnjutande av förmånerna med villkorlig
            frigivning.
          </p>
          <head xml:id="i-52S4w6FpzH9QUtLspoZTv7" type="h1">
            Skäl
          </head>
          <p xml:id="i-8nnpYJpUWq5Lrx4zM2ApsW">
            Inledningsvis bör det framhållas att brottsbalkens påföljdssysten
            är komplicerat och i många stycken svåröverskådligt, inte minst
            av det skälet att kombinationsmöjligheterna när det gäller olika
            påföljder är stora. I detta komplicerade och svåröverskådliga
            system framskymtar det som i vissa sammanhang kallas för påföljdstrappan,
            vilket kan sägas vara en teoretisk modell för hur samhällets reaktioner
            på en viss individs brottslighet successivt förstärks.
          </p>
          <p xml:id="i-CmN7sxuPFywXhgNtqcb1Mc">
            Beroende på gärningens straffvärde och övriga relevanta omstän­digheter
            hamnar den isolerade gärningen på något av påföljdstrappans trappsteg.
            I förekommande fall av upprepad likartad brottslighet är en ambition
            att reaktionerna på en individs brottslighet successivt ska flyttas
            uppåt i påföljdstrappan. I många fall hamnar dock en brottslig
            gärning omedelbart på det översta trappsteget fängelse på grund
            av högt straffvärde eller på grund av brottets art. Rätten att
            komma i åtnjutande av villkorligt medgiven frihet finns å andra
            sidan från första gången någon ådöms ett fängelsestraff (förutsatt
            att strafflängden överstiger en månad) liksom i samtliga återkommande
            fall då en person på nytt ådöms ett fängelsestraff.
          </p>
          <p xml:id="i-2SWQVnD7Rfy6PbviNVvdim">
            I samhället förekommer emellanåt diskussioner rent allmänt om
            påföljder och i synnerhet om längden på fän­gel­sestraff. Det
            förekommer också uppfattningar om att vi i Sverige har generellt
            korta fängelsestraff i jämförelse med andra länder och att fängelsestraffens
            längd bör öka. Vid en internationell jämförelse är detta diskutabelt
            liksom att lösningen på problemet med kriminaliteten i samhället
            skulle var generella straffskärpningar i stället för mer verkningsfulla
            och finstämda åtgärder. Som ett argument mot generella straffskärpningar
            kan anföras att det inte alls är säkert att något sådant skulle,
            om det över huvud taget uppmärksammas i någon omfattning av betydelse,
            uppfattas på annat sätt än en effekt av något som liknar inflationen
            på det ekonomiska området detta till skillnad mot tydligare och
            påtagliga korrigeringar av straffskalor för enskil­da brott eller
            brottskate­gorier. Mot generella straffskärpningar kan också anföras
            det förhållandet att den faktiska straffskärpningen för framförallt
            en person som ofta åter­faller i brottslighet skulle bli relativt
            margi­nell med tanke på de nu gällande reglerna om villkorlig
            frigivning.
          </p>
          <p xml:id="i-5jEkQxzjWiz9XG8V91nQWo">
            Att reformera reglerna om villkorlig frigivning skulle vara en
            del i en mer verkningsfull strategi. Som argument för en reformering
            av dessa regler kan inledningsvis påpekas att de åtgärder som
            kan förväntas ge bäst övergripande effekt bör prioriteras.
          </p>
          <p xml:id="i-3X5UUvnQkzjJ1BfQCJdhAc">
            Erfarenheter från internationell forskning visar att det är ett
            förhållandevis fåtal indivi­der som begår många brott. Detta utgör
            nog närmast ett kriminologiskt faktum även i Sverige. Brottsförebyggande
            rådet har i rapporter genom åren berört detta förhållande och
            så sent som 2008 föreslagit åtgärder riktade mot den förhållandevis
            lilla andel av de personer som gör sig skyldiga till brott, men
            som står för en stor del av den samlade brottsligheten. Redan
            1972 påvisades från ett flertal håll att 18 procent av gärnings­män­nen
            eller 6 procent av samtliga män i en årskull svarade för ungefär
            hälften (52 procent) av årskullens totala registrerade brottslighet
            (Strategiska brott, Brå-rapport 2000:3, Stock­holm). Som ytterligare
            ett exempel kan nämnas att Home Office i Storbritannien år 2001
            konstaterade att 10 procent av lagöverträdarna i England lagfördes
            för 50 procent av samtliga brott. De allra mest brottsaktiva personerna
            (0,5 procent av dem som begått brott) begick enligt undersökningen
            10 procent av samtliga brott (An Impact assessment of the Prolific
            and other Priority Offender programme, London, Home Office Online
            Report 08/07, www.homeoffice.gov.uk/rds och Ideskrift nr 17 om
            lokalt brottsförebyggande arbete från Brottsförebyggande rådet,
            Stockholm 2008).
          </p>
          <p xml:id="i-FR18VRX9o1h44uDmXN2wVa">
            De nu gällande reglerna om villkorlig frigivning för den som
            dömts till ett fängelsestraff över en månad bör gälla på samma
            sätt som i dag. Däremot bör för den som tidigare dömts till fängelse
            och som därefter på nytt har ådömts ett fängelsestraff villkorlig
            fri­givning inte komma i fråga. Detta innebär att det ådömda fängelsestraffet
            ska avtjänas fullt ut, under förutsättning att den nya brottsligheten
            ligger inom den tid om fyra år som nor­malt betraktas som återfall
            i påföljdspraxis. Det bör även övervägas om prövotiderna ska förlängas
            generellt, kanske upp till fyra år för samtliga fall när en straffåterstod
            finns. I vilken utsträckning nödvändiga för­änd­rin­gar i förverkandereglerna
            i så fall bör ske får övervägas särskilt. Nämnas bör ock­så att
            med den nu föreslagna ändringen och med hänsyn till hur påföljdspraxis
            ser ut skulle när ett brott inte längre betraktas som återfall
            (typiskt sett efter fyra år) åtnjutande av villkorligt medgiven
            frihet återigen kunna komma i fråga.
          </p>
          <p xml:id="i-3Td8WGv4sEvYVfz3QF2gPK">
            Att personer som ofta återfaller i kriminalitet med detta förslag
            i praktiken skulle avtjäna mer tid av de utdömda straffen i fängelse
            skulle vara ett effektivt sätt att minska brottsligheten bland
            de personer som står för en större del av all samlad brottslighet.
            En sådan ordning skulle säkerligen även minska den totala brottsligheten
            på ett inte obetydligt sätt. Vidare skulle regler som innebär
            att ett utdömt fängelsestraff faktiskt avtjänas i varje fall beträffande
            personer som återfallit i brottslighet med största sannolikhet
            med­fö­ra att regelverket i denna del skulle uppfattas stå i bättre
            överensstämmelse med det allmänna rättsmedvetandet. Härutöver
            torde ytterligare en effekt kunna vara att det skapas bättre förutsättningar
            för rehabilitering av de många narkotikamissbrukare som finns
            i den mest brottsaktiva gruppen av människor.
          </p>
        </div>
        <div xml:id="i-Vc7Hv5CXrnL5Ryp4NFyebV" type="motSignatures">
          <list xml:id="i-SALUVPQF9oLSbqtwa17Lwj">
            <item xml:id="i-tCVshGuBccDuwKztfCi5p" who="i-Ey2xJ5PQcAYBGtnz2AK3qu">
              Anti Avsan (m)
            </item>
          </list>
        </div>
      </div>
    </body>
  </text>
</TEI>
