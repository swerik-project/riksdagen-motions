<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00287">
  <teiHeader>
    <fileDesc>
      <titleStmt>
        <title>Förtydligat rehabiliteringsansvar för de sjukskrivna</title>
        <author corresp="i-GDFdKPNRdaGpkLXrouuiC1 i-PrmdUu6feMnTN6Rrku6MsP">av Johan Löfstrand och Anna-Lena Sörenson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förtydligat rehabiliteringsansvar för de sjukskrivna</title>
          <idno type="rdwebb">H102Sf287</idno>
          <rs type="number">Sf287</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf287/text</ref>
          <ref type="dokument_url_html">http://data.riksdagen.se/dokument/H102Sf287</ref>
          <ref type="dokumentstatus_url_xml">http://data.riksdagen.se/dokumentstatus/H102Sf287</ref>
          <ref type="doc">http://data.riksdagen.se/fil/FFE5E0D7-A5DE-4F59-8F92-3DD05473CB3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PrmdUu6feMnTN6Rrku6MsP</idno>
            <name>Anna-Lena Sörenson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ApccQj75WfnR3MHVYvynEr" type="signed"/>
        <correspContext corresp="i-ApccQj75WfnR3MHVYvynEr">
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-PrmdUu6feMnTN6Rrku6MsP"/>
        </correspContext>
        <correspAction xml:id="i-CaopW4U9S9a3w3BnAepZKr" type="numbering">
          <date when="2013-10-07"/>
        </correspAction>
        <correspAction xml:id="i-ESWA1b32573scRsthiREsY" type="submission">
          <date when="2013-10-03"/>
        </correspAction>
        <correspAction xml:id="i-HtLKkrSCXLApJ5NZsfbhB8" type="transfer">
          <date when="2013-09-20"/>
        </correspAction>
        <correspAction xml:id="i-7fMdgpLvzJVqTKM7i5ovBd" type="assigned"/>
        <correspContext corresp="i-7fMdgpLvzJVqTKM7i5ovBd">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5y6vXUChtJM3LoYndG7kdR">
            Förslag till riksdagsbeslut
          </head>
          <p xml:id="i-7eD5rTTgksEeoQXzXw9Mh5">
            Riksdagen tillkännager för regeringen som sin mening vad som
            anförs i motionen om att se över rehabiliteringsansvaret för de
            sjukskrivna.
          </p>
        </div>
        <div type="motContent">
          <head xml:id="i-76oxkQX9J6Mwva7v1dWbdD" type="h1">
            Motivering
          </head>
          <p xml:id="i-XTYJMmGdmaiuHz54Aa5HEt">
            Under de senaste åren har Försäkringskassan, dess organisation
            och regelverk kommit att diskuteras och ifrågasättas. Uppdraget
            att rehabilitera sjukskrivna tillbaka till arbetslivet har blivit
            en av de största politiska utmaningarna. Samtidigt som långtidssjukskrivningarna
            har blivit fler så har ansvaret för rehabilitering blivit allt
            otydligare. Välfärdspolitiska satsningar på arbetslivsinriktad
            rehabilitering har begränsats och Försäkringskassans främsta uppgift
            idag är att huvudsakligen administrera sjukförsäkringen. Vi kan
            se framväxten av en tudelad välfärdsstat med offentliga organisationer
            som alltmera ser om sitt eget hus på bekostnad av medborgarnas
            intressen och välmående. Avståndet mellan välfärdsmyndigheter
            och medborgare har följaktligen ökat.
          </p>
          <p xml:id="i-G3ztR8PM9KcZhQvQWzXn33">
            De senaste årens förändringar (t.ex. införandet av rehabiliteringskedjan)
            har inneburit en försvagning av den svenska välfärdsmodellen,
            d.v.s. den samhällsmodell som omfattar alla medborgare med generella
            trygghetssystem och höga ersättningsnivåer. Den allt hårdare konkurrensen
            på arbetsmarknaden och en allt hårdare prövning av rätten till
            ersättning är faktorer som bidragit till att medborgare har fått
            det svårare att klara sin försörjning och att komma tillbaka till
            arbetslivet. Vi har idag ett arbetsliv som lämnar begränsat utrymme
            för människor som inte kan prestera med full arbetsförmåga. Vidare
            har ersättningsnivåerna i trygghetssystemen sänkts och människor
            tvingas bli beroende av privata tilläggsförsäkringar för inkomstbortfallsskydd.
            Det är en negativ utveckling för den en gång så stolta välfärdsstaten
            Sverige. Vi socialdemokrater tänker stå upp för, försvara och
            utveckla den svenska välfärdsmodellen som i ett jämförande internationellt
            perspektiv visat sig vara så framgångsrik.
          </p>
          <p xml:id="i-VVs4LLjpPxWPEi1gkQF2kJ">
            Vi socialdemokrater anser att staten och arbetsmarknadens parter
            har ett gemensamt ansvar för att minska sjukskrivningarna och
            främja återgång i arbete. Idag handlar den offentliga debatten
            om sjukförsäkringen framförallt om Försäkringskassan som organisation
            och om olika regelförändringar. Här har den borgerliga Alliansen
            lyckats få debatten att handla om att sjukskrivningar beror på
            felutnyttjande, fusk och otydliga regelverk och krav. Med denna
            motion vill vi istället lyfta fram arbetsplatsen som arena och
            den gemensamma roll staten, arbetsgivare och fack spelar för att
            underlätta individers väg från sjukskrivning till arbete. Här
            kommer satsningar på arbetsmiljön in som en viktig faktor för
            ett hållbart, hälsofrämjande och produktivt arbetsliv.
          </p>
          <p xml:id="i-5MfWB8veQwqM8W5ZBv2bZH">
            Internationell forskning visar att samarbete mellan offentliga
            rehabiliteringsaktörer och arbetsgivare leder till kortare sjukskrivningar
            och skapar möjligheter för en hållbar återgång i arbete. Därför
            är det förvånande att arbetsgivare och fackliga organisationer
            i svenska samverkansstrukturer idag nästan ignoreras som samarbetsparter.
            Aktuell sjukfrånvaroforskning pekar på ett behov av att skapa
            drivkrafter för arbetsgivarna så att långa sjukskrivningar och
            utslagning från arbetsmarknaden kan förhindras. Det är, i motsats
            till vad regeringspartierna tycks tro, inget som kan åstadkommas
            utan statlig medverkan. Exempelvis beslutade nuvarande regering
            år 2007 att avskaffa arbetsgivarnas skyldighet att göra rehabiliteringsutredning
            om åtgärder som behöver göras för att rehabilitera sjukskrivna
            anställda tillbaka till arbetsplatsen.
          </p>
          <p xml:id="i-WStVSoRnWy9cQc9Zp3hqPa">
            Vi anser att ett nytt samhällskontrakt mellan staten och arbetsmarknadens
            parter behöver upprättas så att sjukskrivna på ett humant sätt
            kan hjälpas tillbaka till arbetslivet och så att risken för att
            de förlorar sina anställningar minskas. Ett sådant samhällskontrakt
            måste rimligen handla om både morötter och piskor. Alliansen har
            delvis förflyttat makten på området till arbetsgivarna, som idag
            kan bli av med sjuka och andra som har särskilda behov utan att
            ens behöva köpa ut dem. Anställningsförhållandet kan avslutas
            när rätten till sjukpenning upphör, som tidigare, men genom rehabiliteringskedjans
            fasta tidsgränser har medborgare svårare att kvalificera sig för
            ersättning från sjukförsäkringen. Individen riskerar på så sätt
            att både förlora sin anställning och rätten till sjukpenning.
          </p>
          <p xml:id="i-BBFXPGFQdYXx4zPTLM2vhT">
            Samtidigt finns det arbetsgivare som inte får den hjälp de vill
            ha för att klara anpassning och rehabilitering, eftersom de kan
            tvingas att säga upp personal de vill behålla när rätten till
            sjukpenning upphör. Arbetsgivarna har därför hamnat utanför på
            ett sätt som inte var fallet tidigare. Politiken tycks ha glömt
            att det egentligen både är den sjukskrivne och arbetsgivaren som
            är försäkrade genom sjukförsäkringen.
          </p>
          <p xml:id="i-UKUNEHHrvaLg13n3MooYze">
            Krav på anpassning och rehabilitering får inte hota arbetsgivarnas
            produktivitet. Staten måste därför ta ett stort ansvar genom att
            hjälpa arbetsgivarna. Eftersom personer som slås ut ändå hamnar
            i åtgärder med ersättning borde det kunna ske utan stora extrakostnader
            för statskassan. Ett huvudbudskap är därför att alla relevanta
            aktörer (inklusive arbetsmarknadens parter) måste involveras i
            individens rehabilitering för att en hållbar arbetsförmåga och
            återgång i arbete ska kunna skapas. Staten har en central roll
            i att stötta såväl individen som arbetsmarknadens parter i detta
            arbete.
          </p>
          <p xml:id="i-Mr54h5vGNWtV1jngsYWiv4">
            För att på allvar lösa problem med långa sjukskrivningar och
            utslagning från arbetsmarknaden är det nu dags att gå ifrån dagens
            dominerande problembeskrivning att problemet med sjukförsäkringen
            är människor som fuskar, är lata och behöver coachas. Det är kortsiktigt
            och i längden ohållbart. Fokus måste istället lyftas från individen
            som problem till en strukturell problemförståelse för frågor som
            sjukskrivning och arbetslöshet. Politiken måste nu ta sitt ansvar
            och upprätta ett rehabiliteringssystem som skapar en mänsklig
            och hållbar återgång i arbete för sjukskrivna. Ett nytt samhällskontrakt
            mellan staten och arbetsmarknadens parter är en sådan framgångsrik
            lösning.
          </p>
          <p xml:id="i-3YnYirZvyq3dciCHn81Tn4">
            En modern och framtidsinriktad arbetslinje förutsätter ett rehabiliteringssystem
            och arbetsliv som främjar och tillgodoser alla människors arbetsförmåga.
            Det är något som gynnar den enskilde individen och samhället i
            stort.
          </p>
        </div>
        <div type="motSignatures">
          <list>
            <item xml:id="i-SZkKVXYJj8wxT9YCAHpATr">
              Johan Löfstrand (S)
            </item>
            <item xml:id="i-6mrEq72t93xgaKvZTY8Ssa">
              Anna-Lena Sörenson (S)
            </item>
          </list>
        </div>
      </div>
    </body>
  </text>
</TEI>
