<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-02133">
  <teiHeader>
    <fileDesc>
      <titleStmt>
        <title>Utveckla Sveaskogs ekoparker med mer naturturism</title>
        <author corresp="i-MzXaegnmBQej56i8amZoDN i-FucmvyHZ22CXcKRGnfjaC4">av Tomas Kronståhl och Anders Åkesson (S, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2133 av Tomas Kronståhl och Anders Åkesson (S, C)</title>
          <idno type="rdwebb">H7022133</idno>
          <rs type="number">2133</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7022133/text</ref>
          <ref type="dokument_url_html">http://data.riksdagen.se/dokument/H7022133</ref>
          <ref type="dokumentstatus_url_xml">http://data.riksdagen.se/dokumentstatus/H7022133</ref>
          <ref type="docx">http://data.riksdagen.se/fil/EAEBA6BD-7056-4AC7-8FF1-07BCA9FBC0E0</ref>
          <ref type="pdf">http://data.riksdagen.se/fil/F7E47EAB-4617-4DF8-838E-20E55ED664D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MzXaegnmBQej56i8amZoDN</idno>
            <name>Tomas Kronståhl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HSvDKFj8M86TLhpLTjiFoz" type="signed"/>
        <correspContext corresp="i-HSvDKFj8M86TLhpLTjiFoz">
          <note type="signatory" corresp="i-MzXaegnmBQej56i8amZoDN"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction type="submitted" xml:id="i-TXPexQJMRWGHt3cNUerbj4">
          <date when="2019-10-02"/>
          <time when="19:05:55"/>
        </correspAction>
        <correspAction type="reviewed" xml:id="i-FvUasSUXwj8hRi5pRZYzm7">
          <date when="2019-10-02"/>
          <time when="19:35:03"/>
        </correspAction>
        <correspAction type="referred" xml:id="i-AxZa8De8A4i59ZEsXEra58">
          <date when="2019-10-11"/>
        </correspAction>
        <correspAction type="assigned" xml:id="i-7bJDPRBkgqScZArxyKU95f">
          <date when="2022-01-26"/>
          <time when="14:37:27"/>
        </correspAction>
        <correspContext corresp="i-7bJDPRBkgqScZArxyKU95f">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-ER1Svt6eCdMVX3herzktgr"/>
        <correspContext corresp="i-ER1Svt6eCdMVX3herzktgr">
          <ref type="uppgift">2019/20:NU4</ref>
          <ref type="ref_dok_id">H701NU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2133 av Tomas Kronståhl och Anders Åkesson (S, C) Utveckla Sveaskogs ekoparker med mer naturturism</div>
      </div>
      <div type="motBody">
        <div type="motProposal" subtype="förslag">
          <head xml:id="i-DcM1Bre5hAEqUNex67chEP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-LFkv678jnPW7dqB4w1RtcK">
              Riksdagen ställer sig bakom det som anförs i motionen om en översyn
              av förvaltningen av Sveaskogs ekoparker med syftet att öka de
              ekonomiska mervärdena för Sverige och samtidigt främja den biologiska
              mångfalden i våra skogar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GpdMq7tBNBzmUvcfZ9NfP4">
            Motivering
          </head>
          <p xml:id="i-DKQ8rdbTBqkjm3VgBb8vEU">
            Sedan 2002 har statliga Sveaskog avsatt 37 ekoparker runt om
            i Sverige. Tillsammans omfattar dessa 175 000 hektar produktiv
            skogsmark, varav 111 000 hektar är avsatt för naturvård enligt
            Sveaskog. Inkluderas även myrar, sjöar, magra hällmarker och andra
            impediment handlar det om totalt bortåt 245 000 hektar. Det är
            en yta nästan dubbelt så stor, som de naturområden som har skyddats
            med hjälp av nya och utvidgade nationalparker under de senaste
            50 åren.
          </p>
          <p xml:id="i-A3c7xUpJfzaWRSpixHthge">
            Grunden för ekoparkerna är ett formellt avtal mellan Sveaskog
            och Skogsstyrelsen som löper över 50 år. Avtalet bygger på en
            specifik plan för varje enskild ekopark, vilket inkluderar en
            sammanställning av vilka bestånd som avsatts för naturvård respektive
            skogsbruk. Vi saknar information om vad denna satsning kostar.
            En uppskattning ger dock vid handen att det bör handla om närmare
            fem miljarder kronor i förlorade intäkter för Sveaskog under ett
            halvt sekel. För statens del torde kostnaden för lägre avkastning
            och skatt landa på bortåt 1,5 miljarder kronor. Det vill säga
            runt 30 miljoner kronor årligen.
          </p>
          <p xml:id="i-W39xHRktwSaFbLMPiXSfyw">
            Vi noterar därför att Sveaskogs ekoparker är omfattande både
            till yta och när det gäller kostnader. Vidare delar vi bedömningen
            att ekoparkerna är värdefulla bidrag till att värna och vårda
            skogens biologiska mångfald. Däremot ifrågasätter vi om rådande
            modell för förvaltning av ekoparkerna är den bästa lösningen för
            Sverige.
          </p>
          <p xml:id="i-95RxhMT6yUaAA77ovEyAP3">
            Enligt riksdagens beslut 2010 har Sveaskog ett uppdrag som innebär
            att kärnverksamheten är skogsbruk och ”ska baseras på affärsmässig
            grund och generera marknadsmässig avkastning.” Eftersom ekoparkerna
            bara ger Sveaskog mindre intäkter från jaktarrenden och fiskekort
            blir konsekvensen att de hamnar på undantag. En förenklad beskrivning
            är att Sveaskogs förväntas stå för underhåll och drift av ekoparkernas
            leder, rastplatser, vindskydd och annan infrastruktur, medan turismintäkterna
            hamnar hos traktens besöksnäring och sedan via skatter hos kommun,
            region och stat. Den logiska konsekvensen blir att parkerna inte
            prioriteras av Sveaskog. Ett exempel på detta är att investeringarna
            i friluftsområden och ekoparker enligt Sveaskogs egna årsredovisningar
            mer än halverades från 5,6 miljoner SEK (2008) till 2,5 miljoner
            SEK (2012). Sedan slutade bolaget att redovisa prislappen på dessa
            satsningar i landets ekoparker.
          </p>
          <p xml:id="i-Ah7ETCNNqh2mJ3ZzGSRv7U">
            Förvaltningsmodellen, som bygger på att skyddet av biologisk
            mångfald ska samsas med vanligt skogsbruk, har dessutom en inbyggd
            målkonflikt. Detta förklarar en växande kritik under de senaste
            åren från såväl ideellt naturskydd som berörda kommuner och länsstyrelser.
            Bland annat har Sveaskogs skogsbruk i ekoparker som Ejheden, Halle-
            och Hunneberg, Hornsö, Jovan, Käringberget och Naakajärvi resulterat
            i negativ uppmärksamhet i media. Under de senaste åren har även
            tidigare anställda offentligt kritiserat vårt statliga skogsbolag
            för hur ekoparkerna sköts. Senast i raden var Sveaskogs tidigare
            ordförande Bo Dockered som i ett debattinlägg i Altinget (1/7-2019)
            skrev att ekoparkerna var tänkta ”att vara flaggskeppet eller
            diamanten i kronan för bolagets miljöarbete. I stället skickar
            man in avverkningsmaskinerna.”
          </p>
          <p xml:id="i-4igytJHSuWQQPWNGH6YCSF">
            Denna utveckling är olycklig. Särskilt när det finns bättre alternativ.
            Mycket pekar på att en genomtänkt satsning på naturturism kan
            skapa större ekonomiska värden för Sverige och inte minst landsbygden.
            Följande konkreta exempel illustrerar dessa möjligheter:
          </p>
          <list style="ul">
            <item xml:id="i-N1dTMQanATiB4V782CH7bQ">
              Ombergs Turisthotell, granne med ekoparken, omsätter idag närmare
              tolv miljoner kronor per år. Om konventionellt skogsbruk bedrivs
              i hela Ombergs ekopark uppgår dessa intäkter till ungefär två
              miljoner kronor.
            </item>
            <item xml:id="i-QnZCaWFifVrDVYBfS48Ria">
              Enligt en studie från 2018 bidrar Halle- och Hunnebergs ekopark
              med turismintäkter på runt 20 miljoner kronor, vilket uppskattningsvis
              är fem gånger mer än intäkterna från dagens skogsbruk i ekoparken.
            </item>
            <item xml:id="i-ENbLduzJ4HjcM8jBoasnvP">
              En kalkyl för Hornsö ekopark, som tillsammans med angränsade
              naturreservat täcker bortåt 10 000 hektar, visar att 20 000 gästnätter
              skapar lika stora intäkter till staten i form av moms från internationella
              besökare som dagens uppskattade avkastning och skatt från Sveaskog.
            </item>
          </list>
          <p xml:id="i-AignVtNpU3YmgFaSNP3mi6">
            Slutsatsen blir att regeringen skyndsamt bör se över hur Sveaskogs
            37 ekoparker förvaltas. Mycket talar för att ett beslut att göra
            natur- och ekoturism till parkernas gröna näring på sikt skapar
            högre ekonomiska värden än dagens skogsbruk, vilket inte minst
            främjar många glesbygdskommuner. En ny inriktning som kärn- och
            utvecklingsområden för landets naturturism innebär dessutom en
            lättare balansgång mellan ekologi och ekonomi i landets ekoparker.
          </p>
        </div>
        <div type="motSignatures">
          <list>
            <item xml:id="i-WanNaLaiabXuVt4RUYxd5e">
              Tomas Kronståhl (S)
            </item>
            <item xml:id="i-PFSR5tANe7xGZRRYL7V1Ds">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
