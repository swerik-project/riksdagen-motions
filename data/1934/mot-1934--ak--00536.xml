<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__536/mot_1934__ak__536-001.pdf"/>
      <fw xml:id="i-5PwyzVsKxo8uTWwviuVAAg">
        Motioner i Andra kammaren, Nr 536. 3
      </fw>
      <div type="motHeader" xml:id="i-4zLXhgtreR2CRmfjQYYxLG">
        <div type="motTitle" xml:id="i-DcAtFmfFcUJX6foD1K5w9U"/>
        <div type="motSubmissionInfo" xml:id="i-HBChK8r3RLvrfWEL3fXfYV"/>
      </div>
      <div type="motBody" xml:id="i-NusbvXKy72a8UkKTE4d8sn">
        <div xml:id="i-Cxdf4friqr98pGYhuxeSid">
          <p xml:id="i-SJ57baaVjoyFe9Zju8H7m8">
            N:r 536.
          </p>
          <p xml:id="i-KnEvsed5fQfRMYKokdT6VH">
            Av herr Lindman m. fl, om avslag å Kungl. Maj:ts proposition,
            nr 38, med förslag till förordning om erkända arbets-
          </p>
          <p xml:id="i-8khq9u28iSDhUAN7x5v8qW">
            löshetskassor m. m.
          </p>
          <p xml:id="i-5nHKCoEkZ8Gsk9eFyk1kkT">
            Genom Kungl. Maj:ts proposition nr 38 har frågan om statsbidrag
            till er- kända arbetslöshetskassor, s. k. »frivillig arbetslöshetsförsäkring&gt;,
            ånyo bragts under riksdagens prövning. Det kungl. förslaget sammanfaller
            i allt väsentligt med det förslag i samma ämne, som förelades
            1933 års riksdag och då med vissa ändringar tillstyrktes av särskilda
            utskottet och bifölls av andra kammaren men avslogs av den första.
            Någon särskild motivering för att förslaget nu återkommer har
            icke förebragts i propositionen. Föredra- gande departementschefen
            nöjer sig med att förklara, att han vid förnyat övervägande icke
            funnit de mot en arbetslöshetsförsäkring framförda in- vändningarna
            böra föranleda ändring i den ståndpunkt han förra året intog till
            denna fråga. Icke heller vi hava funnit anledning frångå den uppfattning
            rörande ar- betslöshetsförsäkringen, åt vilken vi tidigare och
            senast vid fjolårets riksdag givit uttryck. Då vi sålunda även
            i år nödgas yrka avslag på Kungl. Maj:ts förslag, beror detta
            icke på något underskattande från vår sida av betydel- sen av
            de enskildes självhjälpssträvanden vare sig i allmänhet eller
            på här ifrågavarande område. Vi anse dem vara värda allt erkännande.
            Utan det beror — såsom närmare utvecklas i hr Tryggers m. fl:s
            reservation till sär- skilda utskottets utlåtande nr 18 vid fjolårets
            riksdag — på att förutsätt- ningarna för ett framgående på försäkringsvägen
            i här förevarande fall en- ligt vår mening icke äro för handen.
            Till dessa förutsättningar hör i främsta rummet, att den risk,
            för vilken man vill försäkra sig, låter sig i förväg nå- gorlunda
            tillförlitligt bedöma. Om detta redan vid den egentliga socialför-
            säkringen är förenat med ganska stora vanskligheter, så torde
            det möta hart när oöverstigliga svårigheter, när man ställes inför
            en företeelse som arbets- lösheten, där man rör sig med en mångfald
            obekanta faktorer och där till yttermera visso de försäkrade,
            såväl var för sig som i förening, kunna ge- nom egna åtgöranden
            i hög grad påverka arbetslöshetsrisken för sig själva och varandra.
            I det föreliggande förslaget hava visserligen aktningsvärda försök
            gjorts att från början klart fixera och begränsa det allmännas
            ekonomiska förplik- telser till arbetslöshetskassorna. Erfarenheten
            från länder med genomförd försäkring visar emellertid, huru svårt
            för att icke säga omöjligt det är att vid hårdare påfrestning
            upprätthålla dylika begränsningar. Vid långvarig arbetslöshet
            sprängs förr eller senare den försäkringsmässigt fastställda ra-
          </p>
          <pb facs="riksdagen-motions-pdf/data/1934/mot_1934__ak__536/mot_1934__ak__536-002.pdf"/>
          <fw xml:id="i-V7X59A7Qo9ryXaDbAcSYSR">
            4 Motioner i Andra kammaren, Nr 536.
          </fw>
          <p xml:id="i-VsRGQPSWB8a7suuoeHZXg7">
            men och man glider över i den rena understödsverksamheten. Från
            olika håll — bl. a. av socialstyrelsen i dess utlåtande över 1932
            års sakkunnigförslag — har också yppats farhågor, att konstituerandet
            genom försäkringen av en rätt till arbetslöshetshjälp kommer att
            öka de enskildes anspråk på sam- hället vid inträffande arbetslöshet
            och sålunda snarare försvaga än stärka deras känsla av ansvar
            för egen försörjning. Skulle dessa farhågor visa sig grundade,
            har försäkringen givetvis förfelat sitt syfte att bringa hjälp
            till själv hjälp. En andra huvudförutsättning för en av det allmänna
            understödd försäk- ring är, att de förmåner, försäkringen vill
            skapa, äro i något så när lika mån tillgängliga för dem, som vilja
            och behöva begagna sig av dem. Icke heller denna förutsättning
            föreligger vid en arbetslöshetsförsäkring enligt Kungl. Maj:ts
            linjer. Faran för missbruk och svårigheten att åstadkomma en be-
            tryggande kontroll har föranlett först 1932 års sakkunniga och
            därefter Kungl. Maj:t att kringgärda förslaget med en rad inskränkande
            bestämmel- ser, som i tillämpningen leda till att stora grupper
            av arbetare och därtill de ekonomiskt och socialt svagast lottade
            praktiskt taget bliva utan del i för- säkringens förmåner. Gränsen
            mellan lönearbetare och självständiga före- tagare har även i
            det föreliggande förslaget dragits på ett sätt, som verkar stelt
            och mekaniskt och i de individuella fallen säkerligen kommer att
            ge utrymme för åtskilligt godtycke. Genom bestämmelsen, att medlem
            av er- känd arbetslöshetskassa för vinnande av understöd endast
            får tillgodoräkna sig avgift, som av honom erlagts för tid, då
            han för annans räkning syssel- satts med arbete annanstädes än
            i sitt eget hem — en bestämmelse som kom- mit till uteslutande
            i kontrollsyfte — ställas hemindustriens talrika arbetare alldeles
            utanför, ehuru de på grund av sin sociala och ekonomiska ställning
            måste anses fullt ut lika berättigade som de egentliga industriarbetarna
            att komma i åtnjutande av samhällets stöd och omvårdnad. Vi inse
            svårighe- terna att medtaga denna stora grupp arbetare i en arbetslöshetsförsäkring,
            men redan detta faktum visar olämpligheten av en anordning som
            särskilt gynnar dem som i mindre grad än andra äro i behov av
            stöd. För jordbruks- arbetarnas del föreligga visserligen icke
            motsvarande formella hinder; de inbegripas tvärtom uttryckligen
            i förhandskalkylerna över försäkringsklien- telet. Den som känner
            landsbygdens förhållanden måste emellertid säga sig, att det här
            icke kan bli fråga om annat än formell likställighet. Detsamma
            kommer säkerligen i verkligheten ehuru icke i formen att gälla
            skogs- och flottningsarbetarna. Den glesa bebyggelsen inom stora
            områden av svensk landsbygd vållar, att det rent organisatoriskt
            måste vara förenat med stora svårigheter att genomföra en försäkring
            efter det frivilliga systemet. Man behöver allenast erinra sig,
            att det från kontrollsynpunkt befunnits nödvän- digt stadga, att
            den försäkrade vid inträffad arbetslöshet har att med korta mellanrum
            anmäla sig hos organ för den offentliga arbetsförmedlingen. Även
            med den utbyggnad av arbetsförmedlingen, som samtidigt föreslås,
          </p>
          <pb facs="riksdagen-motions-pdf/data/1934/mot_1934__ak__536/mot_1934__ak__536-003.pdf"/>
          <fw xml:id="i-9ucGc5EQQGNtnbWCHb4Xxr">
            Motioner i Andra kammaren, Nr 536. 5
          </fw>
          <p xml:id="i-5ZwuRLc4zP4Scmrzp1yBWW">
            torde det för den avlägsna, glest befolkade landsbygdens arbetare
            bliva hart när ogörligt att uppfylla ett sådant villkor. Icke
            heller ekonomiskt hava jordbrukets och landsbygdens arbetare samma
            möjligheter som städernas och industriorternas att utnyttja försäkringen,
            och även om man genom konstruktionen av statsbidragsgrunderna
            sökt ordna det så, att det allmän- nas stöd, procentuellt sett,
            blir större för kassor med ett mindre bärkraftigt klientel, är
            det lika fullt anledning antaga, att försäkringen i verkligheten
            icke kommer att sträcka sig mera avsevärt utöver de nuvarande
            fackför- eningskassornas ram och att dess förmåner sålunda komma
            att företrädes- vis förbehållas arbetargrupper, som, stödda på
            sina fackliga sammanslut- ningar, vetat att förskaffa sig en organisatoriskt
            och i lönehänseende rela- tivt stark ställning. Till de viktigaste
            förutsättningarna för en av staten auktoriserad och un- derstödd
            folkförsäkring hör, att den är så organiserad, att den icke låter
            bruka sig för ändamål, som äro för densamma främmande. I det avseendet
            ger sammankopplingen av arbetslöshetsförsäkringen med fackföreningsrö-
            relsen anledning till allvarliga erinringar. Även om de formellt
            hållas skilda från varandra, lärer det i verkligheten bliva så,
            att ledningen för resp. arbets- löshetskassor och ledningen för
            motsvarande fackliga organisation praktiskt taget kommer att ligga
            i samma händer. Då arbetslöshetskassas styrelse ut- rustas med
            vidsträckta befogenheter i avseende å medlems antagande eller
            uteslutning och då redan erkänd arbetslöshetskassa erhåller en
            faktisk mo- nopolställning inom sitt verksamhetsområde, ger denna
            sammanblandning anledning till farhågor, att nödig neutralitet
            och opartiskhet icke kommer att iakttagas. Åt arbetslöshetskassas
            styrelse överlämnas än vidare att pröva och avgöra, huruvida anvisat
            arbete är att anse såsom lämpligt eller icke. På grundligheten
            och sakligheten i denna prövning, som ju skall föregå bevil- jandet
            av daghjälp från försäkringen, beror väsentligen, om försök till
            miss- bruk av försäkringen skola kunna avvärjas. Mot den föreslagna
            försäkrings- formen kan i detta sammanhang ytterligare åberopas,
            att den genom grun- derna för daghjälpsbidraget — procentuellt
            visserligen lägre men absolut taget större bidrag till kassor
            med starkare försäkringsklientel — är ägnad att befästa de nuvarande
            löneklyftorna på arbetsmarknaden och motverka arbetskraftens rörlighet.
            Arbetslöshetsförsäkringen betyder främst ett stär- kande av fackföreningsrörelsen
            och dess lönepolitik. Så länge uppenbara missbruk av organisationsmakten
            gent emot såväl enskilda medborgare som det allmännas intressen
            förekomma, kan det icke vara riktigt att staten yt- termera stärker
            denna organisationernas maktställning. Då vi sålunda av principiella
            skäl nödgas yrka avslag på Kungl, Maj:ts förslag om arbetslöshetsförsäkring,
            sakna vi anledning att närmare ingå på de många bestämmelser i
            förslaget, mot vilka anmärkningar eljes kunna riktas. Ett par
            erinringar må dock göras. I fråga om det antal veckoavgifter,
            som skall hava erlagts för att konstituera rätt till daghjälp,
            företer det nu
          </p>
          <pb facs="riksdagen-motions-pdf/data/1934/mot_1934__ak__536/mot_1934__ak__536-004.pdf"/>
          <fw xml:id="i-RJ9juXSTYYsPjNmsK3CVj5">
            6 Motioner i Andra kammaren, Nr 536.
          </fw>
          <p xml:id="i-LWjBzR4Xy2gHNyrXJ6JovK">
            föreliggande förslaget den väsentliga avvikelsen från särskilda
            utskottets förslag, att för rätt till daghjälp första gången fordras
            allenast 40 avgifter under 2 år — särskilda utskottet föreslog
            i likhet med 1932 års sakkunniga 52 — och för fortsatt understöd
            20 avgifter under ett år — särskilda utskot- tet föreslog 26.
            Samtidigt som detta medför en betydande kostnadsökning, innebär
            det försäkringsmässigt sett ett försvagande och betecknar sålunda
            en avgjord försämring i jämförelse med utskottsförslaget. Beträffande
            den ytterst viktiga och ytterst omstridda frågan om konflikt-
            direktiven föreslår Kungl. Maj:t, att samma bestämmelser skola
            bliva gäl- lande som numera enligt förra riksdagens beslut tillämpas
            för den statsun- derstödda hjälpverksamheten i övrigt. Det betyder,
            att hjälpsökande inom ett yrke, där konflikt råder, bliva delaktiga
            av arbetslöshetshjälp, för så vitt de kunna uppvisa, att de varit
            arbetslösa redan före konfliktutbrottet. Under byggnadskonflikten
            har detta lett till att arbetslöshetskommissionen meddelat dispens
            för arbetslöshetsunderstöd åt ett stort antal byggnadsarbe- tare,
            vilka vid konfliktens utbrott voro arbetslösa. Ännu mera avskräckande
            skulle resultatet bli vid konflikt inom andra säsongyrken, där
            avstängning enligt $ 14 i gällande förordning icke äger rum. På
            håll, där man känner sig delaktig i ansvaret för den nya ordningen,
            göres nu gällande, att en så- dan verkan icke skulle hava varit
            förutsedd än mindre avsedd. För vår del hava vi vid behandlingen
            förra året av frågan om arbetslöshetshjälpen för- utsagt, att
            just detta måste bli följden av de nya bestämmelserna, och för-
            ordat en ordning, som icke gåve rum för dylika och andra missförhållan-
            den. Riktigheten av vad vi då uttalade har nu bekräftats av erfarenheten.
            Frågan om förhållandet mellan arbetslöshetsförsäkringen och fattigvår-
            den lämnas alltjämt öppen. Häremot anfördes vid förra årets riksdag
            all- varliga betänkligheter, och särskilda utskottet uttalade,
            att det enligt utskot- tets mening varit synnerligen önskvärt,
            om från början en bestämd gräns kunnat uppdragas, såsom ju också
            av 1932 års sakkunniga föreslagits. Un- der hänvisning till pågående
            utredningar rörande planmässighet och enhet- lighet inom samhällets
            sociala hjälpverksamhet över huvud nöjde sig emel- lertid utskottet
            med att uttala, att frågan om förhållandet mellan arbetslös- hetsförsäkring
            och fattigvård borde komma under omprövning i samman- hang härmed.
            Dock betonades uttryckligen, att frågan krävde ett skyndsamt avgörande.
            I den nu föreliggande propositionen meddelar departementsche-
            fen, att de s. k. organisationssakkunniga under sina utredningar
            jämväl be- handlat frågan om förhållandet mellan arbetslöshetshjälpen
            och fattigvår- den men att några förslag, avseende en reglering
            av detta förhållande, icke heller nu kunde framläggas. Följden
            av ett bifall till Kungl. Maj:ts förslag blir alltså, att daghjälpen
            från försäkringen överallt, där behov därav före- ligger, kan
            suppleras av fattigvård utan att detta inverkar på daghjälpens
            storlek. Det otillfredsställande i en sådan ordning ligger i öppen
            dag.
          </p>
          <pb facs="riksdagen-motions-pdf/data/1934/mot_1934__ak__536/mot_1934__ak__536-005.pdf"/>
          <fw xml:id="i-X3tsw9LfjXyLwyXmZiykfZ">
            Motioner i Andra kammaren, Nr 536. 7
          </fw>
          <p xml:id="i-DvaDejSmeMBSGjEg7EaQts">
            Såsom anmärkningsvärt måste vidare betecknas, att departementschefen
            ansett sig böra upprepa sitt förslag om upptagande av s. k. arbetsgivarebi-
            drag, ehuru det, då det framfördes i fjolårets proposition, bestämt
            avstyrk- tes av det särskilda utskottet. Enligt propositionen
            skall skyldighet att ut- giva sådant bidrag åligga en var arbetsgivare,
            som i genomsnitt per år sys- selsätter minst 10 arbetare, oberoende
            alltså av om hans arbetare tillhöra erkänd arbetslöshetskassa
            eller icke. Det godtyckliga i en dylik anordning inses utan vidare.
            Under behandlingen förra året av denna fråga upplystes från initierat
            håll inom särskilda utskottet, att de starkast organiserade av
            alla arbetare, typograferna, icke ämna ansöka om att få sin arbetslöshets-
            kassa antagen till erkänd arbetslöshetskassa och sålunda komma
            att avstå från rätten att erhålla statsbidrag. Det oaktat skola,
            om Kungl. Maj:ts för- slag om arbetsgivarebidrag bifalles, alla
            företagare i tryckeribranschen, som syselsätta mer än tio årsarbetare,
            bliva skyldiga att utgiva arbetsgivare- bidrag med 3 kr. per arbetare.
            Om jordbrukets arbetare är det på tidigare anförda grunder anledning
            antaga, att de endast i mycket ringa utsträck- ning komma att
            ansluta sig till försäkringen. Icke desto mindre skall på det
            större jordbruket läggas en extra pålaga för försäkringens skull,
            om vil- ken visserligen från departementschefens utgångspunkter
            kan sägas, att den på grund av sin litenhet icke kan utgöra någon
            börda för näringslivet, men som bland dem som skola utgöra den
            torde komma att uppfattas helt annorlunda, framför allt på grund
            av den uppenbara godtycklighet, varmed den uttages. Även de som
            principiellt äro anhängare av arbetslöshetsförsäkring borde, tillåta
            vi oss framhålla till slut, icke kunna undgå att finna, att den
            nu- varande tidpunkten statsfinansiellt sett är föga lämpad för
            ett utbyggande av vår redan dyrbara socialförsäkring. Visserligen
            kan det invändas, att kostnaderna under den allra närmaste tiden
            äro relativt blygsamma; de stiga dock automatiskt för att vid
            fullt genomförd försäkring belöpa sig till för statens del över
            16 miljoner kronor. Härtill kommer, såsom ovan fram- hållits,
            att förvaltningskostnader och kostnaderna för den utbyggda arbets-
            förmedlingen icke rimligen kunna på föreslaget sätt läggas på
            de större fö- retagarna utan böra bestridas av staten. I en tid
            av utomordentliga stats- finansiella svårigheter, då den direkta
            omvårdnaden av de oförvållat ar- betslösa ställer mycket stora
            anspråk på samhället, då det för finansieran- det av ett års arbetslöshetsutgifter
            befunnits nödvändigt att taga i anspråk påräkneliga intäkter från
            vissa skattekällor under en följd av år framige- nom — i en sådan
            tid kan det omöjligen vara riktigt att ikläda staten stora nya,
            automatiskt växande utgifter för arbetslöshetsändamål. Detta styrker
            oss ytterligare i vår på principiella skäl grundade uppfattning,
            att Kungl. Maj:ts förevarande proposition icke bör av riksdagen
            bifallas. Under åberopande av vad sålunda anförts få vi alltså
            hemställa,
          </p>
          <pb facs="riksdagen-motions-pdf/data/1934/mot_1934__ak__536/mot_1934__ak__536-006.pdf"/>
          <fw xml:id="i-Tntuye1fEvZtUpXGTsJder">
            Motioner i Andra kammaren, Nr 536.
          </fw>
          <p xml:id="i-GWy2m9fhuFTBZLvNfhhNid">
            att Kungl. Maj:ts proposition nr 38 med förslag till för- ordning
            om erkända arbetslöshetskassor icke må av riks- dagen bifallas.
          </p>
          <p xml:id="i-AU3uVqMJ6MFnXbdzBaC9kE" type="date">
            Stockholm den 16 februari 1934.
          </p>
          <p xml:id="i-2AdcJSJhwyan4k6SQvrUYH">
            Arvid Lindman. Erik Hagberg. Rickard Westerdahl.
          </p>
          <p xml:id="i-M4Z8tDba1FegT9FFWzzavr">
            T. V. Lundell.
          </p>
          <p xml:id="i-P6xTsr4S6xbvCBDCoa2z2X">
            P. M. Olsson. Per Rudén. Birger Petersson. Ivar Anderson.
          </p>
          <p xml:id="i-6sAnQafD6mpSZi7NxQXnyV">
            Gunnar Persson.
          </p>
          <p xml:id="i-2TPWpRtZvFPuPFgtkXuoLM">
            Eric Hansson.
          </p>
          <p xml:id="i-JDnFiKxZXKpwTaPiiRmSrJ">
            John Jönsson.
          </p>
          <p xml:id="i-4CALQPMqW53eYpJPdFNjvt">
            E. O. Magnusson. Martin Skoglund. G. Arnemark.
          </p>
          <p xml:id="i-Nk9SZQHMC5ksoF9RsAY86W">
            Nils Nilsson i Karlstad.
          </p>
          <p xml:id="i-WAr8qbgG7kbsKGzKBUjw3Q">
            Swen Persson. Ernst Aronson. Edvin Leffler. Nils V. Sandström.
          </p>
          <p xml:id="i-5We3Yz51NZmaDjcHBRAWG3">
            Arthur Gustafson i Kasenberg.
          </p>
          <p xml:id="i-EBytTbswEm7YtABY2RfUTn">
            Cl. Lindskog.
          </p>
          <p xml:id="i-KZLTni3jWuGsUdbnsPGSGH">
            Ludwig
          </p>
          <p xml:id="i-yfe7AvXDUb21TF9oK2cdH">
            Emanuel Björck. David Larsson. Ewald Lindmark.
          </p>
          <p xml:id="i-BKFbbncXMqFkUn6CgKP6Mr">
            Karl Magnusson, Skövde.
          </p>
          <p xml:id="i-PVtjJvWM95bGJBi8yezcSx">
            N. E. Nilsson. Edvard Lithander. Linus Andersson. Ivar Sefve.
          </p>
          <p xml:id="i-7qicGZnPLMpP7vdmAyAxPm">
            Nils Persson, Grytterud.
          </p>
          <p xml:id="i-SuDoeWbCiddGjiLdDhkGjn">
            Bj. Holmgren.
          </p>
          <p xml:id="i-Tg36CHPejwYq8uPFY9xZjh">
            Brännström.
          </p>
          <p xml:id="i-4CeSFiqFjdbeyE2VThGfsf">
            Stockholm 1934. Kungl. Hovboktryckeriet Iduns Tryckeri A.-B.
          </p>
          <p xml:id="i-HVpXMnonqvgGrmdJnm3HAZ">
            416885
          </p>
        </div>
      </div>
    </body>
  </text>
</TEI>
