<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00297">
  <teiHeader>
    <fileDesc>
      <titleStmt>
        <title>Villkoren för svensk inlandssjöfart</title>
        <author corresp="i-PVeQcRvegJXJJo2H94BNti">av Mikael Cederbratt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkoren för svensk inlandssjöfart</title>
          <idno type="rdwebb">H102T297</idno>
          <rs type="number">T297</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T297/text</ref>
          <ref type="dokument_url_html">http://data.riksdagen.se/dokument/H102T297</ref>
          <ref type="dokumentstatus_url_xml">http://data.riksdagen.se/dokumentstatus/H102T297</ref>
          <ref type="doc">http://data.riksdagen.se/fil/621FB626-F7B4-4BDF-8B2B-F57540D2DDA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Dmt2e7jMRNPxcVMV8i9eG" type="signed"/>
        <correspContext corresp="i-3Dmt2e7jMRNPxcVMV8i9eG">
          <note type="signatory" corresp="i-PVeQcRvegJXJJo2H94BNti"/>
        </correspContext>
        <correspAction xml:id="i-QmwxEX4phMhg9otArPMn33" type="numbering">
          <date when="2013-10-03"/>
        </correspAction>
        <correspAction xml:id="i-UqtvfHQDTxErh9dSn875ua" type="submission">
          <date when="2013-10-03"/>
        </correspAction>
        <correspAction xml:id="i-4tpHFpNtb4SpHZjcpPVXKe" type="transfer">
          <date when="2013-10-03"/>
        </correspAction>
        <correspAction xml:id="i-W438hLNyjjqcenPDmB8ZJV" type="assigned"/>
        <correspContext corresp="i-W438hLNyjjqcenPDmB8ZJV">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8tmTBXoRcE9z1FMWwoWaVR">
            Förslag till riksdagsbeslut
          </head>
          <p xml:id="i-Bs9Xgbc1LAQPvFCcjMUp62">
            Riksdagen tillkännager för regeringen som sin mening vad som
            anförs i motionen om villkoren för sjötrafiken på Göta älv och
            Vänern.
          </p>
        </div>
        <div type="motContent">
          <head xml:id="i-JcyKnRJE2PDzJpu9BrAnup" type="h1">
            Motivering
          </head>
          <p xml:id="i-Y9x1XeCnPqx8xbqxtAS8z5">
            Idag är det en självklarhet att hållbara transporter innebär
            att flera olika transportslag samverkar med varandra. Transporter
            av gods i Västsverige belastar järnvägsnätet tungt och ett ökat
            godsflöde i framtiden kan inte enbart mötas med viktiga kapacitetshöjningar
            på Västra stambanan. Det naturliga är snarare att öka mängden
            gods som transporteras på Göta älv.
          </p>
          <p xml:id="i-WRLDCQQGsaSvZBAKVTNXca">
            Trafiken på Göta älv är dock i framtiden beroende av större investeringar,
            inte minst eftersom Sjöfartsverket beräknar att de befintliga
            slussarna i Göta älv är uttjänta 2030. En stor del av godset som
            idag transporteras på älven kan inte gå på lastbil, det skulle
            bli för dyrt och godset är för skrymmande. Stängs sjötrafiken
            till och från Vänern av riskeras dessvärre många arbetstillfällen.
          </p>
          <p xml:id="i-Kb1NEqQKmdsEia5Bwfhyq8">
            I Europa är kanalsystemen klassade som inlandsfarvatten. Men
            inte i Sverige, trots att det i samband med förhandlingarna vid
            EU-inträdet 1995 klargjordes att Sverige kan tillämpa bestämmelserna
            för så kallade inlandsfarvatten. Att tillämpa dessa bestämmelser
            innebär att Vänern klassas som inlandsfarvatten, vilket medför
            att transporter kan ske på fartyg som inte behöver klara samma
            krav som ställs på fartyg som färdas på öppet hav.
          </p>
          <p xml:id="i-Tv7E3e3Aqc1EuVkieDxpi9">
            Att rakt av jämföra Vänertrafiken med den europeiska inlandssjöfarten
            är däremot vanskligt. Viktiga skillnader finns framförallt på
            två punkter: dels kan hårt väder skapa förhållanden på Vänern
            som är problematiska för fartyg som inte är byggda för att färdas
            på öppet vatten, dels går inte sällan gods från hamnar i Vänern
            raka vägen och utan omlastning ut på öppet hav och till olika
            destinationer framförallt i Europa. Det gods som går som inlandssjöfart
            i övriga Europa omlastas däremot som regel innan transporten fortsätter
            ut på öppet hav. Men trots det finns det fog för att Sverige tillämpar
            bestämmelserna för inlandsfarvatten.
          </p>
          <p xml:id="i-S5csP1Am3mb8WZBYrJvDAH">
            Svensk rederinäring skulle ha tillgång till ett antal stödfunktioner
            inom EU om inlandsfarvattensbestämmelser tillämpades i Sverige.
            Och eftersom implementering av dessa bestämmelser inte skett går
            dessvärre ett antal EU-program Sverige förbi. Dessa program skulle
            kunna bidra med finansiering av exempelvis farleder, slussar och
            miljöarbete i hamnar.
          </p>
          <p xml:id="i-JnWmtm4qkZkExt1b9uShCF">
            Regeringen bör överväga att ändra bestämmelserna för inlandssjöfarten
            i Sverige, för att undvika särregleringar jämfört med övriga EU.
            Att svensk inlandssjöfart och Vänertrafiken har bra förutsättningar
            och god konkurrenskraft gentemot andra transportslag är viktigt
            för miljön, jobben och framtiden.
          </p>
        </div>
        <div type="motSignatures">
          <list>
            <item xml:id="i-U2vZawxX44DxoaarPSAy6J">
              Mikael Cederbratt (M)
            </item>
          </list>
        </div>
      </div>
    </body>
  </text>
</TEI>
