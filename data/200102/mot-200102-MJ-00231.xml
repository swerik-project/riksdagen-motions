<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0231/mot_200102_MJ_0231-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            58
          </p>
          <p>
            2001/02 mnr: MJ231 pnr: mp505
          </p>
          <p>
            Motion till riksdagen 2001/02:MJ231
          </p>
          <p>
            av Gudrun Lindvall m.fl. (mp)
          </p>
          <p>
            Eldressyr av hund
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            anförs i motionen om eldressyr av hund.
          </p>
          <p>
            Bakgrund
          </p>
          <p>
            Redan 1995 kom utredningen Elhund (Ds 1995:63). Den föranleddes
            av att eldressyr av hund börjat förekomma i landet. I utredningen
            sägs att den då funnits i drygt två år. Eftersom inget skett har
            denna mycket kontroversiella metod funnits i landet i drygt 8
            år nu.
          </p>
          <p>
            Europeisk konvention om skydd av sällskapsdjur
          </p>
          <p>
            Ovanstående konvention har Sverige undertecknat och ratificerat
            redan den 15 december 1988. Den gäller från den 1 maj 1992. Konventionens
            andra kapitel, tredje artikels första punkt lyder: ”Ingen får
            orsaka ett sällskapsdjur onödig smärta, lidande eller ångest.”
            Den sjunde artikeln säger: Inget sällskapsdjur får tränas på ett
            sätt som är skadligt för dess hälsa och välbefinnande, särskilt
            genom att tvinga det att överskrida sin naturliga
          </p>
          <p>
            förmåga eller styrka eller genom att använda artificiella hjälpmedel
            som förorsakar skada eller onödig smärta, lidande eller ångest.
          </p>
          <pb facs="riksdagen-motions-pdf/data/200102/mot_200102_MJ_0231/mot_200102_MJ_0231-0002.pdf"/>
          <p>
            2001/02:MJ231
          </p>
          <p>
            59
          </p>
          <p>
            Eldressyr orsakar ångest och lidande
          </p>
          <p>
            I utredningen visas på ett otäckt tydligt sätt att denna dressyrmetod
            orsakar såväl smärta och lidande som ångest. Elstötarna, som ges
            radiostyrt genom halsbandet, är kraftiga och orsakar stor smärta.
            Följande är hämtat ur utredningen och är en beskrivning av händelser
            i Norge, beskrivna av Anders Hallgren, erfaren hundetolog.
          </p>
          <p>
            Flera hundar skrek av skräck av elstötarna. En Berner sennentik
            på ca ett år som inte jagade får, utan ville hälsa på dem, fick
            en sådan chock att jag trodde att hon skulle svimma. Hon blev
            kritvit i munslemhinnorna och jag försökte få arrangörerna att
            åtminstone ha en veterinär på plats då de använde elhalsbandet.
          </p>
          <p>
            ... En setterhane kom på repetitionsträning. Ett år tidigare
            hade han fått elstötar i samband med får, men det hade inte hjälpt.
            Nu satt han inne i bilen och kände tydligen igen situationen med
            folk, får och antennerna på fjärrstyrningsrapparten för halsbandet.
            Saliven forsade ur hans mun. Ögonen var vitt uppspärrade och ångesten
            lyste ur hans ögon. Han skakade så att bilen vibrerade.
          </p>
          <p>
            I utredningen finns också forskning redovisad som på ett påtagligt
            och mycket obehagligt sätt visar vilka effekter av eldressyr man
            kan få.
          </p>
          <p>
            Varför händer inget?
          </p>
          <p>
            Metoden med eldressyr har kommit från USA. Den används främst
            av jägare, bl.a. för att få jakthundar rumsrena. Under samma tid
            som denna dressyrmetod för hund har gjort sitt intrång har elektriska
            kodressörer i ladugårdarna förbjudits. Det borde vara logiskt
            att all eldressyr hanteras lika och förbjuds. Det är tydligen
            lockande för en del i vår stressade tid att försöka förkorta tiden
            för att lära hunden vad man vill att den ska kunna, även om det
            innebär lidande och ångest för hunden. Undersökningar visar att
            man i vissa fall får det efterfrågade resultatet, men eldressyren
            skapar också mer vaksamhet, rädsla och oberäknelighet hos hundarna.
            Det förtroende som all dressyr och samvaro med djur måste bygga
            på rycks undan. Risken är uppenbar att detta obehagliga redskap
            missbrukas och används på ett förödande sätt av människor som
            saknar empati och kunnande. En god hunddressör behöver inte metoden.
            Frågan om eldressyren av hund har debatterats flera gånger under
            åren i riksdagens kammare. Vi som engagerat oss fick höra av förra
            jordbruksministern Annika Åhnberg att vi som väntade på något
            gott inte kunde vänta för länge. Men det anser vi alldeles klart
            att vi har fått göra. Eldressyr av hund är inte en acceptabel
            dressyrmetod i ett land som Sverige. Det strider också mot portalparagrafen
            i djurskyddslagen, 2 8, som lyder: ”Djur skall behandlas väl och
            skyddas mot onödigt lidande och sjukdom.”
          </p>
          <pb facs="riksdagen-motions-pdf/data/200102/mot_200102_MJ_0231/mot_200102_MJ_0231-0003.pdf"/>
          <p>
            2000/01:c999
          </p>
          <p>
            Förbjud eldressyr av hund
          </p>
          <p>
            Miljöpartiets uppfattning är att eldressyr är en barbarisk form
            av dressyr som inte hör hemma i ett land som säger sig värna gott
            djurskydd. Den representerar ett oacceptabelt synsätt där hårdhet
            och brutalitet ersatt empati, kunnande och förmåga. Helst ser
            vi att metoden förbjuds i landet. Det minsta man kan begära är
            att regeringen agerar i frågan. Det är obegripligt och skandalöst
            att inget händer. I utredningen finns förslag på förändringar
            i djurskyddslagen och djurskyddsförordningen som skulle reglera
            användningen av elhalsband vid hunddressyr. I förslaget till förändring
            i förordningen föreslås att eldressyren generellt skall förbjudas,
            men att det ska finnas ett dispensförfarande. Det är hög tid att
            regeringen agerar i frågan utifrån utredningens förslag.
          </p>
          <p>
            Stockholm den 28 september 2001
          </p>
          <p>
            Gudrun Lindvall (mp) Birger Schlaug (mp) Helena Hillar Rosenqvist
            (mp) Gunnar Goude (mp) Kia Andreasson (mp)
          </p>
          <p>
            60
          </p>
        </div>
      </div>
    </body>
  </text>
</TEI>
