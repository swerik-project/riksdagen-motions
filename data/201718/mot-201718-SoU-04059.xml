<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04059">
  <teiHeader>
    <fileDesc>
      <titleStmt>
        <title>med anledning av prop. 2017/18:169 Stärkt rättssäkerhet vid genomförande av särskilda befogenheter på särskilda ungdomshem och LVM-hem</title>
        <author corresp="i-YMY1gwKfUakvKPP3ogvT7m">av Christina Östberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4059 av Christina Östberg m.fl. (SD)</title>
          <idno type="rdwebb">H5024059</idno>
          <rs type="number">4059</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024059/text</ref>
          <ref type="dokument_url_html">http://data.riksdagen.se/dokument/H5024059</ref>
          <ref type="dokumentstatus_url_xml">http://data.riksdagen.se/dokumentstatus/H5024059</ref>
          <ref type="docx">http://data.riksdagen.se/fil/CF6F3D0F-81E7-4606-84FD-D87A4700F18E</ref>
          <ref type="pdf">http://data.riksdagen.se/fil/03B09A2C-617E-47B2-BC97-63EB80AADBDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-SARaL5k8eP1xDTS8L1q7Zp"/>
        <correspContext corresp="i-SARaL5k8eP1xDTS8L1q7Zp">
          <ref>Proposition 2017/18:169</ref>
        </correspContext>
        <correspAction xml:id="i-6UQummmis72XtZwr2iV8bC" type="signed"/>
        <correspContext corresp="i-6UQummmis72XtZwr2iV8bC">
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction type="submitted" xml:id="i-3ixYe146Xt9GgFwZQJrtcX">
          <date when="2018-04-04"/>
          <time when="13:56:09"/>
        </correspAction>
        <correspAction type="reviewed" xml:id="i-HF2ZzELK93H8W1CvDB69Qm">
          <date when="2018-04-05"/>
          <time when="15:01:14"/>
        </correspAction>
        <correspAction type="dismissed" xml:id="i-FfMUFoLhzQ2HAAqceRSCyY">
          <date when="2018-04-10"/>
        </correspAction>
        <correspAction type="referred" xml:id="i-6ZYwNqiWBDRvEQkUB919Hp">
          <date when="2018-04-11"/>
        </correspAction>
        <correspAction type="assigned" xml:id="i-Y3fcTGZUC9UJ3KTA5kjrfR">
          <date when="2018-05-23"/>
          <time when="17:20:02"/>
        </correspAction>
        <correspContext corresp="i-Y3fcTGZUC9UJ3KTA5kjrfR">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-YSjinmuG2zMU5ra7Dujtu"/>
        <correspContext corresp="i-YSjinmuG2zMU5ra7Dujtu">
          <ref type="uppgift">2017/18:SoU30</ref>
          <ref type="ref_dok_id">H501SoU30</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU30</ref>
          <ref type="ref_dok_titel">Stärkt rättssäkerhet vid genomförande av särskilda befogenheter på särskilda ungdomshem och LVM-hem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4059 av Christina Östberg m.fl. (SD) med anledning av prop. 2017/18:169 Stärkt rättssäkerhet vid genomförande av särskilda befogenheter på särskilda ungdomshem och LVM-hem</div>
      </div>
      <div type="motBody">
        <div type="motProposal" subtype="förslag">
          <head xml:id="i-DzhA776r4VVkzohURDsqVe">
            Förslag till riksdagsbeslut
          </head>
          <list style="ol">
            <item xml:id="i-Fmn3vLFT5EBmNP3SyZPPbE">
              Riksdagen ställer sig bakom det som anförs i motionen om att
              proportionalitetsprincipen ska kompletteras med ett nytt stycke
              i LVU, LSU och LVM och tillkännager detta för regeringen.
            </item>
            <item xml:id="i-NxyGAWzD7Qi2YyCoHu56zU">
              Riksdagen ställer sig bakom det som anförs i motionen om att
              förbudet mot innehav av berusningsmedel m.m. ska utvidgas till
              att gälla generellt för samtliga som vårdas på särskilda ungdomshem
              och LVM-hem, och detta tillkännager riksdagen för regeringen.
            </item>
            <item xml:id="i-SmXsxboB29pfGtKT3zikS">
              Riksdagen ställer sig bakom det som anförs i motionen om att
              det ska finnas en skyldighet att journalföra barnets eller den
              unges önskemål och hur dessa ska beaktas och tillkännager detta
              för regeringen.
            </item>
            <item xml:id="i-TDek12snNq7NWQyHMGTqQP">
              Riksdagen ställer sig bakom det som anförs i motionen om att
              den maximala tiden för avskiljning bör kortas ned från 24 timmar
              till 1 timme och tillkännager detta för regeringen.
            </item>
            <item xml:id="i-KvehPinurQKSxNwejYzwP8">
              Riksdagen ställer sig bakom det som anförs i motionen om att
              avskiljning ska differentieras i två nivåer och tillkännager detta
              för regeringen.
            </item>
            <item xml:id="i-3b2CmGSNm1jsPUzTmq1wQc">
              Riksdagen ställer sig bakom det som anförs i motionen om att
              införa ett tydligare regelverk för tidsfrister mellan avskiljningarna
              och en begränsning av antalet beslut om avskiljning per år eller
              månad och tillkännager detta för regeringen.
            </item>
            <item xml:id="i-GdHq3cKLhV4fvL4NKyCiyY">
              Riksdagen ställer sig bakom det som anförs i motionen om att
              en läkare eller sjuksköterska inte ska behöva yttra sig över en
              avskiljning och tillkännager detta för regeringen.
            </item>
            <item xml:id="i-ESRT72ZDQeHFDUo4f6rp7B">
              Riksdagen ställer sig bakom det som anförs i motionen om att
              socialnämnden ska involveras och beslut ska föregås av en mer
              omfattande beredning vid beslut om vård vid låsbar enhet, om begränsningar
              i rätten att ta emot besök och rätten att kommunicera med andra
              samt om vård i enskildhet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-wnHPXPrFxBS1Pqt4CCPrH">
            Motivering
          </head>
          <p xml:id="i-AVN7pf3gCNYZuJ6s4vifFj">
            Vi håller med regeringen om att det är viktigt att ytterligare
            stärka barnperspektivet och rättssäkerheten för barn och unga
            samt att bidra till kvalitetsutveckling inom den sociala barn-
            och ungdomsvården, med särskilt fokus på tvångsvård. Barn och
            ungdomar som tvångsvårdas är en särskilt utsatt grupp och det
            är viktigt att barn och unga tillförsäkras skydd och god vård.
          </p>
          <p xml:id="i-Te2YrHDJTYBYMYh4PkMFph">
            Vi ser det som självklart att åtgärder som tas gentemot barnet
            eller den unge bara ska få användas om skälen för åtgärden klart
            överväger det intrång och de skaderisker åtgärden kan innebära
            för den unge och att åtgärder inte får användas som någon form
            av bestraffning. Därför ställer vi oss bakom det utredningen föreslår
            att proportionalitetsprincipen ska kompletteras med ett nytt stycke
            i LVU, LSU och LVM.
          </p>
          <p xml:id="i-2McEaLavZg8qHZ3hPfwxB1">
            Berusningsmedel såsom narkotika, alkoholhaltiga drycker, andra
            berusningsmedel, sådana medel som avses i lagen om förbud mot
            vissa dopningsmedel eller sådana varor som omfattas av lagen om
            förbud mot vissa hälsofarliga varor samt injektionssprutor, kanyler
            eller andra föremål som kan ha med missbruk att göra, hör inte
            på något sätt hemma på en vårdinrättning. Vi anser att förbudet
            mot innehav av berusningsmedel m.m. ska utvidgas till att gälla
            generellt för samtliga som vårdas på särskilda ungdomshem men
            också LVM-hem. Detta skulle då också gälla de unga som vårdas
            frivilligt eller på grund av LVU (miljöfallen).
          </p>
          <p xml:id="i-QHHfwKBZZkSmNQz7c91dyQ">
            Vi instämmer med remissinstansen Rädda Barnen om att det ska
            vara en skyldighet att journalföra om barnet eller den unge har
            några önskemål och hur dessa ska beaktas. Det kan handla om att
            den intagne önskar någon särskild person ur personalen som genomför
            eller närvarar vid en kroppsvisitation.
          </p>
          <p xml:id="i-DHJ5dup6wHeZCWMKgjtpxj">
            En del remissinstanser hävdar att avskiljning av barn och unga
            står i strid med FN:s konvention om barnets rättigheter och FN:s
            konvention mot tortyr och annan grym, omänsklig eller förnedrande
            behandling eller bestraffning. Ibland kan det vara för den unges
            bästa men också för omgivningens bästa att den unge avskiljs,
            dock med ett ställningstagande utifrån proportionalitetsprincipen.
            Vi anser att det är bra att regeringen föreslår att den maximala
            tiden för avskiljning kortas från 24 timmar till maximalt fyra
            timmar. Vi vill dock gå ett steg längre och menar att, precis
            som utredningen, avskiljning ska kortas till maximalt en timme.
          </p>
          <p xml:id="i-RshbkgEtmUbu4EmkooHqhb">
            Utredningen föreslår också att avskiljning ska differentieras
            i två nivåer, avskiljning med öppen dörr och avskiljning med låst
            dörr. Olika situationer kräver olika åtgärder, och dessa alternativ
            för avskiljning kan vara en bra valmöjlighet anser vi.
          </p>
          <p xml:id="i-ET8S71LujoKYjdAoEFjHWi">
            Vi delar Advokatsamfundets kritik om att det inte framgår av
            förslaget hur lång tid som måste gå innan nästa beslut om avskiljning
            kan påbörjas eller hur många avskiljningar det enskilda barnet
            ska kunna utsättas för per månad eller per år. Det finns i dag
            inga sådana bestämmelser om tidsfrister och inte heller någon
            begränsning i antalet beslut om avskiljningar för varje enskilt
            barn. Vi anser att det ska finnas tydligare regelverk kring just
            detta.
          </p>
          <p xml:id="i-ES9MqcgnnGLDrGXGQV1U5Z">
            Flera remissinstanser framför synpunkter på förslaget om att
            läkare eller sjuksköterska ska yttra sig över en avskiljning.
            Det kommer att bli svårt att inhämta medicinsk bedömning från
            sjukvårdspersonal för avskiljning när tiden sänks från 24 timmar
            till en timme. Även JO bedömer att det kommer att bli praktiskt
            svårt att inhämta en medicinsk bedömning under den korta tid en
            avskiljning ska få pågå enligt utredningens förslag. IVO är av
            liknande uppfattning och ifrågasätter vilken funktion yttrandet
            fyller i praktiken. IVO anför vidare att det kan ifrågasättas
            vilket egentligt underlag sjukvårdspersonalen har för att göra
            bedömningen, särskilt om det rör sig om personal som inte tidigare
            varit i kontakt med barnet. I vissa fall kan skälet till avskiljning
            vara att man behöver dela på några som bråkar, och då uppfylls
            inte alltid behovet av att kontakta sjukvårdspersonal.
          </p>
          <p xml:id="i-ENW7u74TEKu3wfe9iXtEDU">
            Det är viktigt att rättssäkerheten för barnet eller den unge
            är starkt, och därför anser vi som utredningen att socialnämnden
            ska involveras och föregås av en mer omfattande beredning när
            beslut om vård vid låsbar enhet, begränsningar i rätten att ta
            emot besök och rätten att kommunicera med andra samt vård i enskildhet
            ska ske.
          </p>
        </div>
        <div type="motSignatures">
          <list>
            <item xml:id="i-T1PduSntwx33KHp4P7ceVf">
              Christina Östberg (SD)
            </item>
            <item xml:id="i-WxY72qcSDKMTtdnVRR2SWT">
              Carina Ståhl Herrstedt (SD)
            </item>
            <item xml:id="i-GkGQxW7kuHAEfkXPXE5uCF">
              Per Ramhorn (SD)
            </item>
          </list>
        </div>
      </div>
    </body>
  </text>
</TEI>
