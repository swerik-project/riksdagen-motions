<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00992">
  <teiHeader>
    <fileDesc>
      <titleStmt>
        <title>om ändrade regler vid förmögenhetsbeskattningen för beräkning  av jordbruks- och skogsfastigheters värde</title>
        <author>av herr Kristiansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ändrade regler vid förmögenhetsbeskattningen för beräkning  av jordbruks- och skogsfastigheters värde</title>
          <idno type="rdwebb">FZ02992</idno>
          <rs type="number">992</rs>
          <ref type="dokument_url_text">http://data.riksdagen.se/dokument/FZ02992/text</ref>
          <ref type="dokument_url_html">http://data.riksdagen.se/dokument/FZ02992</ref>
          <ref type="dokumentstatus_url_xml">http://data.riksdagen.se/dokumentstatus/FZ02992</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-47ipPMBtVXMprif1ZnA1DL</idno>
            <name>AXEL KRISTIANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U11CYEcRJ9Z1gYRfBAutiV" type="signed"/>
        <correspContext corresp="i-U11CYEcRJ9Z1gYRfBAutiV">
          <note type="signatory" corresp="i-47ipPMBtVXMprif1ZnA1DL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__992/mot_197576__992-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1975/76:992
          </p>
          <p>
            av herr Kristiansson om ändrade regler vid förmögenhetsbeskattningen
            för beräkning av jordbruks- och skogsfastigheters värde
          </p>
          <p>
            De alltmer stigande jordvärdena och fastighetspriserna är ett
            stort problem för den bestående svenska jordbruksnäringen. Problemet
            är så mycket större som svårigheterna främst drabbar den unga
            generationen brukare, som här- igenom åsamkas en skuldbörda som
            med dagens produktpriser och lön- samhetsnivå inte går att förränta.
            Prisläget på jordbruks- och skogsfastigheter står således inte
            i någon som helst rimlig relation till lönsamheten inom näringen.
            Framför allt gäller detta i de bättre jordbruksbygderna. Förhål-
            landet tenderar att bli likartat också beträffande fastigheter
            med skog. Under de senaste åren har detta starkt markerats. Orsakerna
            härtill är flera. Väsentligen ligger de utanför jordbrukspolitikens
            område, även om en ohämmad och av lönsamhetskrav icke motiverad
            stor- leksrationalisering har haft sin betydelse. Den torde dock
            i sammanhanget vara av mindre betydelse. Trycket från denna kategori
            köpare skulle sä- kerligen också minska, om lönsamheten i jordbruksdriften
            kunde renodlas från övriga komponenter, vilka sammmantagna kan
            ge varierande utslag i totalbedömningen av en fastighetsaffärs
            lönsamhet beroende på köparens ekonomiska ställning och skattesituation.
            De helt avgörande faktorerna ligger således utanför jordbrukspolitikens
            område. Den starkt inflationistiska utvecklingen är naturligtvis
            en av grund- orsakerna i sammanhanget. Fortsatt inflation och
            förväntade värdesteg- ringar gör det alldeles särskilt lockande
            att investera i jord och skog för kapitalstarka köpare, som ej
            behöver tillgodogöra sig omedelbar förräntning på sitt kapital.
            Den av riksdagen för några år sedan beslutade liberaliseringen
            av jordförvärvslagen har väsentligen ökat denna kategori köpare.
            Förhopp- ningsvis kan emellertid en skärpning här förväntas som
            resultat av den pågående översynen av jordförvärvslagen. Den starkaste
            prispressen uppåt torde bero på en kombinationseffekt av inflation
            och skatter, här inbegripet också förmögenhetsskatten, en kom-
            binationseffekt, som kan vara starkt positiv för kapitalstarka
            personer som står i begrepp att förvärva en jordbruks- och skogsfastighet,
            liksom vid kompletteringsköp till större enheter om ägarens ekonomi
            är god. Effekterna härav är emellertid oftast negativa för det
            stora flertalet jordbrukare som har sitt jordbruk för att med
            sitt arbete därpå skapa sin inkomst och för- sörjning. Den unga
            generationen får känna detta i form av alltför höga kapital- och
            räntekostnader, den något äldre i form av förmögenhetsskatt, föranledd
            av en höjning av taxeringsvärdet, som i sin tur är föranlett av
          </p>
          <pb facs="riksdagen-motions-pdf/data/197576/mot_197576__992/mot_197576__992-002.pdf"/>
          <p>
            Mot. 1975/76:992 1
          </p>
          <p>
            de alltför starkt uppdrivna saluvärdena. Då orsakerna till prisuppgången
            är flera måste problemet angripas från olika utgångspunkter. Den
            utredning som f. n. arbetar med översyn av jord- förvärvslagen
            har direktiv i den riktningen att åtgärder som innebär en broms
            på prisutvecklingen kan förväntas. Det kan dock starkt ifrågasättas
            om en annorlunda jordförvärvslag ensam löser problemet. Som tidigare
            fram- hållits ligger ett mycket starkt incitament till köp av
            jordbruksfastigheter just i att kapitalstarka köpare får en förmånligare
            förmögenhetssituation efter ett köp än tidigare. Förmodligen kan
            ingen jordförvärvslag så avgränsa köparkretsen att inte detta
            förhållande kvarstår och ger utslag i prisbild- ningen, om än
            i något mindre omfattning. Det finns således anledning, oavsett
            jordförvärvslagens utformning, att vidtaga ändringar i nuvarande
            regler för redovisning av förmögenhet i jordbruksfastighet, med
            sikte på att undanröja det missförhållandet att en köpare skall
            kunna tillgodoräkna sig fördelaktigare förmögenhetsbeskattning
            efter köp av en jordbruksfas- tighet än vad fallet för honom varit
            före köpet. Bäst sker detta genom en spärregel, enligt vilken
            köpeskillingen i stället för taxeringsvärdet upptas som förmögenhet
            i vederbörandes deklaration. Denna regel bör gälla så länge taxeringsvärdet
            alltjämt ligger lägre än köpeskillingen. Därefter bör taxeringsvärdet
            redovisas som förmögenhet. Samma regel bör gälla vid sam- manslagning
            av fastigheter. Möjligen får här göras en specialregel med tanke
            på eventuell samtaxering med tidigare ägd fastighet. Under sådana
            förutsättningar skulle sannolikt åtskilliga köpare försvinna från
            marknaden och priserna på fastigheterna också bli lägre. Härigenom
            skulle självfallet den unga generationen jordbrukare, som i regel
            ej förfogar över något större kapital, få en klart förbättrad
            konkurrenssituation. Det kan naturligtvis invändas att detta är
            en kategorilagstiftning som riktar sig endast mot ett visst slag
            av ägande. Det är möjligt att dylika regler borde gälla också
            över ett vidare område. Det finns dock härvidlag en artskillnad
            beträffande ägandet av jord-skog och exempelvis ägandet av villor,
            hyreshus eller industrifastigheter. Det torde inte heller finnas
            sådana tendenser till rena kapitalplaceringsköp beträffande dylika
            fastigheter. Här finns också som regel nybyggnadsalternativet
            som en korrigerande faktor, medan när det gäller jord och skog
            ett ökat efterfrågetryck inom givna ramar alltid får starka prisstegringseffekter.
            Kapitalförsörjningen har med all rätt förts i förgrunden i debatten
            om jordbrukets framtids- och strukturproblem. Jordbruket är som
            näring starkt kapitalkrävande. Detta accentueras ytterligare av
            nödvändiga strukturella förändringar, högre mekaniseringsgrad
            etc. Det är då i ännu högre grad angeläget att prisutvecklingen
            på fastighetsmarknaden skyddas från inverkan av prisstörande element
            som har sitt upphov i utanför näringen liggande orsakssammanhang.
            Endast under dessa förutsättningar kan en sund fas- tighetsmarknad
            åstadkommas och jordbrukets kapitalförsörjning någorlunda tillfredsställas.
          </p>
          <pb facs="riksdagen-motions-pdf/data/197576/mot_197576__992/mot_197576__992-003.pdf"/>
          <p>
            Mot. 1975/76:992 12
          </p>
          <p>
            Det är också en av huvudförutsättningarna för att den jordbrukspolitiska
            målsättningen om skälig ersättning för arbetet i jordbruket till
            för konsu- menterna acceptabla livsmedelspriser skall kunna infrias.
            Det här skisserade förslaget beträffande förmögenhetsredovisning
            kan starkt motiveras också från skatterättvisesynpunkt. Det kan
            nämligen inte vara riktigt att kapital som placeras i värdebeständiga
            tillgångar skall beskattas lägre än kapital placerat i bank eller
            annat ej värdebeständigt sparande. Med hänvisning till det anförda
            hemställs att riksdagen hos regeringen anhåller om utredning och
            förslag angående de problem beträffande markförvärv och förmögen-
            hetsredovisning som redovisats i motionen.
          </p>
          <p>
            Stockholm i januari 1976
          </p>
          <p>
            AXEL KRISTIANSSON (c)
          </p>
        </div>
      </div>
    </body>
  </text>
</TEI>
