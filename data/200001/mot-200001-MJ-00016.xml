<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01
          </p>
          <p>
            mnr: MJ16 pnr: c157
          </p>
          <p>
            Motion till riksdagen 2000/01:MJ16
          </p>
          <p>
            av Eskil Erlandsson m.fl. (c) med anledning av prop. 2000/01:57
          </p>
          <p>
            Sammanhållen rovdjurspolitik
          </p>
          <p>
            1 Förslag till riksdagsbeslut
          </p>
          <p>
            1. Riksdagen ti anförs om
          </p>
          <p>
            rovdjurspolitik.
          </p>
          <p>
            2. Riksdagen ti
          </p>
          <p>
            Ikännager
          </p>
          <p>
            ör regeringen som sin mening vad
          </p>
          <p>
            i motionen
          </p>
          <p>
            förutsättningarna för en verkningsfull och långsiktig
          </p>
          <p>
            Ikännager
          </p>
          <p>
            ör regeringen som sin mening vad
          </p>
          <p>
            anförs om det skandinaviska perspektivet i rovdjurspolitiken.
          </p>
          <p>
            3. Riksdagen til
          </p>
          <p>
            lkännager
          </p>
          <p>
            ör regeringen som sin mening vad
          </p>
          <p>
            anförs om skyddsjakt även om etappmål eller miniminivåer e
          </p>
          <p>
            4. Riksdagen ti anförs om
          </p>
          <p>
            lkännager
          </p>
          <p>
            rovdjurens utbredning.
          </p>
          <p>
            5. Riksdagen til
          </p>
          <p>
            lkännager
          </p>
          <p>
            anförs om målnivån 200
          </p>
          <p>
            6. Riksdagen ti anförs om mi! 7. Riksdagen til
          </p>
          <p>
            Ikännager
          </p>
          <p>
            lkännager
          </p>
          <p>
            Ör regeringen som sin mening vad
          </p>
          <p>
            Ör regeringen som sin mening vad
          </p>
          <p>
            Ör regeringen som sin mening vad
          </p>
          <p>
            niminivån 1 000 individer för lodjursstammen.
          </p>
          <p>
            ör regeringen som sin mening vad
          </p>
          <p>
            anförs om att miniminivån för järv i Sverige bör slås
          </p>
          <p>
            individer. 8. Riksdagen ti
          </p>
          <p>
            lkännager
          </p>
          <p>
            anförs om förändring av
          </p>
          <p>
            9. Riksdagen ti
          </p>
          <p>
            Ikännager
          </p>
          <p>
            ör regeringen som sin mening vad 28 8 jaktförordningen. Ör regeringen
            som sin mening vad
          </p>
          <p>
            i motionen
          </p>
          <p>
            i motionen j uppfylls. i motionen
          </p>
          <p>
            hänsyn till sociala och ekonomiska konsekvenser av
          </p>
          <p>
            i motionen
          </p>
          <p>
            individer för den skandinaviska vargstammen.
          </p>
          <p>
            i motionen
          </p>
          <p>
            i motionen ast till 300
          </p>
          <p>
            i motionen
          </p>
          <p>
            i motionen
          </p>
          <p>
            anförs om att flytta beslut om skyddsjakt från Naturvårdsverket
            till
          </p>
          <p>
            länsstyrelserna.
          </p>
          <p>
            10. Riksdagen ti anförs om ful 11. Riksdagen ti
          </p>
          <p>
            Ikännager
          </p>
          <p>
            Ör regeringen som sin mening vad
          </p>
          <p>
            i motionen
          </p>
          <p>
            1 ekonomisk ersättning för rovdjursangrepp på tamdjur.
          </p>
          <p>
            Ikännager
          </p>
          <p>
            Ör regeringen som sin mening vad
          </p>
          <p>
            i motionen
          </p>
          <p>
            anförs om ekonomisk ersättning vid rovdjursangrepp på människor.
          </p>
          <p>
            12. Riksdagen ti
          </p>
          <p>
            lkännager
          </p>
          <p>
            ör regeringen som sin mening vad
          </p>
          <p>
            i motionen
          </p>
          <p>
            anförs om ett omfattande och allsidigt informationsarbete kring
          </p>
          <p>
            rovdjuren.
          </p>
          <p>
            21
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0002.pdf"/>
          <p>
            2000/01:MJ16
          </p>
          <p>
            22
          </p>
          <p>
            13. Riksdagen tillkännager för regeringen som sin mening vad
            i motionen anförs om att de övergripande förvaltningsfrågorna
            liksom samråd och informationsinsatser kring våra rovdjur bör
            handhas på regional nivå av de befintliga viltvårdsnämnderna som
            ett rådgivande organ till länsstyrelsen.
          </p>
          <p>
            2 Inledning
          </p>
          <p>
            En sammanhållen och väl fungerande rovdjurspolitik är viktig.
            Det är därför glädjande att regeringen nu äntligen lyckas presentera
            en rovdjursproposition med syfte att få en sammanhållen rovdjurspolitik.
            Att Centerpartiet välkomnar att propositionen läggs på riksdagens
            bord är dock inte detsamma som att vi delar alla uppfattningar
            i propositionen. Enligt vår mening finns det inslag i propositionen
            som måste förändras och förbättras för att nå ett tillfredsställande
            resultat. Utgångspunkten måste vara att hitta en verkningsfull
            politik som människor känner acceptans för och tilltro till. Utan
            acceptans hos de människor som bor i bygder där de stora rovdjuren
            finns kommer Sverige aldrig att få en hållbar och långsiktig politik.
            Centerpartiet strävar efter att hitta en lösning som gör att det
            svenska samhället kan ha långsiktigt bevarade stammar av björn,
            järv, lo, varg och kungsörn samtidigt som människors olika intressen
            tas tillvara. Otvivelaktigt är det så att frågor som rör de stora
            rovdjuren engagerar många människor. Starka känslor är inblandade
            och det är viktigt att ha detta i åtanke när rovdjurspolitiken
            utformas och verkställs. Många människor känner idag en misstro
            mot vad de uppfattar som en politik formad av politiker och byråkrater
            i Stockholm. De starka känslorna hos både dem som är positiva
            till rovdjur och dem som är negativa till rovdjur gör det nödvändigt
            för alla att inta en öppen hållning till andras åsikter och känslor
            när det gäller rovdjuren.
          </p>
          <p>
            3 Rovdjursutredningen
          </p>
          <p>
            Till grund för regeringens proposition ligger det mycket gedigna
            arbete som lagts ned i Rovdjursutredningens betänkande ”Sammanhållen
            rovdjurspolitik” (SOU 1999:146). Centerpartiet anser att det är
            olyckligt att regeringen inte bättre tog fasta på arbetet i utredningen
            när propositionen utformades. Flera av de förslag som utredningen
            lämnade har regeringen bortsett ifrån eller förändrat till det
            sämre. Centerpartiet anser att mer av utredningens förslag skulle
            lagts fram av regeringen och därför kommer vi i denna motion att
            följa flera av utredningens förslag framför regeringens förslag.
            Detta gäller bland annat vad som i dagligt tal kallas nödvärnsrätt
            vid rovdjursangrepp samt nivåerna på rovdjursstammarna.
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0003.pdf"/>
          <p>
            4 Utan acceptans blir politiken verkningslös
          </p>
          <p>
            Den oro människor känner inför rovdjuren och deras utbredning
            måste tas på allvar. Oavsett om oron är berättigad eller ej så
            räcker det med det faktum att människor är oroade för att beslutsfattare
            på olika nivåer måste ta den på allvar. Om beslutsfattare inte
            visar ödmjukhet inför den ängslan människor känner kommer acceptansen
            för rovdjuren aldrig att bli så stor som den måste vara för att
            stammarna ska kunna bevaras på lång sikt. Centerpartiet konstaterar
            att propositionen inte har alla de element som behövs för att
            skapa en rovdjurspolitik som åtnjuter acceptans hos dem som bor
            i bygder med rovdjur och kanske allra minst hos dem som bor i
            områden med ett stort samlat rovdjurstryck. Centerpartiets utgångspunkt
            är att hitta en lösning som gör att det svenska samhället kan
            ha långsiktigt bevarade stammar av björn, järv, lo, varg och kungsörn
            samtidigt som människors intressen tas till vara. Rovdjursstammarna
            måste förvaltas med utgångspunkt i forskning och inventering.
            Jakten är att betrakta som en naturlig del i en sådan förvaltning.
            Rovdjurspolitiken måste formas så att människor känner delaktighet
            och har möjlighet att påverka utformningen. En politik som saknar
            förankring hos de boende i bygder med något eller några av rovdjursslagen
            kommer aldrig att bli verkningsfull och långsiktig. Vad som ovan
            anförs om förutsättningarna för en verkningsfull och långsiktig
            rovdjurspolitik bör ges regeringen till känna.
          </p>
          <p>
            5 Skandinaviskt perspektiv i rovdjurspolitiken
          </p>
          <p>
            Rovdjursstammen på den skandinaviska halvön måste beaktas i ett
            samlat perspektiv. Med tanke på att rovdjuren kan röra sig över
            stora områden och många gånger finns i gränstrakterna mellan Sverige
            och Norge är de svensk- norska rovdjursstammarna många gånger
            att beakta som en. Att sätta nivåer och mål för rovdjursstammarna
            på nationell nivå är därför inte alldeles lätt. Miniminivåer och
            etappmål måste utgå från det samlade skandinaviska per- spektivet
            och bestånden. Det är absolut nödvändigt att Sverige lägger mer
            kraft på att få en skandinavisk samsyn vad gäller miniminivåer
            och etappmål i rovdjurspolitiken. Beslut om etappmål och miniminivåer
            bör i möjligaste mån omfatta främst Sverige och Norge. Under lång
            tid har ett omfattande samarbete kring rovdjursfrågorna skett
            med i första hand Norge och under senare tid även med Finland
            inom ramen för Nordkalottsamarbetet. Samarbetet har främst gällt
            beståndsuppskattning och utveckling av gemensamma inventeringsmetoder.
            Vi utgår ifrån att dessa rovdjursinventeringar även fortsättningsvis
            utförs och att de ideella krafterna tillvaratas i det arbetet.
            Dessa förvaltningsfrågor är utomordentligt betydelsefulla när
            det gäller den samlade bedömningen av våra
          </p>
          <p>
            2000/01:MJ16
          </p>
          <p>
            23
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0004.pdf"/>
          <p>
            2000/01:MJ16
          </p>
          <p>
            24
          </p>
          <p>
            rovdjursstammar. Vi delar uppfattningen att det är viktigt att
            finna former för att utveckla detta samarbete med Norge och Finland.
            Mot denna bakgrund finner vi det anmärkningsvärt att regeringens
            förslag i denna proposition när det gäller rovdjurens antal och
            utbredning inte tar hänsyn till de gemensamma skandinaviska förhållandena
            som hittills varit utgångspunkten för både forskning, vilt-övervakning
            och inventering. Vad som ovan anförs om det skandinaviska perspektivet
            i rovdjurspolitiken bör ges regeringen till känna.
          </p>
          <p>
            6 Stammarnas nivåer och utbredning
          </p>
          <p>
            Centerpartiet anser att det är bra att regeringen i propositionen
            inte använder sig av uttrycket livskraftiga stammar. Övergången
            till miniminivåer och etappmål för att på lång respektive kort
            sikt bevara rovdjursstammarna i den svenska faunan är bra. Viktigt
            i sammanhanget är att verkligen understryka att populationerna
            av de stora rovdjuren är att betrakta i ett skandinaviskt perspektiv.
            Det betyder att stammarna är gemensamma för Sverige och Norge.
            Vad gäller kungsörn kan även populationen i Finland ses i samma
            perspektiv som populationerna i Sverige och Norge. Det är eftersträvansvärt
            att rovdjuren sprider sig inom respektive arts naturliga utbredningsområde.
            Utöver rent biologiska skäl för detta så är det viktigt att rovdjuren
            sprider sig så att ett för hårt rovdjurstryck undviks i de områden
            där detta är aktuellt eller kan bli aktuellt. Skyddsjaktsinstrumentet
            är viktigt för att undvika rovdjursetableringar i områden där
            riskerna för angrepp på människor eller andra olägenheter är stora.
            Skyddsjakten i dessa områden kan även användas för att minska
            antalet individer. Vi anser att regeringens förslag i detta hänseende
            är otillräckligt. Regeringen menar att skyddsjakten är beroende
            på om stammarna nått upp till etappmål respektive miniminivåer.
            Enligt regeringen bör, om stammarna ej nått upp till etappmål
            eller miniminivåer, sådan skyddsjakt som beskrivits ovan inte
            tillåtas om stammarna som helhet i landet inte visar en positiv
            tillväxt. Vår uppfattning är att skyddsjakt måste medges vid särskilda
            fall av lokala olägenheter även om stammen av det aktuella rovdjuret
            ej når upp till etappmål eller miniminivå. Vad som ovan anförs
            om skyddsjakt även om etappmål eller miniminivåer ej uppfylls
            bör ges regeringen till känna. Nivåerna är inte en statisk siffra
            som till varje pris måste hållas. Nivåerna innebär att stammen
            långsiktigt kan bevaras i den svenska och skandinaviska faunan.
            Det kan betyda att stammarna vid olika tillfällen befinner sig
            under eller över de fastlagda målnivåerna. Det är viktigt att
            komma ihåg att i naturen förekommer variationer av stammarnas
            storlek till följd av en mängd olika faktorer som bland annat
            väderförhållanden och födotillgång. Centerpartiets uppfattning
            är att när stammarna nått sådana nivåer att de kan anses långsiktigt
            bevarade bör ännu större hänsyn tas till sociala och ekonomiska
            konsekvenser av rovdjurens utbredning än vad som annars är fallet.
            För vår del är det naturligt att mycket stor hänsyn måste tas
            till de olägenheter som de stora rovdjuren kan medföra. Vad som
            ovan anförs om
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0005.pdf"/>
          <p>
            hänsyn till sociala och ekonomiska konsekvenser av rovdjurens
            utbredning bör ges regeringen till känna.
          </p>
          <p>
            6.1 Varg
          </p>
          <p>
            Vargen är det rovdjur som skapar starkast känslor hos människor.
            Ett av de starkaste skälen för människors starka känslor när det
            gäller varg i jämförelse med andra rovdjur torde vara att vargen
            oftast lever i flock och därmed upplevs som mer hotfull. Regeringen
            föreslår i propositionen att etappmålet för den svenska vargstammen
            ska vara 20 föryngringar per år, motsvarande 200 individer. Vi
            har tidigare i denna motion konstaterat att det inte går att se
            den vargstammen som en isolerad svensk företeelse. Enligt vårt
            (och utredningens) synsätt måste vargstammen ses i ett skandinaviskt
            perspektiv. En rimlig målnivå för den skandinaviska vargstammen
            är 20 föryngringar per år, något som motsvarar 200 individer.
            En sådan nivå garanterar vargstammens långsiktiga bevarande samtidigt
            som sociala och ekonomiska hänsyn tas. Vargstammen har under senare
            år haft en god tillväxt. I likhet med björnstammens utveckling
            är det viktigt att tillväxttakten för vargen är sådan att människor
            hinner vänja sig vid etableringen. Detta skapar större förutsättningar
            för en acceptans hos dem som bor i de bygder där etablering sker.
            Vad som ovan anförs om målnivån 200 individer för den skandinaviska
            vargstammen bör ges regeringen till känna.
          </p>
          <p>
            6.2 Björn
          </p>
          <p>
            Björnstammen på den skandinaviska halvön har haft en positiv
            utveckling under en följd av år. Tillväxttakten har varit en sådan
            att människor i stor utsträckning hunnit vänja sig vid björnetablering.
            Detta har också lett till att tid funnits för att förebygga skador
            från björn. Sammantaget har detta lett till en god acceptans i
            de områden där björn nu finns. Det är viktigt att björnstammens
            utveckling även i fortsättningen följer detta mönster. Vad gäller
            den skandinaviska björnstammen så finns de allra flesta individerna
            i Sverige. Inventeringarna visar att endast en mycket liten del
            av stammen återfinns i Norge. Då björnstammen i stort sett nått
            miniminivåerna för att arten långsiktigt ska kunna bevaras i Skandinavien
            bör jakten kunna fortsätta. Centerpartiet delar utredningens och
            regeringens uppfattning om att 1 000 individer (100 föryngringar)
            är den miniminivå som bör slås fast för Sveriges del.
          </p>
          <p>
            6.3 Lo
          </p>
          <p>
            Lodjursstammen är idag stark i stora delar av Norrland och Svealand.
            Sammantaget uppgår den skandinaviska lodjursstammen till omkring
            2 000
          </p>
          <p>
            2000/01:MJ16
          </p>
          <p>
            25
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0006.pdf"/>
          <p>
            2000/01:MJ16
          </p>
          <p>
            26
          </p>
          <p>
            individer varav 3/4 beräknas finnas i Sverige. Under 1990-talet
            har stammen vuxit sig stark söderut och finns idag i stor mängd
            i södra Dalarna, Värmland, Västmanland och de norra delarna av
            Örebro och Uppsala län. Effekterna på rådjursstammarna i de områden
            där lo finns (både i Norrland och Svealand) har varit stora. Rovdjursutredningen
            menade att 1 000 djur i Sverige anses vara den nivå där stammens
            långsiktiga bevarande säkras. I propositionen föreslår regeringen
            miniminivån 300 föryngringar (1 500 individer) i Sverige trots
            att regeringen verkar dela utredningens uppfattning att 1 000
            djur långsiktigt garanterar stammens fortlevnad. Detta få anses
            förvånande. Trots att regeringen föreslår en begränsad jakt på
            lodjur i de områden där stammen ökar snabbt är regeringens förslag
            kring lodjursstammens miniminivå otillräckligt och motsägelsefullt.
            I propositionen slår regeringen fast att 1 000 individer garanterar
            artens långsiktiga bevarande men samtidigt konstateras att det
            vid 1 500 individer (300 föryngringar) endast finns utrymme för
            som regeringen uttrycker det ”en mycket begränsad jakt”. Det är
            inte utan att vi undrar vad regeringen egentligen grundar sitt
            förslag om 1 500 individer på. Centerpartiet anser att utredningens
            förslag om 1 000 individer (med medföljande antal föryngringar)
            är väl balanserat och på ett bra sätt tar hänsyn till de biologiska
            förutsättningarna såväl som sociala och ekonomiska konse- kvenser.
            Vad som ovan anförs om miniminivån 1 000 individer för lodjursstammen
            bör ges regeringen till känna.
          </p>
          <p>
            6.4 Järv
          </p>
          <p>
            Allt tyder på att järven, tvärtemot de andra stora rovdjuren,
            minskat i antal de senaste åren. Trots skyddsåtgärder är stammens
            storlek jämförbar med storleken för 30 år sedan. Detta är naturligtvis
            allvarligt om stammen ska kunna bevaras på lång sikt. De senaste
            inventeringarna 1999/2000 gör gällande att antalet föryngringar
            var 40 i renskötselområdet. Det är 17 färre föryngringar än året
            innan och 11 färre än 1998 samt 26 färre än 1997 och 1996. Noterbart
            är att bestånden i Norge inte visar motsvarande nedgång. Den skandinaviska
            järvstammen uppgår för närvarande till cirka 500 individer. Rovdjursutredningen
            konstaterar att detta bör ses som en miniminivå för stammen som
            helhet. Centerpartiet delar den uppfattningen. Centerpartiet anser
            i likhet med utredningen att miniminivån för järv i Sverige bör
            slås fast till 300 individer (med medföljande antal föryngringar).
            Detta bör ges regeringen till känna.
          </p>
          <p>
            6.5 Kungsörn
          </p>
          <p>
            Vad gäller kungsörnen är det berättigat att tala om en gemensam
            stam för Sverige, Norge och Finland. Det sammanhängande utbredningsområdet
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0007.pdf"/>
          <p>
            fortsätter även österut in i Ryssland. Denna större gemensamma
            stam gör förutsättningarna för fastställandet av en miniminivå
            för det långsiktiga bevarandet annorlunda än de andra rovdjuren
            som här behandlas. Centerpartiet delar regeringens och utredningens
            uppfattning om att kungsörnens utbredning inte bör påverkas av
            människan. Likaså finner vi 600 häckande par i Sverige vara en
            rimlig miniminivå för att garantera stammens långsiktiga bevarande
            i den svenska faunan.
          </p>
          <p>
            7 ”Nödvärnsrätt” vid rovdjursangrepp
          </p>
          <p>
            En mycket central del i rovdjurspolitiken måste vara att ha en
            möjlighet att skydda sig och sin egendom vid rovdjursangrepp.
            Det kan inte betecknas som rimligt att en människa ska behöva
            stå och se på när ett tamdjur angrips av ett rovdjur utan att
            få ingripa innan djuret skadats eller dödats. Konsekvensen av
            regeringens förslag är just detta. Utformningen på jaktförordningens
            28 8 måste förändras, förbättras och förtydligas. 28 8 i jaktförordningen
            reglerar möjligheten till skyddsjakt utan föregående myndighetsbeslut,
            den i dagligt tal så kallade ”nödvärnsrätten”. Det finns en oro
            för att en ”nödvärnsrätt” skulle leda till en betydande ökad mängd
            skjutna rovdjur. Erfarenheterna från Norge och den norska ”nödvärnsrätten”
            visar att en sådan oro är överdriven. Den norska ”nödvärnsrätten”
            har inte lett till någon avsevärt ökad avskjutning av rovdjur.
            En förändring av 28 8 i jaktförordningen så att ägaren eller vårdaren
            av ett tamdjur får döda en björn, järv, lo eller varg som är under
            direkt angrepp på tamdjuret är berättigad. Vad som ovan anförs
            om förändring av 28 8 jaktförordningen bör ges regeringen till
            känna.
          </p>
          <p>
            8 Decentralisera beslut om skyddsjakt
          </p>
          <p>
            Det är viktigt att beslut fattas så nära de berörda som möjligt.
            Detta gäller även i fråga om skyddsjakt på rovdjur som beslutats
            av myndigheter och som därmed inte omfattas av $ 28 i jaktförordningen.
            Regeringen föreslår att jaktförordningen ändras så att Naturvårdsverket
            kan delegera till länsstyrelserna att besluta om skyddsjakt på
            enskilda individer av björn eller lo som orsakar skada eller olägenhet.
            Detta är inte tillräckligt. Centerpartiet anser att en större
            förändring av jaktförordningen är befogad. Beslut om skyddsjakt
            bör flyttas från Naturvårdsverket till länsstyrelserna. Denna
            decentralisering är nödvändig för att alla intressen i rovdjursfrågorna
            ska få möjlighet att föra fram sin mening. Att flytta besluten
            från central nivå till regional nivå är också en förutsättning
            för att få väl förankrade beslut hos lokalbefolkningen (både hos
            dem som förespråkar jakt och hos dem som inte vill se jakt). Väl
            förankrade beslut skapar större möjlighet att få acceptans för
            långsiktigt bevarade rovdjursstammar. Frågan
          </p>
          <p>
            2000/01:MJ16
          </p>
          <p>
            27
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0008.pdf"/>
          <p>
            2000/01:MJ16
          </p>
          <p>
            28
          </p>
          <p>
            om rovdjur har alltid väckt starka känslor varför det är nödvändigt
            att beslut fattas på ett sådant sätt att människor inte känner
            sig överkörda. Därför är det rimligt att flytta besluten om skyddsjakt
            till den regionala nivån. Vad som ovan anförs om att flytta beslut
            om skyddsjakt från Naturvårdsverket till länsstyrelserna bör ges
            regeringen till känna.
          </p>
          <p>
            9 Ekonomisk ersättning vid rovdjursangrepp
          </p>
          <p>
            En mycket viktig beståndsdel i en sammanhållen, långsiktig och
            verkningsfull rovdjurspolitik är att människor och människors
            näringsverksamhet inte lider ekonomisk skada till följd av rovdjursangrepp.
            Full ekonomisk ersättning för djur som skadas eller dödas vid
            rovdjursangrepp är ett måste. En sådan ordning är i allra högsta
            grad befogad med tanke på att samhället har som mål att de stora
            rovdjurens långsiktiga fortbestånd ska garanteras. Det är inte
            rimligt att den enskilde djurägaren ska behöva drabbas av höga
            försäkringspremier på grund av att det finns rovdjur där husdjur
            och tamboskap vistas. I propositionen klarar regeringen tyvärr
            inte av att garantera den för acceptansen av rovdjuren så viktiga
            ekonomiska ersättningen. Full ekonomisk ersättning för rovdjursangrepp
            bör gälla både för djur som ingår i näringsverksamhet och för
            djur som hålls som husdjur. Vad som ovan anförs om full ekonomisk
            ersättning för rovdjursangrepp på tamdjur bör ges regeringen till
            känna. Skador på människor till följd av rovdjursangrepp är ovanliga.
            Detta till trots är det viktigt att ansvarsfrågan kring skador
            på människor vid rovdjursangrepp klarläggs. Regeringen fortsätter
            i propositionen att överväga hur detta ska hanteras. Vi menar
            att regeringen övervägt länge nog. Det är dags att komma med konkreta
            förslag. Skador till följd av rovdjursangrepp är främst aktuellt
            för björn. Just nu finns det till exempel ett fall med en person
            som blivit attackerad av björn och som inte får ersättning på
            ett fullgott sätt. Enligt vår uppfattning har staten ett ekonomisk
            ansvar vid personskador till följd av angrepp från rovdjur. Precis
            som ersättning ska utgå för skadade eller dödade tamdjur ska statlig
            ersättning utgå för personskador som uppstått i samband med ett
            rovdjursangrepp. Vad som ovan anförs om ekonomisk ersättning vid
            rovdjursangrepp på människor bör ges regeringen till känna.
          </p>
          <p>
            10 Information
          </p>
          <p>
            En grundläggande förutsättning för att stammarna av de stora
            rovdjuren ska garanteras på lång sikt är att det finns acceptans
            hos de människor som bor i de bygder där rovdjuren finns. Detta
            har vi behandlat i ett tidigare avsnitt av denna motion. För att
            denna acceptans ska nås behövs förutom de element i rovdjurspolitiken
            som vi redan nämnt ett omfattande och allsidigt informationsarbete.
            Det är viktigt att information om rovdjurens beteende,
          </p>
          <pb facs="riksdagen-motions-pdf/data/200001/mot_200001_MJ_0016/mot_200001_MJ_0016-0009.pdf"/>
          <p>
            spridning och förebyggande åtgärder ges till alla dem som efterfrågar
            sådan information. Många parter måste vara inblandade i detta
            arbete då människor efterfrågar information från olika håll. Att
            informationen kan fås från många parter är avgörande då misstron
            mot myndigheterna kan vara stor i dessa frågor. Informationen
            kan på ett mycket påtagligt sätt hjälpa till att minska konflikterna
            mellan olika intressen. Mot bakgrund av det som anförs ovan är
            det centralt att det i det uppdrag regeringen vill ge till Naturvårdsverket
            uttryckligen klargörs att ideella krafter, museer och djurparker
            ska ges goda möjligheter att vara med i informationsarbetet kring
            rovdjuren. Vad som ovan anförs om ett omfattande och allsidigt
            informationsarbete kring rovdjuren bör ges regeringen till känna.
          </p>
          <p>
            11 Regionala rovdjursgrupper
          </p>
          <p>
            Med anledning av proposition 1999/2000:73 ”Jaktens villkor” kompletteras
            nu de länsvisa viltvårdsnämnderna med politiska företrädare. Denna
            förändring motsatte sig Centerpartiet. Viltvårdsnämnderna är dessutom
            sammansatta av de parter som berörs av viltvårds- och faunafrågor
            i allmänhet. Vi finner det inte motiverat att skapa ytterligare
            administration kring dessa frågor genom att länsstyrelserna skall
            åläggas att skapa ännu ett organ. De föreslagna gruppernas ställning
            i förhållande till länsviltnämnderna framstår dessutom som oklar.
            Om man inom delar av ett län eller mellan län finner det lämpligt
            att på grund av särskilda skäl bilda regionala grupper skall det
            få ske på frivillig väg. Dock är det vår uppfattning att de övergripande
            förvaltningsfrågorna liksom samråd och informationsinsatser kring
            våra rovdjur bör handhas på regional nivå av de befintliga viltvårdsnämnderna
            som ett rådgivande organ till länsstyrelsen.
          </p>
          <p>
            Detta bör ges regeringen till känna.
          </p>
          <p>
            Stockholm den 31 januari 2001
          </p>
          <p>
            Eskil Erlandsson (c) Sven Bergström (c) Birgitta Carlsson (c)
            Viviann Gerdin (c) Åke Sandström (c)
          </p>
          <p>
            2000/01:MJ16
          </p>
          <p>
            29
          </p>
        </div>
      </div>
    </body>
  </text>
</TEI>
