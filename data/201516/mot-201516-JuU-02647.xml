<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02647">
  <teiHeader>
    <fileDesc>
      <titleStmt>
        <title>Unga lagöverträdare</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2647 av Beatrice Ask m.fl. (M, C, FP, KD)</title>
          <idno type="rdwebb">H3022647</idno>
          <rs type="number">2647</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022647/text</ref>
          <ref type="dokument_url_html">http://data.riksdagen.se/dokument/H3022647</ref>
          <ref type="dokumentstatus_url_xml">http://data.riksdagen.se/dokumentstatus/H3022647</ref>
          <ref type="docx">http://data.riksdagen.se/fil/19AD189F-9F70-4D84-B0DE-B715395768E2</ref>
          <ref type="pdf">http://data.riksdagen.se/fil/21853548-F13D-430C-A5A5-2AAD2B7A2C07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LMoUAg6a9QPSrnuHpew4aK" type="signed"/>
        <correspContext corresp="i-LMoUAg6a9QPSrnuHpew4aK">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-Dhzf6ksFG6YeqLW7DgZWtK" type="submitted">
          <date when="2015-10-06"/>
          <time when="14:17:54"/>
        </correspAction>
        <correspAction xml:id="i-N6ed7HXg7nSzwGtFB8NBHi" type="referred">
          <date when="2015-10-13"/>
        </correspAction>
        <correspAction xml:id="i-Wxpese5rcZXDYULbmeKDCB" type="assigned">
          <date when="2016-09-08"/>
          <time when="11:01:44"/>
        </correspAction>
        <correspContext corresp="i-Wxpese5rcZXDYULbmeKDCB">
          <ref type="assignedTo">Justitieutskottet</ref>
        </correspContext>
        <correspAction xml:id="i-GRNxixho3BJ7jBDkcb5UGw" type="behandlas_i"/>
        <correspContext corresp="i-GRNxixho3BJ7jBDkcb5UGw">
          <ref type="uppgift">2015/16:JuU23</ref>
          <ref type="ref_dok_id">H301JuU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU23</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WPbgdmRbamQyJpwNsRk2Ae" type="motHeader">
        <div xml:id="i-D61SbDmwdLrjqQnkTJLeMA" type="motTitle">
          Motion till riksdagen 2015/16:2647 av Beatrice Ask m.fl. (M,
          C, FP, KD) Unga lagöverträdare
        </div>
      </div>
      <div xml:id="i-8Knu7mCWgrdMgL3npnfrkj" type="motBody">
        <div xml:id="i-8h19N9GnN8u4FiFJ2zjCEW" type="motProposal" subtype="förslag">
          <head xml:id="i-XgqW1grVHLpRYp5z4gwDv7">
            Förslag till riksdagsbeslut
          </head>
          <list xml:id="i-S94YmmJKtcDaYQmSMPrsaN" style="ol">
            <item xml:id="i-JDW5mzYwDC7yvebjTr2CRg">
              Riksdagen ställer sig bakom det som anförs i motionen om insatser
              för att öka vissa ungdomsgruppers förtroende för polisen och samhället
              i stort och tillkännager detta för regeringen.
            </item>
            <item xml:id="i-VNc4F7hTSMfZouJoLQ9YGr">
              Riksdagen ställer sig bakom det som anförs i motionen om att
              utvärdera tidigare vidtagna åtgärder och överväga vilka ytterligare
              åtgärder som krävs för att fler brott begångna av personer under
              15 år ska utredas och tillkännager detta för regeringen.
            </item>
            <item xml:id="i-W2RqBvGEhGbtsAL5uhwJ73">
              Riksdagen ställer sig bakom det som anförs i motionen om att
              införa en tjugofyratimmarsgaranti, där den unges vårdnadshavare
              ska kontaktas inom tjugofyra timmar efter att denne har gripits
              för brott, och riksdagen tillkännager detta för regeringen.
            </item>
            <item xml:id="i-Lp1rs1DExvMExz4V24ksei">
              Riksdagen ställer sig bakom det som anförs i motionen om en översyn
              av vilka ytterligare åtgärder som kan vidtas för att tiden från
              anmälan till dom i ärenden där ungdomar är inblandade ska kunna
              kortas och tillkännager detta för regeringen.
            </item>
            <item xml:id="i-91CeSrTmtP2ANEk2PJuz32">
              Riksdagen ställer sig bakom det som anförs i motionen om att
              utreda möjligheten för åklagare att föreskriva kortare ungdomstjänst
              för ringa brott genom strafföreläggande och tillkännager detta
              för regeringen.
            </item>
            <item xml:id="i-M7hTavHbTBVD5UAgBjtGdg">
              Riksdagen ställer sig bakom det som anförs i motionen om att
              utreda möjligheten att vid straffmätningen låta domstol i större
              utsträckning beakta om den unge försökt göra rätt för sig, och
              riksdagen tillkännager detta för regeringen.
            </item>
            <item xml:id="i-SLzuT1aGpyf2kBpNWe2ncu">
              Riksdagen ställer sig bakom det som anförs i motionen om att
              sociala insatsgrupper i högre grad även ska användas för ungdomar
              som ännu inte har fyllt 15 år och tillkännager detta för regeringen.
            </item>
          </list>
        </div>
        <div xml:id="i-GHV28txeL3KoL488NBdGDZ" type="motContent">
          <head xml:id="i-CMJgP6BrHbzwvyDWFgPUkn" type="h1">
            Motivering
          </head>
          <p xml:id="i-NW4oQkfYPziVbS2hgFNBQg">
            Det är i dag allt färre ungdomar som begår brott. Främst minskar
            brotten snatteri, stöld och skadegörelse. I dag har ungdomar också
            en mindre tillåtande attityd till att begå brott jämfört med tidigare,
            men i ungdomsåren testar, trots detta, många gränser och begår
            brott. Ju tidigare samhället reagerar när unga är på väg i en
            negativ riktning desto större är möjligheten att bryta utvecklingen.
            Studier visar att de flesta tungt kriminella har påbörjat sin
            kriminella bana genom att som ungdomar begå brott.
          </p>
          <p xml:id="i-M6nJotHgLtBjgsfDZXj5Y2">
            Det är viktigt att vi även fortsättningsvis prioriterar tidiga
            och tydliga insatser med fokus på individen, och formerna för
            detta måste utvecklas. I detta är samverkan mellan myndigheter
            och engagerade kommuner av yttersta vikt. Det krävs även åtgärder
            för att öka ungdomars förtroende för polisen och samhället i stort,
            till exempel genom att en särskild polis är knuten till varje
            skola och att områdespoliser tillsätts för att genom relationsbyggande
            arbete förebygga social oro men också problem som till exempel
            gängkriminalitet. En viktig del i det brottsförebyggande arbetet
            är också att skapa förutsättningar för att ungdomar ska kunna
            få ett första arbete.
          </p>
          <p xml:id="i-VHTKuDfPo5NRZHoXezymz3">
            En studie från Göteborgs universitet visar att många ungdomar
            som har blivit utsatta för brott inte vågar anmäla detta till
            polisen. Det kan bero på att man är rädd för gärningspersonen.
            En annan anledning är att en del ungdomar som utsätts för brott
            också själva har begått brott. Studien visar även att det finns
            en attityd bland ungdomar att man inte ska anmäla brott till polisen.
            Det visar att det finns arbete kvar att göra för att öka ungas
            förtroende för polisen. Detta trots att den Nationella trygghetsundersökningen
            visar att den yngsta åldersgruppen (16–19 år) är den som har haft
            störst förtroende för rättsväsendet sedan 2006.
          </p>
          <p xml:id="i-TYM9JHW3q5PP3EC1HLtQtM">
            En viktig del i arbetet med att stärka förtroendet för polis
            och övriga rättsväsendet är att ungdomar förstår rättssystemet.
            Därför bör lag och rätt betonas i grundskolans undervisning.
          </p>
          <p xml:id="i-PqNEgMwGMdbLjG9nKdxuCE">
            Skolundersökningar om brott bland ungdomar i årskurs 9 visar
            att en rad orsaker samspelar med varandra när det gäller brottsbelastning.
            Brottsbelastade ungdomar har ofta en utåtriktad livsstil med ett
            omfattande umgänge, som ofta utgörs av andra brottsbelastade individer.
            Skolk, alkohol och droger ingår ofta i livsstilen och intresset
            för skola och skolprestationer är vanligen blygsamt. Vårdnadshavarnas
            kännedom om ungdomarnas förehavanden och umgänge är ofta liten
            och förhållandet till vårdnadshavarna upplevs ofta som mindre
            bra. Brottsbenägenhet är alltså inte slumpartad; tvärtom finns
            tydliga indikationer vad gäller ungdomar, sociala faktorer och
            brottsbenägenhet. Detta bör uppmärksammas för att mer effektivt
            förebygga utvecklingen av ungas brottsliga verksamhet. Genom att
            skapa förutsättningar för goda uppväxtvillkor, god skolmiljö,
            utbildning och arbete kan brott förebyggas.
          </p>
          <head xml:id="i-Lb8D8SGPu5TVe6hUQHdHc3" type="h3">
            Tidiga insatser
          </head>
          <p xml:id="i-Ya9in4PZhoPYbN29mq7v8Z">
            Både för den unge gärningsmannen och för ett eventuellt brottsoffer
            är det viktigt att klarlägga vad som har hänt även när den som
            är under 15 år begått brott. Alliansregeringen vidtog tidigare
            åtgärder för att fler brott begångna av barn ska utredas. Brottsförebyggande
            rådet (Brå) fick i uppdrag av alliansregeringen att utvärdera
            lagändringarna.
          </p>
          <p xml:id="i-Dd3xLjsS1LHJp4YCgoa1pd">
            I utvärderingen framkommer att andelen utredda ärenden ökat för
            de grova brotten jämfört med 2005, medan den minskat för de mindre
            grova brotten. Det tyder på att lagändringen haft effekt när det
            gäller att utreda fler allvarliga brott. Däremot har drygt en
            fjärdedel av de grövsta brotten inte blivit utredda, vilket strider
            mot den nya lagen. Missar och okunskap tycks vara de främsta orsakerna
            till att ärendena inte utreds, enligt utvärderingen.
          </p>
          <p xml:id="i-UzY5i9HAr5T2ALsgJBmg5T">
            Polisen uppger i utvärderingen att de har fått bra information
            om lagändringarna och att de haft möjlighet att diskutera innebörden
            och det praktiska arbetet som de medfört. Socialsekreterare har
            dock inte fått tillräcklig information om lagändringarna och konsekvenserna
            för deras arbete med brottsmisstänkta barn. Utvärderingen pekar
            på en del förbättringsmöjligheter. Vi vill därför se över om det
            är några ytterligare åtgärder som krävs för att fler brott begångna
            av personer under 15 år ska utredas.
          </p>
          <p xml:id="i-7CqZsY82Q4LeGw9zBYMnnH">
            En snabb reaktion från samhället är viktig för att hindra den
            unges fortsatta kriminalitet och det finns mer som kan göras i
            detta avseende. Vi vill överväga en tjugofyratimmarsgaranti, där
            socialtjänsten, eventuellt, och om lämpligt tillsammans med polisen,
            ska kontakta den unges vårdnadshavare inom tjugofyra timmar efter
            att denne har gripits för brott.
          </p>
          <p xml:id="i-AAkdvxk9YcdUeM7Ve9WmKz">
            För att unga misstänkta, tilltalade eller dömda ska uppleva att
            samhället reagerar är det viktigt att reaktionen kommer så fort
            som möjligt. För den unge är tiden för handläggning av misstänkt
            brott obegripligt lång. Beslut om påföljder och/eller behandling
            kommer ofta sent. Därför vill vi göra en översyn av om mer kan
            göras för att tiden från anmälan till dom kan kortas i mål där
            ungdomar är inblandade.
          </p>
          <p xml:id="i-Bosk9ARqtoBGduNodVd3gi">
            Engagerade och närvarande vårdnadshavare är viktiga för en ung
            person. Enligt dagens huvudregel ska vårdnadshavaren underrättas
            om att en rättegång kommer att hållas. Detta är i många fall inte
            tillräckligt och det bör därför övervägas om vårdnadshavare ska
            vara skyldiga att närvara vid rättegång.
          </p>
          <head xml:id="i-QNtWyqXS9FnPqZVXpc35nW" type="h3">
            Straff och påföljder
          </head>
          <p xml:id="i-RyRz16vprpPVKWiXmV4fmF">
            Påföljder som passar för vuxna är ofta inte bra för unga brottslingar.
            Vi vill att fler ska dömas till ungdomstjänst, och fullgöra påföljden,
            vilken bör ha en tydlig koppling till brottet. Dessutom bör det
            utredas om eftervården för de ungdomar som dömts till sluten ungdomsvård
            är tillräcklig i dag. Det bör vidare övervägas om åklagare ska
            kunna föreskriva kortare ungdomstjänst för ringa brott genom strafföreläggande.
          </p>
          <p xml:id="i-FLCBGn5gPZekN55aCtw9nF">
            Samhället saknar i dag möjlighet att förmå en ungdom som har
            begått brott att göra rätt för sig, till exempel be om ursäkt
            eller ta bort klotter. Vi vill överväga möjligheten att låta domstol
            i större utsträckning beakta om den unge försökt göra rätt för
            sig exempelvis vid straffmätningen.
          </p>
          <p xml:id="i-MYBZ1uWrLaLfxCyYcAgp7T">
            Ingen brottslighet hos unga bör förringas, utan samhällets inställning
            till brott bör vara tydlig även för unga som begår mindre allvarliga
            brott. Den normbildande funktionen som kriminalisering har bör
            upprätthållas också för de minst allvarliga brotten och mot de
            yngsta lagöverträdarna. I relation till unga är det av särskild
            vikt att reaktionerna på brott är tydliga och konsekventa och
            på ett pedagogiskt sätt uttrycker samhällets klander.
          </p>
          <p xml:id="i-34C46jJB5YPZZE2S8MgRrM">
            När en ungdom har blivit dömd bör skälen noga förklaras. Den
            dömde ska få en tydlig förklaring till hur rätten resonerat och
            varför man tilldömts det aktuella straffet. Detta för att skapa
            en förståelse för rättssystemet och förebygga att fler brott begås.
            Detsamma gäller för en grundlig genomgång av varför vittnesmål
            är viktiga och varför det är viktigt att berätta det man känner
            till om ett brott för polisen.
          </p>
          <head xml:id="i-6V63DsxNikgs9q17rm6wCB" type="h3">
            Skola och kommun
          </head>
          <p xml:id="i-PdjR17D8pPmZwgjcjeGVBh">
            2011 fick Rikspolisstyrelsen uppdraget att initiera en pilotverksamhet
            med sociala insatsgrupper, som riktar sig till ungdomar med allvarlig
            risk för rekrytering till kriminella gäng och fortsatt kriminalitet.
            Pilotverksamheten bedrevs på tolv platser i landet och inom ramen
            för dessa intensifierade polis, socialtjänst, skola, vårdnadshavare
            och andra aktörer samverkan för att gemensamt, samordnat och konsekvent
            hjälpa ungdomar som var på väg att hamna snett. Att hela samhället
            samverkar och strävar mot samma mål är avgörande för att få ungdomar
            att bryta en kriminell bana. De sociala insatsgrupperna fungerade
            mycket väl och permanentades därför och spreds till fler orter.
            Vi anser att antalet sociala insatsgrupper bör bli fler och vill
            att dessa i högre grad ska användas för att komma tillrätta med
            kriminella ungdomar som ännu inte har fyllt 15 år. Det är viktigt
            att samtliga relevanta aktörer får delta i arbetet kring ungdomar
            med kriminell problematik. Vi ser positivt på att ideella grupper
            involveras i de sociala insatsgrupperna i större utsträckning
            än vad som sker i dag.
          </p>
          <p xml:id="i-Dw5aLU15Qbgp7JGDRR1csA">
            En riskbedömningsmanual bör tas fram som gör att skola, polis
            och socialtjänst lättare kan fånga upp unga i riskzonen. Dessutom
            bör det övervägas om nya verktyg bör skapas för att fånga upp
            unga som finns i riskzonen för att hamna i en kriminell livsstil.
            En möjlighet kan vara att polis eller socialtjänst som upptäcker
            unga som befinner sig i riskmiljöer, men utan att ha begått brott
            eller använt narkotika, ska kunna kontakta vårdnadshavare för
            ett så kallat orossamtal.
          </p>
          <p xml:id="i-BCLfKhd8tCB8JipHweG2i5">
            Det är viktigt att identifiera särskilt våldsutsatta platser,
            så kallade hot spots, i skolan för att minska våld och mobbning.
            Skolan bör kartlägga på vilka platser och tider våldet förekommer
            samt vilken typ av våld det är och därefter sätta in åtgärder
            när det krävs. Att lita enbart till rastvakter räcker inte. Enligt
            Brå visar en undersökning att en skola i Tyresö under två år på
            så sätt minskade våldet med 33 procent. Platsbaserat arbete är
            ett viktigt förebyggande komplement som används alltför sällan
            i skolans strävan att minska brott och problembeteenden.
          </p>
          <p xml:id="i-SRhBTEvVNiWsDCgMjUGRrk">
            De allra flesta kommuner har i dag ett samverkansavtal med polisen.
            Vi anser att samtliga kommuner ska ingå sådana avtal. Avtalen
            bör vara så konkreta som möjligt och spegla lokala förutsättningar.
          </p>
          <head xml:id="i-RS1vLk82zeJFTchugcfgNz" type="h3">
            Fler socialarbetare ute på fältet
          </head>
          <p xml:id="i-CkzEVXYCfUobeBF83fq7no">
            Försäljningen av narkotika på nätet, med droger som Spice, ökar.
            Samtidigt visar undersökningar att attityderna mot droger som
            marijuana och hasch har blivit mer öppna bland unga i Sverige.
            Statistik från Socialstyrelsen visar att antalet unga mellan 15
            och 24 år som vårdats för psykisk störning orsakad av cannabis
            eller av flera droger i kombination har mer än fördubblats på
            tio år. En bättre fungerande samverkan i kommunerna och fler socialarbetare
            som är ute och träffar unga kan hjälpa till med att identifiera
            de som är i riskzonen och behöver särskilda insatser och stöd.
          </p>
          <head xml:id="i-Xccxny4VggbHY4Hs8jf4Jg" type="h3">
            Utökat stöd för unga brottsoffer
          </head>
          <p xml:id="i-3WbtJ4R1o7FZAkWmgXm5Xq">
            Många unga utsätts för brott. Om de vill och behöver är det viktigt
            att de erbjuds hjälp och stöd för att bearbeta det de har gått
            igenom. I många kommuner finns i dag stödcentrum för unga brottsoffer
            runt om i landet. I regel fungerar dessa mycket väl. En utvärdering
            som Kriminologiska institutionen vid Stockholms universitet har
            genomfört visar att dessa stödcentrum dels har bidragit till att
            minska de hämndkänslor som brottsoffer kan uppleva, och dels har
            varit en bra länk mellan polisen och ungdomarna. Den visar också
            att de ungdomar som har haft ärenden som gått vidare till rättegång
            har positiva erfarenheter av rättsväsendet.
          </p>
        </div>
        <div xml:id="i-Xn5tNRJeub9TKZvHVYzVT" type="signatureBlock">
          <list xml:id="i-QauLZs1Xn9TWrut4i1pdgJ">
            <item xml:id="i-E593WoasqDpGNryL4vJvZq" who="i-PRHkYxGCaT2cbJpjjfnRtn" type="signature">
              Beatrice Ask (M)
            </item>
            <item xml:id="i-Pa7xX8RGYP5hdDJrxuFa2X" who="i-5FLxNWhtPm9nrMhcBeFsUk" type="signature">
              Johan Hedin (C)
            </item>
            <item xml:id="i-GXLAfZQhYBaFTceD7gnvvp" who="i-Kn2C4HPwWcqbEgtUtWTc5F" type="signature">
              Roger Haddad (FP)
            </item>
            <item xml:id="i-WfCxnPXzpZoY2MnhVkjmGV" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
