<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00263">
  <teiHeader>
    <fileDesc>
      <titleStmt>
        <title>Ungdomars levnadsförhållanden t</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars levnadsförhållanden t</title>
          <idno type="rdwebb">GA02So263</idno>
          <rs type="number">So263</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So263/text</ref>
          <ref type="dokument_url_html">http://data.riksdagen.se/dokument/GA02So263</ref>
          <ref type="dokumentstatus_url_xml">http://data.riksdagen.se/dokumentstatus/GA02So263</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-P8q9oyKjWzPdBEfQeD8Vwa</idno>
            <name>Viola Claesson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>Hans Petersson</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8eAeYvrhtEdACGgBR27Fuc" type="signed"/>
        <correspContext corresp="i-8eAeYvrhtEdACGgBR27Fuc">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-P8q9oyKjWzPdBEfQeD8Vwa"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_263/mot_198687_so_263-001-001.pdf"/>
      <div type="motHeader" xml:id="i-Str8u7PWgPH4ZLMz6idfTB">
        <div type="motTitle" xml:id="i-7M2egPFN4QWbUPwtu8h4kA"/>
        <div type="motSubmissionInfo" xml:id="i-Lf6QnmKBLoaHZWKDsp6FDS"/>
      </div>
      <div type="motBody" xml:id="i-33WV5TcbRNk2XCddzfefeT">
        <div xml:id="i-3EsuAfD3kVfyfvQo18WJ9i">
          <pb facs="riksdagen-motions-pdf/data/198687/mot_198687_so_263/mot_198687_so_263-001.pdf"/>
          <p xml:id="i-A6mzC1Qxu8HZA4LDPK1SL4">
            Motion till riksdagen
          </p>
          <p xml:id="i-MqsPEUtmdnK6rm8H7NLgRf">
            1986/87:S0263 RT
          </p>
          <p xml:id="i-31y2RFryeCM2vQq8jPmrKE">
            Lars Werner m. fl. (vpk) RA Mot. Ungdomars levnadsförhållanden
            1986/87
          </p>
          <p xml:id="i-PLkSiEb7qtvybfxd4BK5mN">
            S0263
          </p>
          <p xml:id="i-BxAC5ZU15ELKzcCZA7yemQ">
            Ungdomen är framtiden
          </p>
          <p xml:id="i-PEzQvmLVWZKPHLS59etxpw">
            ”Ungdomen är framtiden” och ”dagens ungdom är makthavare” är
            exempel på fraser som man använt när man velat värna om ungdomar
            och deras rättigheter och möjligheter. Denna typ av fraser har
            dock hörts allt mindre under senare år. I stället har debatten
            kretsat kring ungdomar som problem; ungdomsvåld, ungdomsarbetslöshet,
            disciplinproblem bland ungdom och ungdomslösningar är bara några
            av de begrepp som används. Ungdomar betraktas inte längre som
            en tillgång och en viktig resurs för samhället, utan som en belastning,
            som något som ställer till problem och som kostar pengar. Den
            politik som i dag bedrivs gentemot ungdomarna leder naturligtvis
            till svåra konsekvenser, inte bara på det materiella planet. Många
            ungdomar upplever i dag att de inte har någon plats i samhället,
            dom har ingen roll, ingen funktion att fylla. Möjligheten till
            att påverka sin situation är också liten, de svar som ges är att
            man skall ”satsa på sig själv” och ”misslyckas du så är det ditt
            eget fel”. Samtidigt ökar hotet mot hela vår existens, oron för
            miljökatastrofer och kärnvapenhot är stor bland ungdomen. Enligt
            en undersökning bland mer än 900 skolungdomar, gjord av Läkare
            mot kärnvapen, tror mer än en tredjedel av de tillfrågade på kärnvapenkrig
            inom sin egen livstid. Ett samhälle som inte klarar av att ge
            den unga generationen en framtid och en tro på framtiden är ett
            sjukt samhälle, ett samhälle som självt inte har någon framtid.
            Därför måste detta samhälle kraftigt omdanas. Den nuvarande ungdoms-
            och framtidsfientliga politiken måste med kraft slås tillbaka.
            Det krävs en politik för ungdomen och framtiden! Det krävs en
            socialistisk politik!
          </p>
          <p xml:id="i-BxaFiz45SiYhvzWenQjZ64">
            För en samlad ungdomspolitik
          </p>
          <p xml:id="i-Nw8epwLXdtP1cG1SqUBz6g">
            Vi vill med denna motion lägga grunden för en samlad ungdomspolitik,
            en politik för framtiden. Det kräver både historiska tillbakablickar,
            beskriv- ningar av dagens verklighet och att man sätter in ungdomspolitiska
            frågor i sitt sammanhang. Det kräver att man ser sanningen i vitögat;
            dagens Sverige är ett ojämlikt ungdomsfientligt klassamhälle.
            För att vända utvecklingen och lösa problemen krävs konkreta förslag,
            ordentliga resurser och, inte minst, en konsekvent socialistisk
            arbetarpolitik.
          </p>
          <p xml:id="i-Dhj4dQ5hF2xwJWMtJD1Hxb">
            1 Riksdagen 1986/87.3 saml. Nr S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-002.pdf"/>
          <p xml:id="i-VDAwftH126M8QtxRRbnZZ4">
            Se
          </p>
          <p xml:id="i-B4T82ThmHV1m9mKLVJ1vC3">
            Denna motion kan därför också ses som en sammanfattning av, eller
            ett komplement till de krav som vpk ställer på alla andra områden.
            Ungdomens situation och möjligheter är nämligen centrala i allt
            vårt arbete — ungdomen är framtiden!
          </p>
          <p xml:id="i-E59GxCsxNC9wAj6ZH8ZaW">
            De ungas förändrade uppväxtvillkor
          </p>
          <p xml:id="i-DBKXj9VnUyEKjMJWtkuzwq">
            Att vara barn eller ungdom var i tidigare samhällen bara en fråga
            om ålder. Inte en fråga om en speciell social tid i en människas
            liv. På 1600- och 1700-talen utgjorde barnen redan tidigt en del
            av arbetsstyrkan, och innan dess ansågs de knappt som fullvärdiga
            människor. Det var först hos den framväxande borgarklassen som
            barndom och ungdom blev speciella perio- der i människans liv.
            En period man inte behövde ta fullt ansvar som person. En period
            fulld av utbildning och fostran till speciella normer, regler
            och värderingar. Inom arbetarklassen var fortfarande barn och
            ungdomar tvungna att tidigt gå ut i produktionen för att bidra
            till familjens försörjning. Det var först i mitten och slutet
            av 1800-talet som barnens arbetsdag begränsades i Europa och som
            den obligatoriska skolan infördes. Men det skulle dröja ännu längre
            innan arbetarklassens unga fick en med borgarklas- sen jämförbar
            ungdomstid. I verklig mening var det först på 1950-talet som ungdomstiden
            blev en lång tid mellan barndom och vuxenlivet. Det var först
            då som verkliga ungdomskulturer, ungdomsproblem och ungdomskulten
            i verklig mening växte fram och började exploateras av de kommersiella
            krafterna. Ungdomstiden (dvs. från puberteten till det man av
            det övriga samhället har accepterats som vuxen) har sedan dess
            blivit allt längre, dels på grund av en tidigare pubertet, men
            framför allt på grund av att utbildningstiden blivit allt längre
            och ungdomsarbetslösheten kraftigt ökat.
          </p>
          <p xml:id="i-J6mpACNk5V4oKEGWxqVSJv">
            Stora förändringar
          </p>
          <p xml:id="i-WWD2Eu1uGJAYQdBbY9BqsE">
            Det har dessutom under de senaste decennierna skett enorma förändringar
            i de uppväxtvillkor som formar och präglar de uppväxande generationerna.
            Några av de viktigaste förändringarna är de följande: 0 Det har
            skett en gigantisk folkomflyttning. Hundratusentals människor
            har ryckts upp från sina rötter, från släkt, vänner, lokal miljö
            och kultur och tvingats flytta till stora industristäders anonyma
            förortsområden. 0 Förr i tiden bodde man ofta i närheten av sitt
            arbete även i städerna. Naturliga träffpunkter och kontakter med
            grannar var vanliga. På så sätt var det en större social kontroll
            — på både gott och ont — än i våra dagars sovstäder för arbetare.
            Där är det ofta ont om naturliga träffpunkter, vilket lätt leder
            till ensamhet, isolering och utslagning. 0 Arbetssituationen har
            också förändrats de senaste årtiondena. Genom långvarig facklig
            kamp har den fysiska arbetsmiljön förbättrats avsevärt. Den psykiska
            arbetsmiljön har ofta blivit sämre, med mer ensamarbete och högre
            arbetstakt, vilket för många lett till isolering och ensamhet
            även under arbetstid.
          </p>
          <p xml:id="i-FhYMc96iBEBtsPMNTtod5j">
            Mot. 1986/87 S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-003.pdf"/>
          <p xml:id="i-DgFfQsUSKaFYarTPVoTt8Q">
            0 Samhällets organisation och funktion har blivit alltmer svårförståelig
            för ungdomen, eftersom de inte ges någon inblick i produktion
            och arbetsliv. Skolans isolering och avståndet mellan bostadsområde
            och arbetsplatser bidrar till detta. Det alltmer teknologiskt
            och byråkratiskt styrda samhället ökar avståndet till de vanliga
            människorna. 0 Familjestrukturen har kraftigt förändrats. Den
            vanligaste familjen är knappt längre ”mamma-pappa-barn” utan ”mamma-barn”.
            Faderns roll i familj och samhälle har faktiskt minskat. Den förändrade
            familjen och det mer isolerade boendet har också lett till färre
            vuxenkontakter för de unga. Gängens betydelse har ökat i samvaro
            och uppfostran.
          </p>
          <p xml:id="i-GmanRr2rXrGktLD89YkEoE">
            Klassfråga
          </p>
          <p xml:id="i-CpTFiCsWjn1AjQYqXdVkCL">
            Till denna kraftigt förändrade sociala uppväxt skall vi även
            lägga en massivare och än mer listig borgerlig indoktrinering
            som sker genom skola, massmedier, höger- och SAF-propaganda —
            men också genom de kommer- siella krafterna i form av reaktionära
            och egoistiska ideal som förs fram i filmer, seriemagasin och
            olika modetrender. I avsaknaden av en meningsfull roll i samhället
            är de unga i dag mer utsatta för detta, i och med att den enda
            roll som det kapitalistiska samhället på allvar erbjuder ungdomen
            är rollen som konsument. Detta visar oss med all önskvärd tydlighet
            att ”svårigheterna att vara ung” i högsta grad är en klassfråga.
            När ungdomen var förbehållen överklassen var det ett skyddat lekrum
            i några år. I dag när också arbetarklassen tillkämpat sig rätten
            till en verklig ungdom så har det blivit år fyllda av exploatering
            och indoktrinering. Listiga reklammakare och trendsättare gör
            allt för att tjäna pengar på ungdomars osäkerhet och sökande efter
            en identitet. Det sätts likhetstecken mellan självsäkerhet och
            dyra prylar. Reklamens budskap är att du inte är något värd om
            du inte är vacker, rik och lycklig. Men, har du pengar kan du
            köpa dig ett värde, en självsäkerhet. Konstlade behov, normer
            och regler byggs upp av kapitalet i en allt snabbare takt. Unga
            människors behov av en identitet får de i dag till stor del uppfyllt
            genom att ”vara som alla andra” i gruppen ungdomar. Men alla orkar
            inte hänga med i trendkarusellen, många har helt enkelt inte råd.
            Att inte hänga med leder lätt till bristande självkänsla och mindervärdeskomplex.
            Som vanligt är det arbetarklassens unga som drabbas hårdast, de
            har minst pengar.
          </p>
          <p xml:id="i-BSC8XaeQsAudcUS8aC4Gjh">
            Fullkomligt annorlunda tid
          </p>
          <p xml:id="i-8AgxcGRmPkAcU8horbwHzL">
            Att människor, på det vis som skett, helt slitits ur sina landsdelar,
            rotsystem och släktband har knappast motstycke i historien. Visst
            har stora omvand- lingar skett tidigare men då fanns en annan
            social sammanhållning. I Dagens Nyheter (3/4-83) formulerade den
            finske författaren och psykiatrikern Claes Andersson detta på
            följande sätt:
          </p>
          <p xml:id="i-PfydNzmNZoeEFSX5fNeFGp">
            Många människor är inte längre människor i den bemärkelsen ordet
            tidigare användes. De är inte längre bofasta någonstans där de
            har en tradition, en
          </p>
          <p xml:id="i-FpAQf5ecYLbzfTmcn7mMsX">
            1" Riksdagen 1986/87.3 saml. Nr S0263
          </p>
          <p xml:id="i-To1WU44RMRd235s2tKtBef">
            Mot. 1986/87 S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-004.pdf"/>
          <p xml:id="i-HrLoV426WuJM11vYiVzmw1">
            historia, en släkt, en roll som son eller dotter, far eller mor,
            syster eller kusin, ordförande i nyktherhetsnämnden eller sekreterare
            i frivilliga brandkåren. Människans fästen eller fästpunkter har
            förstörts. Hon finns bara till i en dimension, som arbetskraft
            som kan transporteras efter behov och säljas där kapitalet har
            slagit rot.
          </p>
          <p xml:id="i-Te5RPNV3xxg7jp9Y5kw5GN">
            Ständiga och dagliga problem för unga i dag
          </p>
          <p xml:id="i-FBgaDwHhjpJaRFhqsioeRC">
            Mycket tidigt möts barn och ungdom av det kapitalistiska samhällets
            konkurrens och utslagningssystem. Skolan lär för detta hårda samhälle.
            Språket, innehållet i undervisningen och betygen är medel med
            vilka konkurrenssamhällets värderingar och system indoktrineras
            i unga män- niskor. Utsortering och utslagning påbörjas tidigt
            i skolan och får sina fulla effekter i högstadium och gymnasium.
            Anpassad studiegång i högstadiet och stark linjeuppdelning i gymnasiet
            är delar i detta system för utsortering. Många ungdomar har stora
            problem i skolan, men vad det i grunden handlar om är en skola
            som, trots vackra intentioner i läroplaner, är konkurrens- och
            utslagningsinriktad. Det är en skola som är inställd på att vissa
            skall slås ut. De som slås ut i skolan är också de som sedan fyller
            arbetslöshetsköerna. Till en början döljs man från officiell arbetslöshetsstatistik
            med hjälp av ungdomsplatser och ungdomslag. När det sedan är dags
            för den ”öppna arbetsmarknaden” tvingas många att flytta för att
            över huvud taget få ett arbete. I storstäderna växer då i stället
            bostadsköerna. Man kan kanske få ett arbete — men var skall man
            bo? För dem som inte lyckas få arbete väntar den farliga arbetslösheten
            där självförtroende, självaktning, psykisk och fysisk hälsa snabbt
            urholkas. Särskilt allvarligt är det när unga människor i sitt
            första möte med ”öppen arbetsmarknad” kastas ut i arbetslösheten.
            För dem som lyckas skaffa sig ett arbete kan andra problem snart
            uppkomma. Många arbeten som i dag finns inom modern industri är
            så enahanda och tömda på skapande och meningsfullt innehåll att
            det med ett sådant arbete kan vara svårt att känna verklig identitet
            och mening i livet. Att en del ungdomar lämnar fasta arbeten vid
            industriernas löpande band förfasar sig ibland en del vuxna över,
            men den som själv stått vid en sådan arbetsuppgift några månader
            inser att det i längden är ett hot mot ens mänskliga värdighet
            att tvingas till upprepade arbetsmoment, utan överblick eller
            insikt i arbetsprocessen. Bristen på meningsfulla fritidssysselsättningar
            är ett annat växande problem som är särskilt tydligt i förortsmiljöerna,
            men även i vissa glesbygdsområden. I dessa nedskärningstider väljer
            många kommuner att först dra in på de områden som gäller barn
            och ungdom. Fritidsgårdar stängs, får ändrade öppettider, mindre
            personal. Det sparas på skolor och barnstu- gor. Det dras ned
            på föreningsstöd och mycket annat. Detta har lett till att ungdomar
            på många orter i Sverige anser att deras största problem på fritiden
            är att de inte har någonstans att ta vägen. Vpk har tidigare tagit
            upp frågan om en levande ungdomskultur. Det finns
          </p>
          <p xml:id="i-EdbeknRuoCP5S12mumhbwT">
            Mot. 1986/87 S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-005.pdf"/>
          <p xml:id="i-92TJrWacf9FtPmMTmLQc35">
            all anledning att upprepa kraven om ett aktivt stöd från samhällets
            sida till ungdomens egen skapande kultur. Den yttrar sig framför
            allt i utövandet av musik. Riksdagen har tidigare avslagit krav
            på stöd till ungdomens egen skapande musik med motivering att
            det är en kommunal angelägenhet. Ja, visst är det en kommunal
            angelägen- het men det är också en samhällelig angelägenhet. Att
            visa sitt stöd till ungdomarna genom olika former av kampanjer
            och uttalanden är inte nog. Nu gäller det att gå från ord till
            handling. Det behövs ett direkt aktivt stöd till ungdomarnas egen
            kultur. Vpk menar att riksdagen i år verkligen måste betona vikten
            av att stödja ungdomarna. Det räcker inte med att hänvisa till
            kommunerna.
          </p>
          <p xml:id="i-5s5sA8bLJiR8CZ5X731Lop">
            Ungdomsvåld — samhällsvåld
          </p>
          <p xml:id="i-2EcCyPCjsaXSQr9cwq5hnS">
            Under den senaste tiden har det s.k. ungdomsvåldet debatterats
            flitigt i Sverige. Bl.a. har det med statsministern i spetsen
            startats en antivålds- grupp. Man tror i breda kretsar att en
            del ungdomars våldsamma beteende kan stävjas genom sådana här
            grupper. Vpk menar att alla sådana lösningar bara är ett skrap
            på ytan. Under ytan kvarstår de verkliga problemen såsom rätten
            till ett framtidshopp, rätten till arbete och utbildning, rätten
            till en lön att leva på, rätten till en levande kultur m. m. Betänker
            man de stora förändringarna i samhället och de därigenom starkt
            förändrade uppväxtvillkoren inser man att de unga utsätts för
            våld från samhället. Ett våld som innebär att de inte ges något
            värde, inte någon roll eller identitet i samhället — att en del
            reagerar kraftfullt mot detta är inte så konstigt. Unga människor
            i dag känner ofta en stark längtan efter gemenskap, trygghet och
            värme, eftersom det samhälle de vuxit upp i inte kunnat förverkliga
            dessa grundläggande behov. I stället söker man värme och gemenskap
            hos vännerna, i sitt gäng, i musiken, i dagdrömmar och fantasier.
            Samhällets våld mot ungdomar yttrar sig också i olika repressiva
            åtgärder och metoder som aldrig skulle accepteras om de riktat
            sig mot vuxna. Ett exempel på detta är den ”omvända bevisföring”
            som på en del orter, t. ex. i Örebro, praktiseras för att få tag
            på unga haschmissbrukare. Socialtjänst, skola och polis samarbetar
            kring registrering av ungdomar som verkar misstänkta. Dessa tvingas
            sen, för att bevisa sin oskuld, bl.a. lämna återkommande urinprov.
            Detta förfarande strider helt mot all demokratisk och rättslig
            tradition vi har här i landet. Ingen skall behöva bli stämplad
            som knarkare eller kriminell utan att vara skyldig. Ett annat
            exempel på samhällets våld mot ungdomar är det sätt som husockupanterna
            behandlas på. Desperata bostadslösa ungdomar har tagit lagen i
            egna händer för att söka lösa sin akuta situation. De ockuperar
            hus som står tomma i väntan på rivning eller lyxsanering. De kräver
            sin rätt till en egen bostad. Vad blir samhällets svar? Massiva
            polisinsatser med tårgas och batonger. När ungdomen protesterar
            för att de nekas sina självklara rättigheter, finns det inga gränser
            för vilka resurser samhället kan sätta in för att stävja
          </p>
          <p xml:id="i-P4fq3JiMNANVt987PBHc4">
            ”upprorsmakarna”. Till och med kommunala bussar har satts in
            för att frakta ,
          </p>
          <p xml:id="i-9xypkXvPHw9PLUU1yuwesu">
            Mot. 1986/87 So0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-006.pdf"/>
          <p xml:id="i-4nF1AVn5MHm8EuFV5VGYZV">
            bort demonstrerande bostadslösa ungdomar. Men när de unga kräver
            ökade resurser för att få sina krav uppfyllda, då är det plötsligt
            tomt i kassakistorna, då hänvisas det till ”det statsfinansiella
            läget”. Nu krävs en politik som tar sikte på ett helt annat samhälle
            för att förverkliga drömmen om ett liv i gemenskap och trygghet
            för de unga. Men redan i dag kan viktiga steg tas.
          </p>
          <p xml:id="i-Q6Bqqm6KreWYnaoLzeZZM2">
            Centrala krav för förändring
          </p>
          <p xml:id="i-HNAFk64dtGPdjy7oo6s6me">
            Vi vill här understryka betydelsen av andra konkreta motioner
            som vi inlämnat i årets riksdag, som på ett avgörande sätt kan
            förbättra ungdomens villkor. Det krävs en helt annorlunda skola
            än den vi har i dag. I vår motion om skolans inre demokrati har
            vi skissat på en annan skola, som lär för livet och inte för betygen,
            som lär samarbete och inte konkurrens och utslagning. Det krävs
            rätt till fasta jobb med löner som går att leva på. Det måste
            bli slut på nödlösningar som ungdomsplatser och ungdomslag, det
            måste bli slut med det grova samhällsvåldet mot de unga i form
            av arbetslöshet. Alla skall ha rätt till arbete med lön att leva
            på — det är viktigt inte bara av ekonomiska skäl, utan även för
            möjligheten att känna identitet och ha en roll i samhället. Det
            är alla ungas rätt att ha en meningsfull fritid. Därför krävs
            fortsatt satsning på bred ungdomsverksamhet, i form av såväl fritidsgårdar
            med demokratisk styrning som förenings- och idrottsverksamhet.
            Det krävs en rejäl satsning på den växande breda musikrörelsen
            i vårt land, med byggande av musikens hus/kulturens hus, där de
            unga själva har ett stort ansvar för utformning och styrning,
            och där den positiva skaparlust som i dag finns hos många unga
            kan tas till vara. Det krävs en ny bostadspolitik som satsar på
            de ungas behov av små lägenheter, ettor och tvåor. Det kan förverkligas
            genom bl. a. lägre hyror som frigör många lägenheter som i dag
            bebos av unga familjer som egentligen behöver något större och
            genom nybyggnation. Denna politik har siktet inställt på ett annat
            samhälle, där det inte är högsta möjliga vinst för några få, utan
            allas rätt till jämlikhet och rättvisa som är drivkraften. Det
            innebär självklart att denna politik i flertalet ungas intresse
            kommer att få sina givna fiender i storfinans och etablissemang.
          </p>
          <p xml:id="i-4THAU19ieKhnwFWmLS2QkZ">
            Ungidag
          </p>
          <p xml:id="i-PTyxNmwfkxgtD22A6Mhgk5">
            Många problem är gemensamma för ungdomen i hela landet, men det
            finns också skillnader; i glesbygden finns inga jobb och i storstaden
            inga bostäder tex. Vi har tidigare i denna motion talat om de
            problem det för med sig när människor tvingas flytta från invanda
            och trygga miljöer till sterila förortsom- råden med ensamhet
            och isolering som följd. Detta är dock ofta det enda som erbjuds
            ungdomar i dag, om de över huvud taget vill räkna med att få ett
            jobb och en möjlighet att försörja sig själva. Trots att många
            i dag är medvetna om vad denna flyttlasspolitik för med sig i
            form av mänsklig isolering och vantrivsel, regional obalans och
            utarmning
          </p>
          <p xml:id="i-J8ZQvHxHMVCYbbtq7E1MCK">
            Mot. 1986/87 S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-007.pdf"/>
          <p xml:id="i-GpYVX5nZecbXGa6DbowPKx">
            av hela landsändar, är det märkligt tyst om förslag som i verklig
            mening syftar till att bryta denna utveckling. Tvärtom verkar
            det som om allt fler samhällsplanerare och liknande mer och mer
            anammar storfinansens tal om att dela in Sverige i ett treortssystem.
            Ett system där s.k. ”kreativa poler”, framför allt kring de tekniska
            högskolorna, utgör centrum för tänkande i samhället, för framtidens
            överklass och intelligentia. Till dessa kopplas sedan ”produktiva
            centra”, orter med traditionell produktion, t. ex. av bilar, livsmedel
            eller pappersmas- sa. Här kommer det framtida samhällets ”medelklass”
            att bo, är det tänkt. Slutligen då ”omsorgsvården”, glesbygd och
            utflyttningsområden, där man inte räknar med någon större produktion.
            Hit räknar man bl.a. Norrlands inland och delar av Bergslagen
            och i dessa områden bor således det framtida samhällets ”underklass”.
            Redan i dag finns också tydliga tecken som pekar mot att detta
            storfinansens önskesamhälle kan bli verklighet inom en inte alltför
            avlägsen framtid. Men det som är ett drömsamhälle för storfinansen
            är knappast något paradis för resten, det är inte heller svårt
            att konstatera. Vi tänker här redovisa några exempel från olika
            kommuner i landet, kommuner som kan passa in på olika ställen
            i ”treortssystemet”.
          </p>
          <p xml:id="i-LhiJyTSxBQ3bfS1CYwDB89">
            Stockholm
          </p>
          <p xml:id="i-7uW45eK2D7WxsQG8xyQkCj">
            Vi börjar med den ”kreativa polen”, vi har valt Stockholm. Visst
            finns det utrymme för kreativitet — för ett fåtal. Några få ungdomar,
            framför allt från överklassen och övre medelklassen, kan gå spikrakt
            genom ungdomsskola och universitet och ut till välbetalda jobb
            inom framför allt data-, teknik- och elektronikbranscherna. Men
            för det stora flertalet ungdomar finns inte denna möjlighet, för
            dem väntar i stället traditionella tillverknings- eller serviceyrken.
            Arbetslösheten är inget större problem för ungdomarna i Stockholm,
            generellt sett. Det finns dock många invandrarungdomar i första
            och andra generationen här och dessa har i genomsnitt högre arbetslöshetssiffror,
            framför allt på grund av längre arbetslöshetsperioder. Detta beror
            framför allt på att invandrarung- domen i regel har lägre utbildningsnivå
            än de svenska ungdomarna. De är också i större utsträckning hänvisade
            till konjunkturkänsliga näringsgrenar och yrkesområden. Naturligtvis
            spelar språksvårigheter också en stor roll. Här måste resurser
            sättas in för att ge invandrarungdomen utbildning och arbete.
            Långa arbetslöshetsperioder leder lätt till social utslagning,
            drog- missbruk och kriminalitet. Det allra mest skriande behovet
            för Stockholms ungdom är dock rätten till en egen bostad. Av de
            ungdomar som står i Storstockholms bostadskö är 85 Io bostadslösa.
            Dessa 38 000 ungdomar — en tredjedel av hela bostadskön — är hänvisade
            till att bo hos kompisar och släktingar eller till att betala
            en andrahandsförmedlare för att få tak över huvudet. Att köpa
            en lägenhet är det inte många som har råd med, inte när priserna
            ligger uppåt en halv miljon. Anledningarna till bostadsbristen
            är många; byggandet har varit lågt, antalet ungdomar har ökat,
            många smålägenheter har försvunnit i och med
          </p>
          <p xml:id="i-HUxUqfunFPD3JEe6PBK9rZ">
            Mot. 1986/87 So0o263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-008.pdf"/>
          <p xml:id="i-DEvDmWeDXEHqPE4NJd9UYc">
            saneringar och ombyggnation av äldre fastigheter. Men det finns
            också stora ekonomiska intressen i bostadsmarknaden, vita, svarta
            och grå pengar florerar om vartannat. Spekulation i bostäder är
            en lönande affär. Det är inte ovanligt att man kan tvingas betala
            uppåt 80 000 kr. för ett hyreskontrakt på en etta i Stockholms
            innerstad. Har man inte dessa pengar kan man i stället vara hänvisad
            till att betala ockerhyror för en andra- eller tredjehands lägenhet.
            Samtidigt som denna karusell pågår står många lägenheter tomma
            undre stora delar av året — direktörernas och pamparnas övernattningslä-
            genheter. Andra lägenheter görs om till kontor. Men det finns
            även en annan ekonomisk sida av bostadsmarknaden. Många barnfamiljer
            som egentligen skulle vilja ha något större bor kvar i små lägenheter
            av ekonomiska skäl. Hyran blir för hög i en större lägenhet. Men
            ungdomarna är i längden inte heller hjälpta av special- och nödlösningar
            som är tidsbegränsade, t.ex. ”ungdomskontrakt”. För vart skall
            man ta vägen sen? Den här typen av förslag leder bara till att
            problemen flyttas upp i åldrarna på samma sätt som man hittills
            gjort med arbetslös- heten. Ett annat viktigt område som drabbats
            av nedskärningar är fritidssektorn. Mellan åren 1981 och 1986
            minskade antalet skolgårdslekar med nära hälften, antalet parklekar
            och fritids- och kvartersgårdar med cirka en tredjedel. Till detta
            skall läggas att nedskränkningarna i årets budget är kraftigar
            än någonsin på fritidsområdet, totalt skall ca 30 miljoner sparas.
            När fritidsgården är stängd och man inte har någon annanstans
            att ta vägen, hänvisas ungdomen till gator och torg. De som har
            pengar kan ju betala för nöjen: musik, bio, disco, osv., men många
            ungdomar har helt enkelt inte råd. Dessutom är det betecknande
            för dessa kommersiella nöjen att de oftast bygger på passiv konsumtion
            — men ungdomar vill också ha möjlighet att göra något själva!
            I Stockholm finns några ställen för ungdomars eget skapande, framför
            allt av musik. Men antalet repetitionslo- kaler och speltillfällen
            är långt ifrån tillräckligt. Även på skolområdet har kraftiga
            nedskärningar och besparingar gjorts. Skolor förfaller och utslagningen
            ökar till följd av nedskärningar av personal. Utbildningskvaliteten
            hotas på grund av otillräckliga resurser med bl.a. läromedel.
            Gemensam nämnare för ungdomens situation i Stockholm är dock att
            problemen slår olika. Kommer man från ett välsituerat hem med
            någorlunda gott om pengar har man goda förutsättningar att ta
            sig fram, göra karriär, få en bra bosad osv., dvs. utnyttja den
            ”kreativa polen”. Kommer man från ett arbetarhem i en förort är
            situationen en helt annat.
          </p>
          <p xml:id="i-5DgjxiNgJFaQhxrNbBxWHU">
            Arvidsjaur
          </p>
          <p xml:id="i-RyYVWWEbLvwCXptsPSh5CB">
            Exempel från vad storkapitalet vill kalla ”omsorgsområden” har
            vi valt från Arvidsjaur kommun i Norrbotten. Invånarantal: 8 135,
            december 1986. Det är en typisk utflyttningsbygd och dom som flyttar
            är i allmänhet unga människor. Men flyttar till jobben. Det är
            ont om kvinnojobb, framför allt i ytterområdena, men inte heller
            i tätorten räcker jobben, tjejerna tvingas flytta för att få jobb.
            Killarna har lättare att stanna, de kan få jobb i skogen
          </p>
          <p xml:id="i-CmZbiabAQKi86M7C3ddNhm">
            Mot. 1986/87 S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-009.pdf"/>
          <p xml:id="i-8vUcfxLDmqh8QA3rm4CrwE">
            eller på sågverk. Detta leder till en sned könsfördelning bland
            ungdomarna med överskott på killar. Koncentrationen av arbetstillfällena
            till tätorten leder till bostadsbrist där 300 står i kö till hyreslägenhet,
            Även här har kulturen fått kännas vid nedskärningar, liksom på
            många andra ställen. Inom skolan är det kanske allra största problemet
            att flera gymnasieutbildningar saknas, framför allt traditionella
            kvinnolinjer. Vill man t. ex. gå vårdlinjen, tvingas man flytta.
            För ungdomen i Arvidsjaur kan man alltså i stort sammanfatta situationen:
            ”Du ska ha stor, mycket stor, tur om du lyckas få ett arbete i
            Arvidsjaur”. För de flesta står valet mellan att flytta eller
            bli arbetslös. Många väljer att flytta. Från s. k. ”produktionscentra”
            har vi valt Oskarshamn och Västerås, två traditionella industriorter.
            Men även om dessa orter enligt kapitalets modell skulle hamna
            i samma fack, finns det stora skillnader mellan dem. Västerås-
            ungdomens situation påminner en del om stockholmarnas, medan förhållan-
            dena för de unga i Oskarshamn mest liknar Arvidsjaurbornas. I
            Västerås är bostadsbristen det stora problemet, 4300 personer
            söker lägenhet på 1—2 rum och kök, drygt en tredjedel av dem är
            ungdomar. Små lägenheter försvinner i saneringar och ombyggnationer,
            eller görs om till kontor. Kommunen satsar på byggande av småhus
            för barnfamiljer och på skrytbyggen i centrum i stället för lägenheter
            åt ungdomen. Totalt beräknas endast 169 nyproducerade lägenheter
            att bli klara i år. Kommunen är mycket beroende av ASEA, det är
            där jobben finns. Man har bl. a. gått med på att ett enormt glas-
            och betongkomplex — Sveriges största skyskrapa — skall byggas
            mitt i centrum, för att ASEA skall ha tillgång till ett hotell
            i veklig lyxklass för sina utländska affärskompanjoner. På andra
            områden sparar dock kommunen — på ungdomen! Flera fritidsgårdar
            har stängts under senare år och öppettiderna har kraftigt inskränkts,
            t. ex. är det ofta stängt under helgerna. Detta har lett till
            en del ”busliv”, framför allt av ungdomar i yngre tonåren ute
            i förorterna. Nedskärningarna har också drabbat skolan; inga gåvoläromedel
            och kräm till skolmat är verklighet i flera skolor. Oskarshamn
            kan, liksom Västerås, räknas som en traditionell industristad,
            tonvikten har tidigare legat på skeppsvarv och annan tung metallindustri.
            Nu är stadens största arbetsgivare SAAB-Scania, men också kärnkraften,
            OKG, ger många arbetstillfällen. Men arbetslösheten är hög i Oskarshamn,
            och utflyttningen är stor och de som drabbas hårdast är ungdomar
            och kvinnor. Kommunpamparna tycks ha blivit ordentligt skrämda
            av tidigare industri- nedläggelser, för nu vet kryperiet för företagen
            knappt några gränser. När kärnkraftsbygget höll på byggdes en
            helt ny stadsdel, i första hand för att täcka behovet av bostäder
            för anläggnings- och byggnadsarbetarna. I dag står massor av lägenheter
            tomma, och den kommunala bostadsstiftelsen tvingas höja hyrorna
            enormt för att täcka bortfallet. Den socialdemokratiska fullmäktigegruppen
            vill bygga flygplats och subventionera biljettpriserna för företagens
            direktörer och pampar. Man har byggt en 18-håls golfbana som slukar
            enorma summor varje år. I golfklubben måste man ha pengar för
            att kunna vara med — avgift och utrustning är dyr. De som får
            betala för detta fjäskande för företagen är Oskarshamns arbetare
            och ungdomar. Subventionera flygbiljetter för direktörer går bra,
          </p>
          <p xml:id="i-YMxp3h95ZVEz6NhbBowZaR">
            Mot. 1986/87 S0263
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-010.pdf"/>
          <p xml:id="i-MBLSpcUH5i5cTHxxfbDLwY">
            men att ge pensionärer och skolungdom halv biljett på stadens
            bussar anses för dyrt: Golfbana är okej men det finns inga pengar
            i årets budget till ett allaktivitetshus i centrum, trots att
            flera hundra ungdomar aktivt jobbat för detta. Många ungdomar
            har ingenstans att ta vägen på kvällar och helger. Det finns en
            (!) biograf på 28 000 invånare, t. ex. Den enda möjlighet som
            erbjuds för ungdomar som vill skapa musik är att gå på studiecirkel
            med TBV. De får lokaler av kommunen. Men ungdomarna vill skapa
            själva, och studiecirklar kostar pengar. Situationen för ungdomen
            i Oskarshamn har lett till att drogmissbruket ökar och det går,
            enligt färska undersökningar, också allt längre ned i åldrarna.
          </p>
          <p xml:id="i-TzfpH18ASQiErs1nMZx5jJ">
            Sammanfattning
          </p>
          <p xml:id="i-9Cx7dqi8FyeR8VGqn85ncP">
            ”Bor man i landsorten är man arbetslös, bor man i stan är man
            bostadslös och ingenstans finns något meningsfullt att göra på
            fritiden” — så skulle man kunna sammanfatta ungdomens situation
            i dagens Sverige. Oavsett var man bor, är det ändå ungdomen som
            drabbas hårdast av nedskärningspolitiken. Det krävs en kursändring!
            Det krävs en politik för arbete i glesbygd och bostäder i storstad
            och för en satsning på ungdomens egen kultur. Det krävs en konsekvent
            arbetarpolitik med socialistiska förtecken!
          </p>
          <p xml:id="i-5r8kw2VQJUfzBGvmZReNGS">
            ”Du harinte en chans — ta den!”
          </p>
          <p xml:id="i-CYZJMXeHrq7rVSUmoMjN4Y">
            Ungdomarnas situation kännetecknas av otrygghet, dålig ekonomi
            och bristande framtidstro — vad skall man hoppas på? Det är som
            vanligt framför allt arbetarklassens unga som drabbas hårdast
            av kraftig löneeftersläpning för ungdomar, urgröpta studiemedel,
            arbetslöshet och särlösningar. Situatio- nen har också förvärrats
            kraftigt under senare år. Det finns i dag 38000 ungdomar under
            25 år som är öppet arbetslösa. Det finns dessutom 27 000 ungdomar
            i ungdomslag med arbete fyra timmar om dagen. Det finns också
            några tusen ungdomar i beredskapsarbete. Till detta skall läggas
            alla de ungdomar som går i skolan fast de egentligen hellre skulle
            vilja arbeta om arbete fanns. Under 1986 har de öppet arbetslösa
            ungdomarna ökat med 7000. Det innebär att 19 ungdomar blir arbetslösa
            varje dag. För tio år sedan var det otänkbart att förtidspensionera
            ungdomar av arbetsmarknadsskäl. Unga människor som pensioneras
            förlorar greppet om livet. I dag är det vanligt. Över 10000 ungdomar
            under 25 år är i dag pensionärer. Varje år ökar de pensionerade
            ungdomarna med 2000. Och 9970 av förtidspensionärerna blir pensionärer
            för hela livet. Varje dag pensioneras fem ungdomar. Bland socialhjälpstagarna
            har ungdomarna ökat kraftigt. 60 26 av social- hjälpstagarna är
            i dag under 30 år. Det innebär att gruppen mellan 19 och 29 år
            har ökat med 9096 under 1980-talet. Kalla siffror, men hur ser
            verkligheten ut bakom statistiken? Bakom varje siffra finns en
            människa, ett livsöde. Där finns mängder av grusade förhoppningar
            och krossad framtids- tro. Där finns ett otroligt slöseri med
            mänsklig skaparkraft och vilja.
          </p>
          <p xml:id="i-44mN4rEsTkhGekSxeqhAnp">
            Mot. 1986/87 S0263
          </p>
          <p xml:id="i-Wws8WwQg6DBjK21NKa8RNh">
            10
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-011.pdf"/>
          <p xml:id="i-VyMhQmM7ZfXpYcNEPGMHAE">
            Hur länge skall denna människofientliga politik fortsätta? Hur
            länge skall den unga generationen förvägras rätt och värdighet?
            Myndighetsåldern är i Sverige satt till 18 år. Då räknas man i
            de flesta sammanhang som vuxen och ansvarig för sina handlingar.
            Men i verkligheten förvägras man rätten att ta ansvar för sitt
            eget liv. Man har ofta varken ekonomiska eller praktiska möjligheter
            att klara sig själv, att flytta hemifrån och ha en egen ekonomi,
            ett eget liv. Det är i stort sett omöjligt att klara ett eget
            hushåll på en ungdomslagslön eller KAS. Ett fast jobb med en lön
            som går att leva på är för många bara en önskedröm. Speciellt
            allvarlig är situationen i glesbygden och framför allt för de
            unga tjejerna. Många ser sin enda chans att bli accepterade som
            vuxna, som fullvärdiga, i att själva skaffa barn. Även för studerande
            och värnpliktiga är situationen mycket allvarlig. De som har föräldrar
            med någorlunda höga inkomster klarar sig alltid, det är ungdomar
            från arbetarhem och lägre tjänstemannahem som har det svårt. I
            glesbygden är det ofta långt mellan gymnasieskolorna, att flytta
            är ofta enda chansen om man vill ha en utbildning. Men hur skall
            man egentligen klara sig? Studiebidrag och inackorderingstillägg
            räcker inte långt, och ännu knappare blir det när man tvingas
            betala mer och mer av läromedlen själv. Förhållandena för de värnpliktiga
            är minst lika skriande. Med en dagsersättning som knappt ens räcker
            till kaffe och snus, tvingas många låna tusentals kronor under
            lumpartiden — trots att värnplikt är en lagstadgad skyldighet!
            Om man sedan ovanpå det redan nämnda lägger det faktum att även
            om man haft sån tur att man har fått ett jobb med en lön som man
            kan leva på, är det inte säkert att man får tag i någonstans att
            bo. Ja, då är det inte svårt att förstå att många tycker att situationen
            är hopplös, de tappar tron på framtiden. Det är heller inte svårt
            att förstår hur drogmissbruk, kriminalitet och våld kan öka. Men
            det finns också en vilja till förändring, till kamp, hos dagens
            unga. Mitt i tröstlösheten finns en hoppets låga. ”Du har inte
            en chans — ta den” är en av den unga generationens paroller som
            kan illustrera detta. Vi måste ge ungdomen chansen! Den vilja
            till kamp och förändring som finns måste underblåsas. Vpk anser
            att det är varje samhälles plikt att på bästa sätt värna om den
            uppväxande generationen, att ge dem tillräckliga ekonomiska och
            sociala resurser för att de skall orka och vilja förbättra sin
            situation. För att de skall orka och vilja fortsätta den kamp
            som folkflertalet alltid fört; kampen för ett bättre och jämlikare
            samhälle där alla har en roll och en uppgift att fylla.
          </p>
          <p xml:id="i-J4xq13A4DDrpaAQS21g3up">
            Mot. 1986/87 S0263
          </p>
          <p xml:id="i-EyYocDvhyLsuvdFRQZo53z">
            1
          </p>
          <pb facs="riksdagen-motions-pdf/data/198687/mot_198687_so_263/mot_198687_so_263-012.pdf"/>
          <p xml:id="i-LuYQ7NVjmeixx8neHEPhMj">
            Hemställan Mot. 1986/87
          </p>
          <p xml:id="i-2gcU3ibogxayAW7xVYriXa">
            Med hänvisning till vad som anförts i motionen föreslås S0263
            att riksdagen hos regeringen begär ett åtgärdsprogram för en
          </p>
          <p xml:id="i-SrKLeAdZx1HNqn1dKYED9U">
            förändring av ungdomens levnadsförhållanden. Stockholm den 27
            januari 1987 Lars Werner (vpk)
          </p>
          <p xml:id="i-DFL68Ubk3uiUeutVp6zXKy">
            Bertil Måbrink (vpk) Nils Berndtson (vpk) Jörn Svensson (vpk)
            Inga Lantz (vpk) Viola Claesson (vpk) Hans Petersson (vpk)
          </p>
          <p xml:id="i-PmcMxBhYqN6WiLHUQScZsL">
            i Hallstahammar
          </p>
          <p xml:id="i-HAZhF94163HmqzSEa6w1Sk">
            gotab Stockholm 1987 12366
          </p>
          <p xml:id="i-4e9yqaPhGkMewctMZZdq6U">
            12
          </p>
        </div>
      </div>
    </body>
  </text>
</TEI>
