<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--fk--00168">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__168/mot_1931__fk__168-001.pdf"/>
      <fw xml:id="i-6ByEa6Hg6ZCYhRCX1sH1SC">
        Motioner i Första kammaren, Nr 168. 9
      </fw>
      <div xml:id="i-6FaCTmsM7QindBEhx5xrpX" type="motHeader">
        <div xml:id="i-CsrkXrhpf3SWeDezwtQrQW" type="motTitle"/>
        <div xml:id="i-Ubq8wFcKy6egPEonC1yp5V" type="motSubmissionInfo"/>
      </div>
      <div xml:id="i-A74f3qQxpxLVTZ5AkxL5Mc" type="motBody">
        <div xml:id="i-RR9tsXiReTTHWWLEBN8wwb">
          <p xml:id="i-24P21SFNCZyi2TvYvs8h8j">
            Nr 168.
          </p>
          <p xml:id="i-JKjB3s5sgYhQb5FHw76m4c">
            Av herrar Johansson, Johan, och Larsson, Johan August, om anslag
            till inrättande av en mejeriernas prisreg- leringsfond.
          </p>
          <p xml:id="i-P537FPrAxxjmbckA3jE5vp">
            Den svårartade jordbrukskris, som alltjämt är rådande i vårt
            land, drabbade till en början främst de större spannmålsproducenterna.
            Efter de oerhörda pris- fall, som under det sistförflutna året
            ägt rum även på de animaliska produk- terna, har krisens förödande
            verkningar nu i full utsträckning nått praktiskt taget hela jordbrukets
            befolkning. Som exempel på detta prisfall kan anföras, hur noteringen
            på svenskt exportsmör i Malmö, vilken i huvudsak är bestäm- mande
            för priset på hela den svenska mjölk- och smörproduktionen, utgjorde
            i medeltal år 1929 2 kronor 77 öre per kg., år 1930 2 kronor 20
            öre per kg. och de första veckorna innevarande år kronor 2:18,
            2:06 och 2: — per kg. Ett lik- nande kraftigt prisfall har under
            det gångna året ägt rum även beträffande fläsk och ägg. Vad detta
            prisfall särskilt å smör betyder ekonomiskt för jord- bruket skall
            här illustreras med ett enda litet exempel: Efter en god ko torde
            i medeltal kunna säljas omkring 2,500 1. mjölk per år. Varje 25
            öres sänk- ning av smörpriset betyder c:a 1 öres lägre mjölkpris.
            Smörprisets fall från januari 1929, då noteringen var 3 kronor
            7 öre per kg., till nu med över 1 krona per kg. betyder således
            c:a 4 öres lägre mjölkpris för jordbrukarna. På 2,500 1. mjölk
            gör detta 100 kronor per år för varje ko och för en jordbrukare
            med 10 kor 1,000 kronor per år i minskad inkomst. Detta betyder
            en sänk- ning med omkring hälften av de flesta jordbrukares redan
            förut låga inkom- ster, vilket i sin tur måste medföra en fullständig
            katastrof för jordbruket, om ej kraftiga stödåtgärder även på
            detta område vidtagas. Att läget verk- ligen är sådant borde stå
            klart för var och en, som något känner till hur fler- talet jordbrukare
            redan förut hade det ställt. Det borde, anse vi, vara ett verkligt
            riksintresse att genom snabba och ef- fektiva åtgärder, som verkligen
            fylla sitt ändamål, förhindrå att den mycket stora del av vårt
            lands inbyggare, som jordbruksbefolkningen utgör, sjunker ned
            i ett formligt nödtillstånd. Blir jordbrukarnas under många generationer
            samlade motståndskraft en gång bruten, är det sedan för sent att
            komma med åtgärder, i varje fall kommer det att taga en mycket
            lång tid och för staten att bli en oerhört dyrbar affär att åter
            få en livskraftig jordbruksnäring i vårt land. Vid 1930 års riksdag
            beslöts en rad åtgärder avsedda att på ena eller andra sättet
            gagna jordbruket. De betydelsefullaste besluten rörde då spannmålen.
          </p>
          <pb facs="riksdagen-motions-pdf/data/1931/mot_1931__fk__168/mot_1931__fk__168-002.pdf"/>
          <fw xml:id="i-U2L1LY7qzfNhQFxrZaaEgZ">
            10 Motioner i Första kammaren, Nr 168.
          </fw>
          <p xml:id="i-6v4FxWM1ua6h1Szd4x2WrD">
            Beträffande den animaliska produktionen inriktade man sig på
            åtgärder att förbättra kvaliteten och underlätta organiserandet
            av mejerihanteringen och exporthandeln med smör. Förslag, avsedda
            att snabbt skapa ett bättre prisläge för mjölkproduktionen, vunno
            däremot icke riksdagens bifall. Det framhölls i stället och upprepades
            ständigt från vissa håll, att den animaliska produktio- nen var
            synnerligen lönande och att jordbrukarna borde övergå från spann-
            målsodling till ökad animalisk produktion. Det här förut påvisade
            oerhörda prisfallet på de animaliska produkterna, synnerligast
            smöret, under sistför- flutna år har fullständigt ryckt undan
            grunden för ett sådant påstående. Vad som skett understryker faran
            av en ensidig produktionsinriktning.
          </p>
          <p xml:id="i-9Qv9LER8Qkkpg8HmJrxTr4">
            De medel och åtgärder, som kunna underlätta för jordbrukarna
            att genomgå krisen, äro givetvis av flerahanda slag och i mycket
            är det på jordbrukarna själva krisens lösande beror. Under senaste
            tiden har också ett omfattande organisationsarbete särskilt inom
            mejerihanteringen kommit till stånd. An- delsmejerier, mejerifusioner
            och mejeriförbund bildas och utvidgas. Starka krafter äro även
            i rörelse för att åstadkomma en bättre ordning och samarbete inom
            exporthandeln med smör. Ännu synas dock vissa väsentliga svårigheter
            återstå att bemästra. Alla dessa åtgärder kunna dock endast så
            småningom förväntas i nämnvärd mån åstadkomma bättre pris på mjölken
            och dess produkter. Men det är fram- förallt bättre betalning
            för sina varor jordbrukarna nu behöva. Bättre orga- nisationer
            och bättre produkter äro nog välbehövliga, men utan att de åstad-
            komma verklig prisförbättring på varorna, bli statens åtgärder
            på detta område mera till gagn för konsumenterna än för dem som
            de torde avsett att i första hand gagna, nämligen producenterna.
            Det är därför vår bestämda mening att vill man på ett snabbt och
            effektivt sätt stödja jordbruket i den nu rådande krisen, måste
            man inrikta sina åtgär- der på att utan dröjsmål åstadkomma bättre
            priser på produkterna. Bland dessa lär det knappast finnas någon
            produkt av större betydelse för jordbru- ket i sin helhet än mjölken.
            Mjölkproduktionen berör praktiskt taget varje jordbrukare, vare
            sig han hör hemma i norra eller södra Sverige eller har stort
            eller litet jordbruk. Bara en jämförelsevis ringa förändring i
            mjölk- priset har också, som förut påpekats, den allra största
            ekonomiska betydelse för varje jordbrukare. En svårighet att göra
            något på detta område ligger dock däri, att den producerade mjölkkvantitetens
            storlek nödvändiggör till- verkning av betydligt mera smör än
            som konsumeras inom landet. Sålunda försåldes för export år 1929
            c:a 25 milj. kg. och år 1930 över 27 milj. kg. Detta förhållande
            medför också, att smörtullen ej nu kan utnyttjas. Likaså att det
            är priset på det smör som exporteras, som bestämmer priset i stort
            sett för hela vår mjölkproduktion. Vi äro därför under nuvarande
            förhållanden för vårt smörpris inom landet nära beroende av världsmarknadspriset
            på denna vara. Om detta beroende av världsmarknadspriset åtminstone
            till en del kunde elimineras, skulle det säkerligen vara till
            betydande gagn för de svenska
          </p>
          <pb facs="riksdagen-motions-pdf/data/1931/mot_1931__fk__168/mot_1931__fk__168-003.pdf"/>
          <fw xml:id="i-Ru7dwSxS9bXnDCRFkH8yFg">
            Motioner i Första kammaren, Nr 168. 11
          </fw>
          <p xml:id="i-Pvjzf1MjyaECe5TeCUZHSf">
            mjölk- och smörproducenterna. Kunde man därjämte skapa ekonomiska
            förut- sättningar för upprätthållandet inom landet av ett skäligt
            lägsta pris å smör, vore hjälpen till jordbruket så mycket värdefullare.
            Vi ha för att nå dessa önskemål tänkt oss inrättandet av en mejeriernas
            pris- regleringsfond. Denna fonds uppgift skulle vara att när
            priset för det smör, som säljes till utlandet, understege en viss
            gräns, skulle ur fonden ett tillägg betalas, motsvarande skillnaden
            mellan det erhållna priset och den fastställda minimigränsen.
            Då priset däremot överstege en viss gräns, skulle en del därav
            tillföras fonden. Genom denna anordning skulle för det första
            vinnas ett jämnare pris på hemmamarknaden och de ständiga fluktuationerna
            undvikas, varjämte om fonden tillfördes nödigt kapital och minimigränsen
            sattes vid lämplig höjd, ett förbättrat prisläge för hela vår
            smör- och mjölkproduktion uppnås. Inrättandet av en sådan fond
            torde dock knappast vara möjligt, därest man redan från början
            vill vinna även ett förbättrat prisläge, utan att staten lämnar
            betydande bidrag. Detta bidrag torde böra betraktas som ett tillfälligt
            organi- sationsbidrag av reservationsanslags natur och utgå från
            1 juli 1931 under en tid av två år eller till dess mejerihanteringens
            nu pågående organiserande genomförts och vunnit tillräcklig stadga,
            då bidrag för detta ändamål ej längre torde vara erforderligt.
            Hur stort detta statsbidrag skulle behöva bli, torde vara ganska
            svårt att beräkna, då det blir beroende av flera okända faktorer,
            bl. a. det pris som erhålles för smöret och den försålda kvantiteten.
            Avgö- rande betydelse har givetvis också den minimigräns man avser
            att upprätt- hålla. Skall emellertid förslaget redan från början
            kunna fylla det så ytterst välbehövliga ändamålet att lämna jordbruket
            ett kraftigt stöd i den rådande krisen, bör minimigränsen för
            första året ej sättas lägre än 2 kronor 40 öre per kg. smör, varvid
            det torde böra ankomma på Kungl. Maj:t att med hänsyn till det
            rådande läget på smörmarknaden och för prisregleringen tillgängliga
            medel för det nästföljande året fastställa denna gräns. Beträffande
            mejeriernas bidrag till denna prisregleringsfond torde detta ej
            böra utgå omedelbart sedan priset överstigit minimigränsen utan
            en marginal lämnas, där varken tilläggspris eller avdrag göres.
            Denna marginal torde ej böra göras mindre än 20 öre per kg. och
            skulle sålunda avdrag å det erhållna smörpriset ske först då priset
            överstiger 2 kronor 60 öre per kg. Avdragets storlek torde lämpligen
            böra bestämmas till hälften av det belopp, varmed pri- set per
            kg. exporterat smör överstiger 2 kronor 60 öre. Som ett av skälen
            härför vilja vi framhålla, att även ett smörpris av kronor 2:60
            per kg. ej ger högre mjölkpris än c:a 10,5 öre per liter. För
            att få en enhetlig grundval för fastställandet av det smörpris,
            varå till- lägg eller avdrag skall utgå, synes lämpligast att
            med erhållet smörpris skall avses den vid varje tillfälle gällande
            noteringen på svenskt exportsmör i Malmö. Anslutningen till denna
            prisregleringsfond borde givetvis helst omfatta landets samtliga
            mejerier, då det måste vara av ett mycket stort intresse för alla
            jord-
          </p>
          <pb facs="riksdagen-motions-pdf/data/1931/mot_1931__fk__168/mot_1931__fk__168-004.pdf"/>
          <fw xml:id="i-JSiq27DYdZTy6UTzNEKd9P">
            12 Motioner i Första kammaren, Nr 168.
          </fw>
          <p xml:id="i-BuswxGEBxMuci9RzD4BjwW">
            brukare att smör- och mjölkpriser hållas på en någorlunda jämn
            och skälig nivå. Man torde även kunna förutsätta att så kommer
            att ske, när det nu pågående livliga organisationsarbetet inom
            mejerihanteringen hunnit genom- föras. När det lyckats att få
            alla eller åtminstone det stora flertalet mejerier anslutna till
            den mejeriernas riksorganisation, som är under bildande, bör denna
            organisation vara lämpligt organ för prisregleringsfondens handhavande.
            Men till dess så kan ske, torde bidrag ur fonden böra efter ansökan
            utbetalas endast till sådana mejeriförbund och exportorganisationer,
            som förbinda sig att upp- fylla de närmare bestämmelser rörande
            fonden och bidrag ur densamma, som av Kungl. Maj:t komma att utfärdas.
            Bland dessa bestämmelser torde böra ingå föreskrift därom att
            vederbörande mejeri eller exportorganisation skall vara anslutet
            eller ansluta sig till den här omnämnda mejeriernas riksorganisation
            så snart sådan definitivt bildats.
          </p>
          <p xml:id="i-9d5k8ajxmffHFW5sY13iQQ">
            För det fall att smörpriset en längre tid skulle komma att avsevärt
            överstiga den beräknade övre gränsen och fonden nått visst belopp,
            t. ex. 6 milj. kronor utöver tillskjutna statsmedel, synes det
            böra ankomma på de till fonden an- slutna mejeri- och exportorganisationerna
            att besluta om avsättning till fonden fortfarande skall äga rum.
            Under här ovan angivna förutsättningar och med beräkning av samma
            smör- export som under år 1930 samt under antagande att smörpriset
            någon del av året håller sig vid sådant läge, att tillskott ur
            fonden ej skulle behöva äga rum, torde bidraget av statsmedel
            till prisregleringsfonden under första året kunna beräknas till
            omkring 8 milj. kronor.
          </p>
          <p xml:id="i-AwMNFTZTpaj853DDbMNpRg">
            Detta är ju ett ganska betydande belopp synnerligast i en tid
            av sjunkande statsinkomster, men då man vet jordbrukets svåra
            nödläge och betänker vilken oerhörd betydelse varje förbättring
            av det nu ruinerande låga mjölk- och smör- priset har för alla
            Sveriges jordbrukare, då måste det sägas vara synnerligen väl
            använda penningar.
          </p>
          <p xml:id="i-QmrMiszqNPVtLzxBt6Yd8M">
            Det synes oss icke heller uteslutet att i det budgetförslag på
            850 milj. kronor, som nu förelagts riksdagen, skulle kunna göras
            besparingar på mindre ange- lägna utgiftsposter, som kunna täcka
            det av oss begärda anslaget. Genom denna av oss föreslagna anordning
            skulle givetvis prisbildningen inom landet på mjölk och smör åtminstone
            tidvis komma att ligga högre än som betingas av rådande läge på
            världsmarknaden. Men detta är ju en princip, som statsmakterna
            långt tidigare gått in för i och genom vårt tullsystem. Nästan
            alla de industrivaror jordbrukarna behöva köpa äro belagda med
            tull och ligga sålunda i allmänhet över världsmarknadspriset.
            Jordbrukets belastning i detta fall till industriens förmån är
            ju som bekant beräknad till mycket stora belopp. Det synes oss
            då endast vara en gärd av rättvisa, i främsta rummet gentemot
            de mångtusende små jordbrukare i vårt land, vars huvudsakliga,
            kanske enda inkomst består i försäljning av mjölk och smör, att
            icke dessa lämnas helt utan skydd och stöd för sin näring från
            statens sida. Bland alla de skäl, som ytterligare skulle kunna
            anföras som motivering för
          </p>
          <pb facs="riksdagen-motions-pdf/data/1931/mot_1931__fk__168/mot_1931__fk__168-005.pdf"/>
          <fw xml:id="i-6xN79kfzM8bn5CeAaWtz7L">
            Motioner i Första kammaren, Nr 168. 13
          </fw>
          <p xml:id="i-6aaY4DusiJX8oKY1oNSj7G">
            vårt förslag, vilja vi anföra ännu ett, som vi anse mycket betydelsefullt.
            Jord- brukaren får betala garantiskatt till såväl kommunen som
            till landstinget och vägsdistriktet, och denna avkräves honom
            till sista öret, oberoende av om han har någon inkomst eller gör
            ren förlust på sitt jordbruk. Detta förhållande anse vi fullt
            motivera att av staten kräva medverkan till att jordbrukarna skola
            kunna skaffa sig åtminstone någon inkomst på sin näring i de nu
            iråkade svårighe- terna. Till komplettering av här föreslagna
            åtgärder och till förhindrande av att våra grannländer skulle
            kunna draga nytta av de vidtagna anordningarna torde vara nödvändigt
            att tullen å smör höjes, varför vi i särskild motion yrka härpå.
            Med stöd av det anförda hemställa vi,
          </p>
          <p xml:id="i-3fpcxLx7Lv6gaQ3ciVkcSA">
            att riksdagen måtte besluta att till inrättandet av en mejeriernas
            prisregleringsfond för budgetåret 1931—1932 anvisa ett extra reser-
            vationsanslag av 8 milj. kronor att användas och fördelas på sätt
            Kungl Maj:t äger närmare bestämma.
          </p>
          <p xml:id="i-SdezeDs8GmwemhfeNGhGFB" type="date">
            Stockholm den 22 januari 1931.
          </p>
          <div xml:id="i-GBGiVnQjvCcmh51XyrVxJ2" type="signatureBlock">
            <p who="unknown" type="signature">
              Joh Johansson
            </p>
            <p who="unknown" type="signature">
              J. ÅA. Larsson
            </p>
            <p who="i-SHyoXz8eVs5NhxbFZxmFre" type="signature">
              Friggeråker
            </p>
          </div>
          <pb facs="riksdagen-motions-pdf/data/1931/mot_1931__fk__168/mot_1931__fk__168-006.pdf"/>
        </div>
      </div>
    </body>
  </text>
</TEI>
