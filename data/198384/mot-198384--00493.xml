<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00493">
  <teiHeader>
    <fileDesc>
      <titleStmt>
        <title>Akupunkturbehandling</title>
        <author>Gullan Lindblad och Siri Häggmark </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Akupunkturbehandling</title>
          <idno type="rdwebb">G702493</idno>
          <rs type="number">493</rs>
          <ref type="dokument_url_text">http://data.riksdagen.se/dokument/G702493/text</ref>
          <ref type="dokument_url_html">http://data.riksdagen.se/dokument/G702493</ref>
          <ref type="dokumentstatus_url_xml">http://data.riksdagen.se/dokumentstatus/G702493</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6yqy4MT1VQVAce5QKVqtmE</idno>
            <name>SIRI HÄGGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6gdUha7UqC1iw3sTZkrEre" type="signed"/>
        <correspContext corresp="i-6gdUha7UqC1iw3sTZkrEre">
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-6yqy4MT1VQVAce5QKVqtmE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__493/mot_198384__493-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:493
          </p>
          <p>
            Gullan Lindblad och Siri Häggmark Akupunkturbehandling
          </p>
          <p>
            Den klassiska akupunkturen utvecklades i Kina för flera tusen
            år sedan. Den har visat sig vara mycket framgångsrik vid behandlingen
            av flera sjukdomar liksom vid smärtlindring och bedövning. Detta
            har givit ökat intresse i västerlandet för forskning i akupunktur
            och då speciellt smärtlindring. Från 1975 har flera forskningsresultat
            kommit fram som bevisar att smärtlindring genom akupunktur är
            vetenskap i västerländsk bemärkelse. Genom att man sticker på
            vissa punkter på huden kan signaler gå upp till hjärnan via ryggmärgen
            och utlösa speciella signalsubstanser som sedan påverkar nervändarna
            så att önskad smärtlindring eller bedövande effekt erhålls.
          </p>
          <p>
            Vad har hänt i akupunkturfrågan?
          </p>
          <p>
            I betänkande 1977/78:6 underströk socialutskottet ”angelägenheten
            av att studier med anknytning till akupunkturmetoden görs och
            att utvecklingen i andra länder följs”. En expertgrupp tillsatt
            av socialstyrelsen avgav en rapport i ämnet till styrelsen i november
            1982. I rapporten tillstyrktes användande av akupunktur i smärtlindrande
            syfte. Vid remissbehandling var samtliga remissinstanser eniga
            med expertgruppen i fråga om akupunktur i smärtlindrande syfte
            inom den svenska sjukvården. Inom socialstyrelsen pågår nu arbete
            med att utarbeta föreskrifter och allmänna råd rörande akupunktur
            till hälso- och sjukvårdens personal.
          </p>
          <p>
            Akupunktur som komplement och alternativ
          </p>
          <p>
            I många fall, t. ex. vid förslitningsskador, klarar inte den
            traditionella sjukvården av en acceptabel smärtlindring utan ibland
            svåra biverkningar för patienten. Och till skillnad från smärtlindrande
            mediciner botar akupunktur samtidigt många sjukdomstillstånd.
            Från industrin har kommit alarmerande rapporter om ökande arbetsskador
            orsakade av ensidigt och finmotoriskt arbete. I många av dessa
            fall, där nu den traditionella hälso- och sjukvården ej har metoder
            att tidigt hjälpa, aktivera och rehabilitera människor, skulle
            akupunkturen t.ex. kunna komma in som ett komplement och alternativ.
            För den enskilde skulle mycket lidande besparas. Samhället skulle
            kunna göra en stor ekonomisk vinst genom minskade sjukskrivningar
            och ökade
          </p>
          <pb facs="riksdagen-motions-pdf/data/198384/mot_198384__493/mot_198384__493-002.pdf"/>
          <p>
            Mot. 1983/84:493 g
          </p>
          <p>
            möjligheter till rehabilitering. Den största vinsten för både
            individ och samhälle görs, om akupunkturen får bli ett alternativ
            för patienten, vilket nu också är fallet i flera europeiska länder
            liksom i Kina och Japan. Den enskilde skulle då ej vara beroende
            av en god ekonomi för att få akupunkturbehandling utomlands.
          </p>
          <p>
            Leg. sjuksköterskor som akupunktörer
          </p>
          <p>
            Leg. sjuksköterskor har vana att göra bedömningar av patienter
            och behörighet att ge bl. a. injektioner. Särskilt distriktssköterskor
            är hänvisade till sin egen bedömningsförmåga och får självständigt
            behandla många sjukdomstillstånd och skador. Leg. sjuksköterskor
            är också en yrkesgrupp som arbetar med omvårdnad och i flera fall
            deltar i omvårdnadsforskning. Leg. sjuksköterskor med längre utbildning
            i akupunktur skulle kunna ge alternativ och möjlighet till akupunktur
            för patienter oavsett bostadsort. Socialstyrelsens utredning Akupunktur
            vid smärta och sjukdom säger också att kunniga akupunktörers yrkeserfarenheter
            bör tillvaratas.
          </p>
          <p>
            Decentraliserade smärtlindringsenheter
          </p>
          <p>
            Den nya hälso- och sjukvårdslagen har som mål en god hälsa och
            en omvårdnad där patienten själv skall få vara med och bestämma
            utformningen av vården samt att villkoren för vården skall vara
            lika för alla människor. De få smärtlindringskliniker som finns
            är oftast anslutna till sjukhus i större städer. Detta ger långa
            res- och väntetider för många patienter. Glesbygdens befolkning
            är här i ett mycket sämre läge än tätortens, vilket går emot den
            nya sjukvårdslagens intentioner. I stället för att enbart ges
            vid centraliserade kliniker borde därför smärtlindringsakupunkturen
            decentraliseras närmare patienterna till så små enheter som möjligt.
            En sådan klinik skulle kunna skötas av en sjuksköterska med gedigen
            utbildning i hälso- och sjukvård samt en längre utbildning i akupunktur.
            Verksamheten bör kunna bedrivas såväl i landstingets som i enskild
            regi.
          </p>
          <p>
            Hemställan
          </p>
          <p>
            Med stöd av ovanstående hemställs 1. att riksdagen som sin mening
            ger regeringen till känna att leg. sjuksköterskor med längre utbildning
            i akupunktur självständigt skall kunna arbeta som akupunktörer,
          </p>
          <pb facs="riksdagen-motions-pdf/data/198384/mot_198384__493/mot_198384__493-003.pdf"/>
          <p>
            Mot. 1983/84:493 8
          </p>
          <p>
            2.att riksdagen som sin mening ger regeringen till känna att
            smärtlindringsakupunktur bör kunna bedrivas i små decentralise-
            rade enheter som förestås av en leg. sjuksköterska, i landstingets
            eller i enskild regi.
          </p>
          <p>
            Stockholm den 16 januari 1984
          </p>
          <p>
            GULLAN LINDBLAD (m) SIRI HÄGGMARK (m)
          </p>
        </div>
      </div>
    </body>
  </text>
</TEI>
