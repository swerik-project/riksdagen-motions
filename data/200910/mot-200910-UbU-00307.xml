<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00307">
  <teiHeader>
    <fileDesc>
      <titleStmt>
        <title>Skolverkets uppdrag att följa utvecklingen av IT i skolan</title>
        <author corresp="i-Nfefw2AzQQfkcFrzhoV9Cj">av Eliza Roszkowska Öberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolverkets uppdrag att följa utvecklingen av IT i skolan</title>
          <idno type="rdwebb">GX02Ub307</idno>
          <rs type="number">Ub307</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub307/text</ref>
          <ref type="dokument_url_html">http://data.riksdagen.se/dokument/GX02Ub307</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub307</ref>
          <ref type="doc">http://data.riksdagen.se/fil/D66B0330-7ADA-4B62-AF5F-EF3703D04C81</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8zk1cyxSgemtZNV9f8Eaaz" type="signed"/>
        <correspContext corresp="i-8zk1cyxSgemtZNV9f8Eaaz">
          <note type="signatory" corresp="i-Nfefw2AzQQfkcFrzhoV9Cj"/>
        </correspContext>
        <correspAction xml:id="i-R7KiYHkQaW3HuasQQdS64x" type="numbering">
          <date when="2009-10-06"/>
        </correspAction>
        <correspAction xml:id="i-KL8tT6aMZud3Vend8cBWJd" type="submission">
          <date when="2009-10-02"/>
        </correspAction>
        <correspAction xml:id="i-FLDPmx9Be5g967BSwvSoai" type="transfer">
          <date when="2009-10-02"/>
        </correspAction>
        <correspAction xml:id="i-5Ja1qUji36AzbRnLrLajkY" type="assigned"/>
        <correspContext corresp="i-5Ja1qUji36AzbRnLrLajkY">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S4XwAW2nf1ePVka6vrB3jB" type="motBody">
        <div xml:id="i-L3tHm1H6smJfYKsTASVsvW" type="motProposal" subtype="förslag">
          <head xml:id="i-6LgE9u7BafTvK97obtNUhZ">
            Förslag till riksdagsbeslut
          </head>
          <p xml:id="i-dPqmWUKCVGrfHVa6U7mfG">
            Riksdagen tillkännager för regeringen som sin mening vad som
            anförs i motionen om att förlänga Skolverkets uppdrag att följa
            utvecklingen av IT i skolan.
          </p>
        </div>
        <div xml:id="i-Mvd9dQ1Rq7tb8cZydxVjJx" type="motContent">
          <head xml:id="i-RBoLqXkBt8uwRKb11XkZaZ" type="h1">
            Motivering
          </head>
          <p xml:id="i-Ga3gDvhJtk16rVDt6Cw5k">
            Informationsteknikens möjligheter i lärandet bör utnyttjas mer
            effektivt. IT-användningen i klassrummet behöver bli avsevärt
            bättre för att underlätta elevernas olika sätt att lära sig. Det
            handlar bland annat om att identifiera hur ämnesundervisningen
            kan bli bättre med hjälp av IT. Därutöver behöver digital kompetens
            lyftas fram i de nya läroplanerna. Lärarna måste erhålla en regelbunden
            kompetensutveckling på IT-området. Dessa tankar framkommer i en
            färsk rapport från Skolverket (september 2009).
          </p>
          <p xml:id="i-UuhbWmtNgSMYNyNwRtn2HL">
            Bakgrunden till rapporten utgörs av att Skolverket hösten 2008
            fick ett uppdrag från regeringen att bedöma utvecklingsbehovet
            i skolan när det gäller IT-användningen. Skolverket skulle också
            ge förslag på nya insatser för att förstärka IT i lärandet.
          </p>
          <p xml:id="i-75kZ7wBR7x5iMw19AgFVX8">
            Den aktuella rapporten belyser främst fyra sakområden:
          </p>
          <list xml:id="i-M8RSYspPZojvEdEk6en3pG" style="ul">
            <item xml:id="i-B35tgye4G33NqMSvdVem6j">
              Digital kompetens i nya styrdokument.
            </item>
            <item xml:id="i-NSveTCgLewYMyCAgoTZT4E">
              Lärande och kompetensutveckling.
            </item>
            <item xml:id="i-AoPqwW6Zwak88w2ZrJ5hwj">
              Attityder och bristfällig teknik.
            </item>
            <item xml:id="i-H46GuawZK7CcWZ6UN8VwYm">
              Behovet av att se över tekniska lösningar.
            </item>
          </list>
          <p xml:id="i-7AjWLagnbQAVp4brwWqBGR">
            När den nu gällande läroplanen infördes år 1994 var det i princip
            ingen som kunde förutse utvecklingen inom IT-området. Därmed var
            det svårt att formulera tydliga kompetens- och färdighetskrav
            för de behov som vi nu ser i såväl skolan som samhället i stort.
            I det pågående arbetet med att ta fram nya läroplaner och kursplaner
            erfordras emellertid en kraftsamling för att se till att IT integreras
            på ett naturligt sätt i skolan. Det räcker inte att, som Skolverket
            hävdar, föra ett resonemang om kompetenskrav på IT-området. Den
            digitala kompetensen behöver framgå explicit och operativt.
          </p>
          <p xml:id="i-WSnWcvAmAdPAW4XQHBeEUi">
            IT-användningen i klassrummet är relativt låg trots att vi vet
            att arbetslivet numera ställer stora krav på elevernas data- och
            IT-kunskaper. Enligt Skolverket är ökningen av IT i skolan i sig
            inget mål utan det viktiga är att föra en kontinuerlig diskussion
            om IT:s pedagogiska möjligheter och begränsningar. Denna bedömning
            är dessvärre alltför vag och riskerar att urvattnas. Tekniken
            kan spela en avgörande roll för att väcka studietrötta elevers
            intresse samt stimulera olika sätt att lära sig. Vidare finns
            det en markant pedagogisk poäng med att läraren visar hur IT kan
            användas inom olika områden och i olika miljöer. Detta erfordrar
            att lärarnas kompetens och förtrogenhet med IT förstärks och löpande
            uppdateras. Ett effektivt sätt vore att integrera dessa aspekter
            i den nya lärarutbildningen. Det måste finnas en långsiktig plan
            för hur IT ska integreras i lärarnas pedagogiska vardag.
          </p>
          <p xml:id="i-6nXBKtkBnQfJsb5xg91wpQ">
            För att ytterligare möjliggöra nämnda pedagogiska innovationer
            behövs en uppgraderad datapark i landets skolor. Dagens brister,
            som exempelvis framgår av Skolverkets rapport, begränsar inte
            bara lärarnas användning, utan påverkar även deras attityder till
            IT. Om lärarna hänvisas till gemensamma datorer, vid gemensamma
            arbetsstationer, och om utrustningen i klassrummet är klart undermålig,
            får detta allvarliga konsekvenser för lärarnas attityder till
            att använda och se de pedagogiska vinsterna med IT i skolan.
          </p>
          <p xml:id="i-Q5H8bmhQPakzEDGbCToHr">
            Ansvaret faller ytterst på skolans huvudmän, dvs. kommuner och
            ägare till fristående skolor, men det behövs gemensamma insatser
            för att skolan ska få tillgång till fler och bättre digitala lär-resurser.
            IT kan exempelvis förbättra informationsutbytet mellan lärare
            och mellan skolor samt mellan skola och hem. En sådan utveckling
            förutsätter emellertid att olika system kan samordnas och utbyta
            information. Dagens skola saknar vanligtvis dessa system och på
            dessa områden finns det anledning att förtydliga det nationella
            regelverket. Ansvaret faller även, som nämnts, tungt på skolans
            huvudmän. Nu behövs standarder för att öka tillgängligheten och
            informationsutbytet i skolan.
          </p>
          <p xml:id="i-W42eYWqPp1bDhaaSBudCaw">
            Skolverket bör således få ett förlängt och utvecklat uppdrag
            från regeringen att följa och leda utvecklingen på området IT
            i skolan samt att utvärdera de erfarenheter som finns från svenska
            och utländska skolor som använder IT i lärandet. Uppdragets resultat
            i form av till exempel rapporter kan utgöra ett viktigt beslutsunderlag
            för skolans huvudmän. I grunden handlar uppdraget om att förse
            alla elever med lika möjligheter att i skolan erhålla kunskaper
            och färdigheter som gör att de kan förverkliga sina livsdrömmar.
          </p>
        </div>
        <div xml:id="i-Bc8e1vsVgSAHBu6QGfu6P3" type="signatureBlock">
          <list xml:id="i-AtcLTMqDk8rmiqh2vS9jeX">
            <item xml:id="i-6j7i65KuXQsfKWzphDfDNP" who="i-Nfefw2AzQQfkcFrzhoV9Cj" type="signature">
              Eliza Roszkowska Öberg (m)
            </item>
          </list>
        </div>
      </div>
    </body>
  </text>
</TEI>
