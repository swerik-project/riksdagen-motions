<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00894">
  <teiHeader>
    <fileDesc>
      <titleStmt>
        <title>En samordnad statskommunal enhetsskatt</title>
        <author>Esse Petersson och Bertil Hansson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En samordnad statskommunal enhetsskatt</title>
          <idno type="rdwebb">G502894</idno>
          <rs type="number">894</rs>
          <ref type="dokument_url_text">http://data.riksdagen.se/dokument/G502894/text</ref>
          <ref type="dokument_url_html">http://data.riksdagen.se/dokument/G502894</ref>
          <ref type="dokumentstatus_url_xml">http://data.riksdagen.se/dokumentstatus/G502894</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NnpKv1jQ35nEzhxytcGTFh</idno>
            <name>ESSE PETERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6urxgdf58MtCjRKnNx4LtW</idno>
            <name>J. BERTIL HANSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ssc9dWPVtQxGeYYnssx8eD" type="signed"/>
        <correspContext corresp="i-Ssc9dWPVtQxGeYYnssx8eD">
          <note type="signatory" corresp="i-NnpKv1jQ35nEzhxytcGTFh"/>
          <note type="signatory" corresp="i-6urxgdf58MtCjRKnNx4LtW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__894/mot_198182__894-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:894
          </p>
          <p>
            Esse Petersson och Bertil Hansson En samordnad statskommunal
            enhetsskatt
          </p>
          <p>
            Kommunal självstyrelse är i hög grad en fråga om demokrati och
            ekonomi i kombination med varandra. Självstyrelseprincipen har
            avsevärt urholkats genom att den kommunala verksamheten till mycket
            stora delar styrs av statliga beslut och direktiv. Här måste den
            grundläggande principen vara att beslutanderätt också innebär
            betalningsansvar. Detta är en naturlig konsek- vens av självstyrelseprincipen
            i de tre nivåerna — kommun, landsting och riksdag — i vårt lands
            demokratiska beslutsprocess. Att de borgerliga regeringarna sedan
            1976, i motsats till den tidigare socialdemokratiska regeringen,
            visar förståelse för dessa synpunkter är en utveckling i rätt
            riktning. Statsmakterna måste fortsätta att dels ompröva tidigare
            fattade beslut och kostnadsdrivande normer för den kommunala sektorn,
            dels vidta åtgärder för att begränsa den kommunala sektorns finansiella
            utrymme. Regeringens insikt i detta problemkomplex är växande,
            vilket hälsas med tillfredsställelse. Nog är det tidigare systemet
            ganska ohållbart i längden: att riksdagen även försöker att svara
            för reformarbetet lokalt och regionalt, samtidigt som kommuner
            och landsting själva får klara finansieringen. Ibland har detta
            skett med ett alltför kortsiktigt lockande ”stimulansbidrag” under
            en begränsad introduktionsperiod. De statliga och kommunala skatternas
            och avgifternas andel av bruttona- tionalprodukten (BNP) har ökat
            dramatiskt under de senaste två decen- nierna liksom också kan
            redovisas för de samlade offentliga utgifternas andel av bruttonationalprodukten
            (BNP). Detta framgår av nedanstående tabell med skatter och avgifter
            i procent av BNP till vänster och de samlade offentliga utgifterna
            i procent av BNP till höger:
          </p>
          <p>
            År ” Rn 1960 30 33 1965 36 39 1970 41 44 1975 44 52 1976 49 56
            1977 51 62 1978 51 61 1979 50 63 1980 50 64 1981 51 65 1982 48
            — (beräknas)?
          </p>
          <p>
            1 Riksdagen 1981/82. 3 saml. Nr 894-900
          </p>
          <p>
            Mot. 1981/82 894-900
          </p>
          <pb facs="riksdagen-motions-pdf/data/198182/mot_198182__894/mot_198182__894-002.pdf"/>
          <p>
            Mot. 1981/82:894 2
          </p>
          <p>
            Denna utveckling förklaras främst av den kommunala utgiftsexpansionen
            som till stor del är ett resultat av den kraftiga utbyggnaden
            av samhällets service. Den samlade kommunala sektorns andel av
            BNP har stigit från 11 96 1960 till närmare 25 96 1980. Inom ramen
            för den offentliga sektorn har den kommunala konsumtionens andel
            ökat från 50 20 1960 till omkring 70 Zo 1980. Omräknat i antal
            anställda inom den kommunala sektorn så är ökningen betydande
            från ca 300 000 i början av 1960-talet till omkring 1 miljon 1980/81.
            Olika länders skattesystem har ofta sin egen speciella särprägel,
            varför alla internationella jämförelser endast har ett begränsat
            värde. I de nordiska länderna finns det däremot betydande likheter
            både vad gäller den allmänna samhällsstrukturen och de uppgifter
            som åvilar lokala och regionala organ. Ansvaret för två tunga
            sektorer som skola och sjukvård ligger i de nordiska länderna
            på kommunal nivå (kommun och landsting) även om vissa statsbidrag
            utgår. I andra delar av världen är inte denna uppdelning av ansvarsområdena
            lika självklar. De nordiska länderna tillämpar samtliga var för
            sig någon form av kommunal inkomstbeskattning. Norge har ett högsta
            skattetak på 15 96 för primärkommun och 8 90 för fylkeskommun,
            vilket sammanlagt innebär 23 70. Samtliga kommuner har nått taket,
            varför alla norrmän numera har lika hög kommunalskatt. Island
            har en primärkommunal inkomstbeskatt- ning som är maximerad till
            12 96 för fysisk person 1981 och genomsnittet är 11,88 20. Danmark
            har infört vissa utgiftsrestriktioner för kommunerna. De anglosaxiska
            länderna har knappast någon kommunal inkomstskatt. I dessa länder
            beskattas däremot boendet — såväl hyreslägenhet som ägd bostad.
            Någon övre gräns för denna bostadsskatt har i allmänhet inte tillämpats.
            Californien och några andra stater i USA har dock nyligen infört
            en sådan övre gräns. Tyskland och Frankrike har inga lokala inkomstskatter
            för fysiska personer. I Tyskland beskattas dock företagen lokalt.
            Den fria kommunala beskattningsrätten är ingen garant för självstyrelse-
            principen. Därför får denna beskattningsrätt inte bli ett självändamål
            som det ibland hävdats i debatten utan måste sättas in som en
            del i den totala skatteproblematiken. Vi har en formell kommunal
            beskattningsrätt, men reellt är handlingsmöjligheterna mycket
            begränsade. Kostnadsutvecklingen för kommuner och landsting har
            varit så expansiv att årliga skattehöjningar på ca 50 öre för
            vardera kommun och landsting inte är något onormalt. Den sammanlagda
            genomsnittliga skattesatsen för hela den kommunala sektorn var
            1960 14,63 kr. per skattekrona och har nu mer än fördubblats till
            årets siffra 29,74 kr. 1982. Medelutdebiteringens utveckling har
            varit under samma tidsperiod enbart för kommunerna 10,85 kr. 1960
            till 15,76 kr. 1982 och för landstingen 4,38 kr. 1960 till 12,89
            kr. 1982. Under senare år har en viss begränsning av den sammanlagda
            kommunala skatteutdebiteringen varit nödvändig, men något mera
            påtagligt resultat kan först noteras 1979 och sedan de följande
            åren 1980, 1981 och 1982. Den
          </p>
          <pb facs="riksdagen-motions-pdf/data/198182/mot_198182__894/mot_198182__894-003.pdf"/>
          <p>
            RA SEA
          </p>
          <p>
            Mot. 1981/82:894 3
          </p>
          <p>
            kommunala skatteexpansionen är på sikt helt orimlig, samtidigt
            som utrymme saknas för nya reformer eller åtaganden, om inte betydande
            delar av den nuvarande verksamheten kan skalas bort. Samtidigt
            har både medborgarna och staten, i skön förening, ställt ökade
            krav på service från kommuner och landsting, men här tycks en
            nödvändig förändring äntligen vara på gång. Medelutdebiteringen
            under åren 1975-1982 till kommun och landsting framgår av nedanstående
            tabell.
          </p>
          <p>
            Kronor per skattekrona
          </p>
          <p>
            År Kommun Landsting Totalt! 1975 14,35 10,21 25,23 1976 14,65
            + 0,30 10,78 + 0,57 26,15 + 0,92 1977 14,32 + 0,27 11,26 + 0,48
            26,85 + 0,70 1978 15,36 + 0,54 12,46 + 1,20 28,71 + 1,86 1979
            15,46 + 0,10 12,61 +0,15 29,02 + 0,31 1980 15,82 + 0,06 12,61
            +0,0 29,09 + 0,07 1981 15,63 + 0,11 12,84 + 0,23 29,55 + 0,46
            1982 15,76 + 0,13 12,89 + 0,05 29,74 +0,19
          </p>
          <p>
            1 Inkl. skatt till församlingar.
          </p>
          <p>
            För att komma till rätta med kommunalskattehöjningar har frivilliga
            skattetak etablerats, tyvärr med föga resultat, eftersom nödvändig
            kostnads- täckning måste ske. En variant har varit undertecknade
            överenskommelser mellan regeringen å ena sidan samt Kommunförbundet
            och Landstingsför- bundet å den andra sidan. Denna form av överenskommelse
            under de senaste åren har som framgår av tabellen haft en dämpande
            effekt på själva skattehöjningen. Men samtidigt har det visat
            sig att man på den kommunala sektorn inte har lyckats med den
            serviceutbyggnad som ingått i överenskom- melsen med regeringen,
            trots att detta varit en förutsättning för att staten skulle satsa
            de extra ekonomiska resurserna. Senaste varianten från statsmakternas
            sida är en kraftig begränsning av den totala kommunala volymtillväxten.
            Andra förslag som diskuterats med kombinerade begräns- nings-
            och utjämningseffekter inbyggda i skattesystemet är obligatoriskt
            skattetak och regional skatteutjämning. Grundläggande måste vara
            att skatteuttaget ställs i relation till den servicenivå som erbjuds
            medborgarna i resp. område. Ett obligatoriskt skattetak kan snarare
            stimulera även lågskattekommuner liksom landsting att höja sin
            utdebitering till gränsen för det generella skattetaket utan att
            därför en nödvändig utjämning automatiskt kan ske mellan olika
            kommuner och landsting med skiftande skattekrafts- förmåga och
            behov av service. Då är en samordnad statskommunal enhetsskatt
            med generella fördelningsprinciper ett mera intressant alterna-
            tiv.
          </p>
          <pb facs="riksdagen-motions-pdf/data/198182/mot_198182__894/mot_198182__894-004.pdf"/>
          <p>
            Mot. 1981/82:894 4
          </p>
          <p>
            Samhällsarbetet måste utgå från en totalsyn på statens, landstingens
            och kommunernas samlade ekonomi och skatter. Skatterna spelar
            en stor roll i konjunktur- och stabiliseringspolitiken. Inkomstfördelningen
            mellan olika grupper i samhället sker bl. a. med hjälp av skatterna.
            Skattepolitiken är avgörande för fördelningen av samhällets resurser
            på längre sikt mellan den privata och den offentliga sektorn.
            Olika nivåer på kommunalskatterna ger olika marginaleffekter för
            den totala inkomstskatten. På alla dessa områden påverkas utvecklingen
            av kommunalskatten. Det visar att riksdag och regering för att
            kunna besluta i viktiga samhällseko- nomiska frågor också måste
            ha den kommunala beskattningen under kontroll. Detta talar för
            en samordning av den statliga och den kommunala beskattningen
            genom att införa en statskommunal enhetsskatt. Då inställer sig
            frågan om värdet av en helhetssyn på statens och kommunernas ekonomi
            och skatter jämfört med beskattningsrättens värde för den kommunala
            självstyrelsen. Avgörande för denna fråga är om fördelningen av
            enhetsskatten till landsting och kommuner utformas som en totalram
            för samtliga kommunala aktiviteter eller om fördelningen också
            skall innefatta styrning mellan olika kommunala ändamål. För den
            kommunala självstyrelsen är det nödvändigt att fördelningen av
            skattemedlen sker i form av en totalram. Denna generella fördelningsprincip
            bör baseras på ett visst krontal, som årligen beslutas per skattekrona
            med minst 100-procentig skattekraft för resp. kommun och landsting
            samt med bl. a. åldersstruktur, servicebehov och geografisk belägenhet
            invägda i själva fördelningssystemet. Det skulle i så fall betyda
            att den statliga styrningen för olika kommunala ändamål skulle
            komma att väsentligt minska i förhållande till vad som gäller
            i dag. Enligt vissa undersökningar är nämligen den kommunala verksamheten
            i dag till hela två tredjedelar i större eller mindre utsträckning
            styrd av staten. Detta är en ytterst allvarlig begränsning av
            den kommunala självstyrelsen. Dessa tvångsförhållanden är mera
            besvärande för den kommunala självstyrelsen än vad borttagandet
            av den numera ganska formella beskattningsrätten skulle vara.
            Från medborgarnas synpunkt är den totala skattesatsen av största
            intresse och inte den inbördes fördelningen av skatteuttaget på
            de olika beslutsnivå- erna. Enhetsskattereformen möjliggör för
            statsmakterna att genom riksda- gen göra den nödvändiga samordningen
            av skattepolitiken och den totala inkomstutvecklingen för medborgarna
            i sin helhet i landet. Enligt självsty- relseprincipen svarar
            sedan kommuner och landsting var och en helt för sin verksamhet
            inom de ekonomiska ramar som skatteutfallet ger tillsammans med
            övriga finansieringsmöjligheter som de själva har intresse för
            och möjlighet till att utnyttja på resp. områden. Därför bör en
            helhetssyn på skattepolitiken numera vara viktigare för samhällsekonomin
            än vad den formella beskattningsrätten är för den kommunala självstyrelsen.
            Nödvän- digt är då att ett förslag om borttagande av den kommunala
            beskattnings-
          </p>
          <pb facs="riksdagen-motions-pdf/data/198182/mot_198182__894/mot_198182__894-005.pdf"/>
          <p>
            Mot. 1981/82:894 S
          </p>
          <p>
            rätten och införandet av en samordnad statskommunal enhetsskatt
            med generell ramfördelning av skattemedlen till landsting och
            kommuner kombineras med en kraftig minskning av den statliga styrningen
            av den kommunala verksamheten. Först då kommer den kommunala självstyrelsens
            principer till sin egen rätt, att i betydande frihet kunna prioritera,
            forma och besluta i förhållande till de politiska idéernas principiella
            inriktning och medborgarnas synpunkter, inom de givna generella
            ekonomiska ramarna för den egna kommunen eller för det egna landstinget.
            På så sätt kan vi uppnå både en fungerande skattepolitik och en
            reell kommunal självstyrelse. Med hänvisning till det anförda
            hemställs att riksdagen hos regeringen begär en skyndsam utredning
            om en samordnad statskommunal enhetsskatt med generell ramför-
            delning av skattemedel till kommuner och landsting i enlighet
            med vad som framförts i motionen.
          </p>
          <p>
            Stockholm den 22 januari 1982
          </p>
          <p>
            ESSE PETERSSON (fp) J. BERTIL HANSSON (fp)
          </p>
        </div>
      </div>
    </body>
  </text>
</TEI>
