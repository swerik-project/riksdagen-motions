<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__118/mot_1968__ak__118-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 118 år 1968 11
          </p>
          <p>
            Nr 118
          </p>
          <p>
            Av herr Wiklund i Stockholm m. fl., om åtgärder för att minska
            to- bakskonsumtionen.
          </p>
          <p>
            (Lika lydande med motion nr 79 i Första kammaren)
          </p>
          <p>
            Under tiden efter senaste världskriget har cigarrettförbrukningen
            i Sverige visat en mycket markant stegring och uppgick år 1966
            till 8 600 milj. st. År 1950 var cigarrettförbrukningen 4 300
            milj. st. Konsumtionen har sålunda fördubblats på en tid av endast
            16 år. Tobaksrökningens inverkan på folkhälsan har genom vetenskapliga
            undersök- ningar på de allra senaste åren kommit att klarläggas
            alltmera. De sjukdomar som i första hand satts i samband med rökning
            är lungcancer, bronkit och lungemfysem samt hjärt-kärlsjukdomar,
            speciellt kranskärlssjukdom. Beträffande de tre förstnämnda sjukdomarna
            har redan för flera år sedan klart konstaterats att cigarrettrökning
            är den dominerande orsaken till deras uppkomst, vilket bl. a.
            även framhålles i dåvarande medicinalstyrelsens expertgrupps utlåtan-
            de »Fakta om rökning och hälsa» 1965. Genom ett stort antal undersökningar,
            som utförts under tiden efter det att den nyssnämnda rapporten
            sammanställts, har med allt större klarhet kunnat konsta- teras
            att det föreligger ett orsakssammanhang även mellan cigarrettrökning
            och kranskärlssjukdom. Detta framgår bl. a. av Public Health Services
            nya rapport »'The Health Consequences of Smoking», augusti 1967,
            och fastslogs ytterligare vid de redovisningar av aktuella forskningsresultat
            som lämnades vid världskonferensen om rökning och hälsa i New
            York i september 1967. Med utgångspunkt från de relationstal som
            bl. a. i ovannämnda expertgrupps ut- låtande anges för rökarnas
            överdödlighet i olika sjukdomar kan man beräkna hur många av de
            på ett år i Sverige inträffade dödsfallen som representerar överdödlig-
            het bland rökare i dessa sjukdomar. För år 1965 är resultatet
            följande.
          </p>
          <p>
            Orsaksgrupp Totalt antal Relationstal Antal dödsfall dödsfall
            1965 för rökares representerande överdödlighet överdödlighet bland
            rökare Lungcancer .......ssssc.c.. 1261 10,8 1050 Bronkit, emfysem
            .......... 612 6,1 439 Kranskärlssjukdom ......... 22110 1,7 5
            700
          </p>
          <p>
            Summa: 7189
          </p>
          <pb facs="riksdagen-motions-pdf/data/1968/mot_1968__ak__118/mot_1968__ak__118-002.pdf"/>
          <p>
            12 Motioner i Andra kammaren, nr 118 år 1968
          </p>
          <p>
            Storleksordningen hos ovannämnda tal kan illustreras genom jämförelse
            med an- talet dödsfall vid motorfordonsolyckor. Detta antal var
            samma år 1 385 stycken. Den förut behandlade, av tobaksrökningen
            orsakade, överdödligheten i vissa sjukdomar motsvaras av en översjuklighet
            i dessa sjukdomar. Den förutnämnda amerikanska rapporten från
            1967 redovisar en undersökning från USA, vilken gi- vit vid handen
            att det i USA finns 12 000 000 fler kroniska sjukdomstillstånd
            bland rökare över 17 år än som skulle varit fallet, om dessa rökare
            haft samma häl- sotillstånd som icke-rökare. Undersökningen visade
            också att cigarrettrökarna har 3 000 000 fler dagar med nedsatt
            arbetsförmåga och 900 000 fler sjukdagar än motsvarande antal
            icke-rökare. Den stora utredning som i Norge, på hälsodirektörens
            uppdrag, utförts av Ut- valget for forskning i rykevaner har gjort
            en uppskattning av den inverkan rökning har på bruttonationalprodukten.
            Man har därvid beräknat värdet av det produk- tionsbortfall som
            rökningen leder till, dels på grund av för tidiga dödsfall, dels
            på grund av frånvaro från arbetet orsakad av översjuklighet. Man
            har också beräknat de direkta sjukvårdskostnader som hänför sig
            till rökarnas översjuklighet. Utvalget har kommit fram till att
            den av rökning orsakade nationalekonomiska förlusten för Norge
            år 1964 skulle uppgå till minst 300 milj. kr. För Sveriges del
            torde motsva- rande belopp ligga väsentligt högre, dels på grund
            av den större folkmängden i Sve- rige, dels på grund av att den
            svenska konsumtionsnivån beträffande tobaksvaror ligger påtagligt
            högre än den norska. Av det förut sagda framgår att tobaksfrågan
            utgör en utomordentligt betydelse- full del av folkhälsoproblemet.
            En minskning av tobaksrökningen — t. o. m. en ganska liten sådan
            — torde kunna medföra avsevärda vinster i form av sparade människoliv,
            minskad sjuklighet och minskade sjukvårdskostnader. Denna uppfatt-
            ning har också under de senaste åren tagit sig allt starkare uttryck
            i flertalet kul- turländer över hela världen, och i september
            1967 anordnades i New York en världs- konferens om rökning och
            hälsa med stöd av bl. a. USA:s hälsovårdsmyndigheter. Konferensen
            utmynnade i ett antal rekommendationer till åtgärder mot tobaksrök-
            ningen — däribland en lång rad samhälleliga engagemang. Det finns
            många slag av åtgärder som kan väntas medföra en minskning av
            to- baksrökningen. Flertalet av dessa åtgärder torde inrymmas
            under rubrikerna: upp- lysning, forskning, terapi och konsumtionspolitiska
            åtgärder. Ingen av dessa ty- per av åtgärder kan dock ensam förväntas
            ge ett avgörande resultat. Man bör där- för sträva efter att kunna
            genomföra ett samlat, under lång tid pågående program, där åtgärder
            av alla nämnda slag ingår och ömsesidigt stödjer varandra. I Sverige
            bedrives f. n. upplysningsverksamhet om tobak med statliga medel.
            Un- der innevarande budgetår disponerar sålunda socialstyrelsen
            30 000 kr. för detta ändamål och NTS. Nationalföreningen för upplysning
            om tobakens skadeverkning- ar, har tilldelats ett statsbidrag
            om 220 000 kr. Väsentligt större resurser skulle dock behöva ställas
            till upplysningsverksamhetens förfogande. Forskning om tobaksfrågor
            bedrives i viss, mycket begränsad utsträckning i Sve-
          </p>
          <pb facs="riksdagen-motions-pdf/data/1968/mot_1968__ak__118/mot_1968__ak__118-003.pdf"/>
          <p>
            Motioner i Andra kammaren, nr 118 år 1968 13
          </p>
          <p>
            rige. Det saknas dock en fast forskningsinstitution, som bl.
            a. kunde tjänstgöra som en central för vetenskaplig dokumentation
            i ämnet. Terapi vid läkarledda rökavvänjningskliniker måste kunna
            erbjudas som kom- plement till övriga slag av åtgärder för minskning
            av tobaksrökningen. Fr. o. m. den 1 januari 1968 saknar Sverige
            tills vidare helt sådana specialkliniker sedan den vid karolinska
            sjukhuset tidigare bedrivna verksamheten måst upphöra på grund
            av lokalbrist. Konsumtionspolitiska åtgärder kan vara av olika
            slag. Bland de åtgärder som ge- nomförts eller f. n. diskuteras
            i andra länder kan nämnas: reklamförbud eller re- klambegränsningar,
            varningstext på cigarrettpaket och i annonser, förbud mot för-
            säljning till barn och ungdom samt styrning av konsumtionen medelst
            differentie- rade skatteskalor. Vid 1967 års riksdag väcktes motioner
            om begränsning av eller förbud mot to- baksreklam samt om påskrift
            på cigarrettpaketen om rökningens hälsovådlighet. Båda motionerna
            avslogs i kamrarna i enlighet med utskottsmajoritetens förslag.
            Såväl vid utskottsbehandlingen som vid debatter i kamrarna behandlades
            emellertid motionärernas ämne i en positiv anda. I andra lagutskottets
            utlåtande (nr 52 år 1967, s. 7) heter det: »Med hänsyn till det
            sammanhang som konstaterats föreligga mellan tobaksrökning och
            förekomsten av vissa sjukdomar anser utskottet — i lik- het med
            motionärerna — att förbrukningen av tobak bör hållas nere.» Denna
            syn- punkt poängterades också av utskottets talesman vid debatten
            i första kammaren, herr Lars Larsson. Han yttrade bl. a.: »Motionärerna,
            utskottet och reservanter- na är överens om det angelägna i att
            söka åstadkomma en begränsning av tobaks- konsumtionen.» Utskottets
            talesman vid debatten i andra kammaren, herr Ander- son i Sundsvall,
            klargjorde ytterligare utskottsmajoritetens ståndpunkt med or-
            den: »Jag har tidigare sagt att motionärernas yrkanden är alltför
            begränsade. Det som motionärerna dyker ned på är egentligen en
            detalj. Man tar inte ett samlat grepp om problematiken. Vad som
            här behövs är inte enbart en be- gränsning av reklamen, vilket
            också framhållits av en del tidigare talare, utan det är framför
            allt propaganda mot tobaksbruket, saklig upplysning om tobaksbrukets
            verkningar, inrättande av avvänjningskliniker etc.» Av det förut
            anförda framgår att ett samlat grepp om tobaksproblematiken inne-
            fattar åtgärder av många olika slag. Det framgår också att dessa
            åtgärder är syn- nerligen angelägna och att det krävs en väsentlig
            ökning av de resurser som från statens sida ställs till förfogande
            för åtgärder med syfte att få till stånd en minsk- ning av tobaksförbrukningen.
            För att sådana ökade resurser skall komma till en så effektiv
            användning som möjligt torde en allsidig situationsanalys och
            planering böra verkställas genom en särskild utredning, som även
            bör utarbeta konkreta för- slag till åtgärder av den art som ovan
            angivits. Med hänvisning till vad sålunda anförts får vi hemställa,
            att riksdagen i skrivelse till Kungl. Maj:t måtte anhålla om till-
            sättande av en utredning med uppgift att framlägga förslag till
          </p>
          <pb facs="riksdagen-motions-pdf/data/1968/mot_1968__ak__118/mot_1968__ak__118-004.pdf"/>
          <p>
            14 Motioner i Andra kammaren, nr 118 år 1968
          </p>
          <p>
            vidgade statliga åtgärder i syfte att få till stånd en minskning
            av tobakskonsumtionen i landet.
          </p>
          <p>
            Stockholm den 18 januari 1968
          </p>
          <p>
            Daniel Wiklund (fp) Bengt Börjesson (cp) Carl Eric Hedin (h)
            i Stockholm i Falköping
          </p>
        </div>
      </div>
    </body>
  </text>
</TEI>
