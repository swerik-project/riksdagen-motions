<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00439">
  <teiHeader>
    <fileDesc>
      <titleStmt>
        <title>Översyn av bostadspolitiken</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av bostadspolitiken</title>
          <idno type="rdwebb">GY02Sk439</idno>
          <rs type="number">Sk439</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk439/text</ref>
          <ref type="dokument_url_html">http://data.riksdagen.se/dokument/GY02Sk439</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk439</ref>
          <ref type="doc">http://data.riksdagen.se/fil/164685B7-F47F-4FDC-8673-A8448758C8CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WxmdJHGYeATDTMRH5o26qv</idno>
            <name>Henrik Ripa</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BrhQRystDKVoBuuikQLhf5" type="signed"/>
        <correspContext corresp="i-BrhQRystDKVoBuuikQLhf5">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-P2Qeo7VM9UV2RSExyEhtHW"/>
          <note type="signatory" corresp="i-WxmdJHGYeATDTMRH5o26qv"/>
        </correspContext>
        <correspAction xml:id="i-NwLhvBfnxZBtEe9TjQ57nk" type="numbering">
          <date when="2010-10-29"/>
        </correspAction>
        <correspAction xml:id="i-5Re5JputSCBgrXnVFNB6mc" type="submission">
          <date when="2010-10-27"/>
        </correspAction>
        <correspAction xml:id="i-7et6eJRZh949qdm7ymWdwU" type="transfer">
          <date when="2010-10-27"/>
        </correspAction>
        <correspAction xml:id="i-QCpDNtMq2SrNwzmPRp6Ceh" type="assigned"/>
        <correspContext corresp="i-QCpDNtMq2SrNwzmPRp6Ceh">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9fpNzkPy8syT3QSz6BevPB" type="motBody">
        <div xml:id="i-GYqmNFUge2Pts4f7N4VVJR" type="motProposal" subtype="förslag">
          <head xml:id="i-WeDpopRpREWY2htVZa6e9u">
            Förslag till riksdagsbeslut
          </head>
          <p xml:id="i-EDHPSQmiBau1jc13t6w6n1">
            Riksdagen tillkännager för regeringen som sin mening vad som
            anförs i motionen om en översyn av bostadspolitiken.
          </p>
        </div>
        <div xml:id="i-Ptqh3Rsm2WKbjmNFcSCDcz" type="motContent">
          <head xml:id="i-9JAaCHUfoCAa7miJB3oZkC" type="h1">
            Motivering
          </head>
          <p xml:id="i-WTNRcqPoKXaJ75hGhfx1Hg">
            Moderaterna står för valfrihet och människans makt att kunna
            styra mer över sitt eget liv. Detta gäller inte minst en av de
            viktigaste frågorna som rör hur vi vill bo och bestämma över vårt
            eget boende.
          </p>
          <p xml:id="i-EKj17oSm8hnArAczcshV8r">
            Alliansens avskaffande av fastighetsskatten var en viktig reform.
            Mer behöver dock göras. I motionen lyfts därför ett antal frågor
            fram som rör bostadspolitiken och som idag innebär problem och
            begränsar valfriheten för många människor.
          </p>
          <head xml:id="i-NY3wvmcTBed6uR4o3S3qx9" type="h2">
            Obebyggda tomter
          </head>
          <p xml:id="i-KoCQdJncwJWu7yvMwXr4UY">
            I en lagrådsremiss 2009 föreslås att systemet med kommunal fastighetsavgift
            ska utvidgas så att det även omfattar fastigheter med småhus som
            saknar byggnadsvärde (hus för vilka värdet understiger 50 000
            kronor) och tomtmark för småhus som är bebyggd med småhus på ofri
            grund (exempelvis hus på tomt som arrenderas).
          </p>
          <p xml:id="i-SGi5MgW71fKPQDLhcZ6UEK">
            Boendet har alltså tack vare fastighetsskattens avskaffande blivit
            billigare för vanliga hus och småhus som saknar byggnadsvärde
            men obebyggda tomter ingick inte i reformen. Detta gör att obebyggda
            tomter, vilka avses bebyggas för ett framtida boende, beskattas
            med 1 procent av taxeringsvärdet. En effekt av detta har varit
            att även arrendetomter, enkla sommarstugor och andra hus som saknar
            taxeringsvärde beskattas som om tomterna de står på vore obebyggda.
            Skatten för en sommarstuga kan således bli högre än för en vanlig
            villa i samma område, som omfattas av den låga kommunala fastighetsavgiften.
            För enkla sommarstugor och arrendetomter finns nu ett förslag
            till lösning men problemen för helt obebyggda tomter kvarstår.
            Det finns starka skäl för att även obebyggda tomter ska omfattas
            av det nya kommunala avgiftssystemet med ett maxtak för hur hög
            fastighetsskatten kan bli. Det viktigaste är att ett schablonmässigt
            massvärderingssystem ger taxeringsvärden som inte är korrekta
            utan ofta avviker från det verkliga värdet.
          </p>
          <head xml:id="i-XhCFqTncLJ7Gxig8yNNgTk" type="h2">
            Taxeringssystemet
          </head>
          <p xml:id="i-BHWTkt79mfhvhKJFWpG1cj">
            Fastigheters taxeringsvärden beräknas idag enligt ett massvärderingssystem
            med schablonberäkningar. Dagens system och dess beräkningsmodeller
            ger idag i flera fall inte ett korrekt värde av en fastighet.
            Enligt Villaägarnas Riksförbund är varje småhus vid 2009 års taxering
            i genomsnitt felvärderat med 21 procent, vilket motsvarar 260
            000 kronor. Sex av tio tomter har fått för höga taxeringsvärden.
          </p>
          <p xml:id="i-T1Br9Qw584ZyjXMLvwAsLh">
            Eftersom taket för den kommunala fastighetsavgiften inte uppnås
            av alla fastighetsägare, är det än idag trots fastighetsskattens
            avskaffande många som berörs av felaktiga taxeringsvärden. I vissa
            fall är inte taxeringsvärdet för högt utan det kan även vara för
            lågt. Men oavsett i vilken riktning felet pekar så bör inte värden
            som inte går att fastställa korrekt heller användas som underlag
            för beskattning i ett rättssamhälle.
          </p>
          <p xml:id="i-4e1a3WGaWr6GXbH8RDG38Q">
            Regeringen bör således se över hur det schablonmässiga taxeringssystemet
            kan avskaffas. I det fall en värdering behövs bör den ske på ett
            sätt som mer rättvist speglar det verkliga värdet på en fastighet.
          </p>
          <head xml:id="i-9KonZCMj7jDu49SzuTVBFo" type="h2">
            Tomträttslagstiftningen
          </head>
          <p xml:id="i-FYTpUMTGfme2P8jzV2Rgwh">
            Tomträttslagstiftningen har funnits sedan 1907 och är en omodern
            och förlegad lagstiftning som idag inte fyller sitt egentliga
            syfte. En översyn av tomträttslagstiftningen bör syfta till att
            finna på möjliga sätt att avskaffa densamma då den inte längre
            har någon funktion att fylla i den form som den nu existerar samt
            skapa trygghet för tomträttshavarna till dess systemet är avvecklat.
          </p>
          <p xml:id="i-EzYYktZxsr4EZTmLSaAif1">
            Det finns omkring 60 000 kommunala tomträtter i 55 kommuner.
            De flesta finns i Göteborg, Västerås och Stockholm. I Linköping
            har, i bred politisk enighet, en lösning om lägre friköpspriser
            lett till att antalet friköp har ökat.
          </p>
          <p xml:id="i-7FMQcmnz3VokpUvpzUejBV">
            Det upplåts relativt få nya tomträtter i Sverige och antalet
            friköp har ökat i takt med allt högre tomträttsavgälder.
          </p>
          <p xml:id="i-UKDVQ1vuuoW6Rv6dnqXBdX">
            Tomträtten är en otrygg upplåtelseform som vilar på en lagstiftning
            som är omodern och som kan tolkas och användas på olika sätt beroende
            på vilken kommun man tittar på. Stort ansvar vilar på kommunerna
            att finna bra och rimliga beräkningsgrunder. Dock så skiljer det
            sig mycket från kommun till kommun hur beräkningsformeln för tomträttsavgälden
            ser ut. Tomträtten är orättvis då omreglering av olika områden
            inom en kommun kan ske under olika år.
          </p>
          <p xml:id="i-WTwGQMj2Fd4cLx5Fmi1aWV">
            Det finns risk för att kommunerna använder tomträttslagstiftningens
            brister som en budgetregulator genom att justera tomträttsavgälder
            och friköpspriser utifrån önskad intäkt. Det bästa vore att avskaffa
            tomträtterna helt.
          </p>
          <p xml:id="i-5TdyDUqCSNmLjowsRKCPRT">
            Ett annat problem är att tomträttsavgälden omräknas vart tionde
            år eller än mer sällan. Detta gör att kostnaden ökar kraftigt
            en gång per decennium istället för lite varje år. Detta skapar
            stor osäkerhet för tomträttshavaren som inte vet hur stor omräkningen
            i framtiden kan komma att bli. En årlig uppräkning skulle lösa
            detta osäkerhetsproblem.
          </p>
          <p xml:id="i-KrrLpstxEp7EU2YF1TRNng">
            Tomträttslagstiftningen tillkom en gång i tiden för att fler
            skulle ha råd att bygga ett eget hus. Tomträtten infördes för
            att man skulle kunna bygga ett eget hus även om man inte hade
            råd att köpa marken. Socialdemokraternas utredningar ledde inte
            till något resultat eller någon förändring. Arbetet lades istället
            i en byrålåda och man ville inte ta tag i och lösa problemet.
          </p>
          <p xml:id="i-AEgrkHToaK3s5K3STLt8XX">
            I behandlingen av motion 2008/09:C302 Kortare tidsperioder för
            tomt-rättsavgäld, Finn Bengtsson (M), redovisas att den förra
            regeringen vid två tillfällen, 1997 och 1998, har remitterat förslag
            om ändrade avgäldsregler till Lagrådet. Dessa remisser har dock
            inte lett fram till någon proposition. Att gå vidare med äldre
            förslag har inte ansetts vara en framkomlig väg, enligt justitieministerns
            svar på en ledamotsfråga den 2 juli 2008. Istället bör frågan
            ses över i ett vidare perspektiv. Att då inbegripa tomträttsfrågan
            i en stor reformering av bostadspolitiken som tar ett helhetsgrepp
            bör då vara en bättre lösning.
          </p>
          <p xml:id="i-T9rznwJB2fdqrofjPCwxCA">
            I behandlingen av motion 2009/10:C413 Reformering av bostadspolitiken
            uttalar utskottet att tomträttsupplåtelser alltmer utvecklats
            till att bli en boendeform som innebär att kommunerna ensidigt
            kan tillgodogöra sig en ofta kraftig värdestegring på marken i
            form av höjd tomträttsavgäld. Utskottet ansåg då att tomträttsreglerna
            bör innehålla någon form av generella skyddsregler mot oskäliga
            avgäldsökningar.
          </p>
          <p xml:id="i-PoLryXvw1zTwfttS7ugXFB">
            Frågan om tomträttssystemet bör dock ses över grundligt då det
            är tveksamt om institutet som sådant idag har ett existensberättigande.
            Delar av tomträttslagstiftningen som är relevanta att ta hänsyn
            till i framtiden, skulle kunna inrymmas i annan befintlig lagstiftning
            för att tillgodose behovet av regler för flexibla lösningar för
            tomter och upplåtelseformer.
          </p>
          <head xml:id="i-LTDZrhYkPYTU4LbsSbndwH" type="h2">
            Ombildning till ägarlägenheter
          </head>
          <p xml:id="i-16XymUfRbEbCjnxzqyWTzx">
            Ägarlägenheter infördes av Alliansen från och med den 1 maj 2009.
            Detta är ytterligare en bostadsform vid sidan av hyresrätter och
            bostadsrätter. Denna upplåtelseform finns sedan länge i många
            andra länder i Europa. En av fördelarna med en ägarlägenhet är
            att köparen kan finansiera investeringen själv med lägenheten
            som säkerhet och även kan inteckna och söka lagfart då det sker
            en tredimensionell fastighetsbildning.
          </p>
          <p xml:id="i-MypGEuY5zswni1h9hHXov8">
            Den som har en bostadsrätt äger i realiteten inte sin egen lägenhet.
            Personen är däremot delägare i en bostadsrättsförening som äger
            byggnaden och i vissa fall även tomten som huset står på. Själva
            lägenheten är då upplåten med dispositionsrätt med hänvisning
            till det delägarskap i bostadsrättsföreningen som då finns. För
            ägarlägenheter gäller att man har en större frihet över boendet
            då man de facto äger lägenheten.
          </p>
          <p xml:id="i-DbJh8EMtVfHLUiTXGddEYn">
            Vid införandet av ägarlägenheter i Sverige begränsades upplåtelseformen
            endast till att gälla nyproduktion av fastigheter. I regeringens
            proposition skrevs dock att frågan om ombildning i flerbostadshus
            skulle övervägas i framtiden. Vi anser nu att det är dags att
            ta nästa steg och vi vill därför att regeringen ser över hur ombildning
            till ägarlägenheter även i befintliga flerbostadshus ska kunna
            ske.
          </p>
          <head xml:id="i-EY7g8tJjnoidam5ihTwv1M" type="h1">
            Förslag
          </head>
          <p xml:id="i-YVfLfSYaBhZPbdu36Z8sED">
            För att komma till rätta med bland annat de problem som tas upp
            i motionen bör en översyn göras av såväl taxeringssystemet i sig
            som tomträttslagstiftningen. Från berörda parter och branschföreningar
            har föreslagits att det schablonmässiga massvärderingssystem som
            taxeringssystemet innebär, samt tomträttslagstiftningen, bör avskaffas.
            Översynen skulle i så fall kunna ha detta som utgångspunkt och
            då bör det även ingå i översynen att skapa trygghet för de befintliga
            tomträttshavarna till dess att systemet är avvecklat. Det är också
            hög tid att nu gå vidare med en översyn av möjligheten att tillåta
            ombildning till ägarlägenheter i befintliga bostadshus. Den svenska
            bostadspolitiken måste och kan förbättras och därför är det av
            vikt att frågan ses över.
          </p>
        </div>
        <div xml:id="i-Rz6o1dQmWXQvnKFM2ZQVhH" type="signatureBlock">
          <list xml:id="i-6gp1XQW4pfLpyrwhU5wqH6">
            <item xml:id="i-KPoLQkzbgHBmQwCmQFgKNz" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-E8GAUjULeakT8jkM8Xgrzs" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
            <item xml:id="i-XUwx6o4rtr6F9HL6KnEu59" who="i-P2Qeo7VM9UV2RSExyEhtHW" type="signature">
              Jenny Petersson (M)
            </item>
            <item xml:id="i-EHWJxjVS5aQjuGxWvas8kz" who="i-WxmdJHGYeATDTMRH5o26qv" type="signature">
              Henrik Ripa (M)
            </item>
          </list>
        </div>
      </div>
    </body>
  </text>
</TEI>
