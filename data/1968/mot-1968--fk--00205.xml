<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__205/mot_1968__fk__205-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 205—213 Motioner i Första kammaren, nr 205 år 1968 1
          </p>
          <p>
            Nr 205 Av herr Sörenson m. fl., angående den psykiska hälsovården.
            (Lika lydande med motion nr 263 i Andra kammaren)
          </p>
          <p>
            Behovet av effektiva åtgärder från samhällets sida för att åstadkomma
            ett bättre psykiskt klimat synes vara väl dokumenterat. Medicinalstyrelsen
            säger i ett remissvar till allmänna beredningsutskottet år 1966:
            ”Forsk- ning inom de områden som hör samman med stressproblematiken
            i sam- hället förtjänar allt stöd den kan få, framför allt i ekonomiskt
            avseende.” Universitetskanslersämbetet vill i sitt remissvar samma
            år ”starkt under- stryka betydelsen av att debatten rörande just
            de spänningsfenomen, som motionärerna belyst (i motionerna I:
            248 och II: 311, 1966), intensifieras inom de ansvariga samhällsinstanserna.
            Ämbetet delar således självfallet motionärernas uppfattning om
            vikten av att de grundläggande problemen angrips på så bred och
            djup front som möjligt. Det är därvid av utomor- dentlig vikt
            att samhällets organisation äger adekvat utformade institu- tioner
            för en fortlöpande analys och behandling av dessa frågekomplex.”
            I remissvar till allmänna beredningsutskottet med anledning av
            motio- nerna I: 376 och II: 471 år 1967 framhåller arbetsmedicinska
            institutet att det har visat sig, ”att tillgång på arbetspsykologisk
            expertis vid stora forskningsprojekt och uppdragsundersökningar
            är absolut nödvändig för en allsidig bedömning av människan i
            arbetet. En deltidsanställd konsult i arbetspsykologi — — — har
            inte visat sig tillräcklig för institutets be- hov.” Medicinalstyrelsen
            säger att ”det är högst önskvärt att på ett så ti- digt stadium
            som möjligt ingripa mot psykiska störningstillstånd av skil- da
            slag och helst vidtaga preventiva åtgärder av sådan art, att uppkoms-
            ten av dylika tillstånd motverkas”. Styrelsen säger vidare: ”De
            befintliga resurserna inom den psykiatriska sektorn av sjukvården,
            såväl den öppna vården som den slutna, är emellertid — — — för
            närvarande icke av den storleksordningen, att omedelbart bistånd
            kan lämnas alla hjälpsökande.” På grund av samhällets tekniska
            och sociala omvandling har kraven på hjälp för psykisk obalans
            ökat och skillnaden mellan behov och tillgång av hjälpresurser
            (främst på personalsidan) ökat. Ericastiftelsen framhål- ler det
            angelägna i att man, då de här aktualiserade frågorna behandlas,
            klart skiljer mellan mentalvård och mentalhygien. Man betonar
            vikten av att något slags centralt organ för de mentalhygieniska
            frågorna kommer till stånd. Den samordning av forskning och åtgärder
            som ett sådant or- gan borde kunna åstadkomma existerar icke i
            vårt land. Ytterst litet har
          </p>
          <p>
            Bihang till riksdagens protokoll 1968. 3 saml. Nr 205—213
          </p>
          <pb facs="riksdagen-motions-pdf/data/1968/mot_1968__fk__205/mot_1968__fk__205-002.pdf"/>
          <p>
            2 Motioner i Första kammaren, nr 205 år 1968
          </p>
          <p>
            hos oss gjorts i mentalhygieniskt avseende. Då det samhälleliga
            stödet har saknats, har det blivit en fråga om punktinsatser utan
            större räckvidd. S:t Lukasstiftelsen säger: ”Stiftelsen finner
            det utomordentligt viktigt, att samhället försöker åstadkomma
            ett betydligt rikare register av profylak- tiskt effektiva åtgärder.
            Våra kunskaper om verksamma förebyggande åtgärder och metoder
            är emellertid synnerligen bristfälliga.” Så framhål- ler stiftelsen
            ”starkt” värdet av att ett organ skapas med uppgift att ver- ka
            för att den psykiska folkhälsan blir en central fråga i samhällslivet.
            De anförda citaten må vara nog som uttryck för följande situation:
          </p>
          <p>
            1. Samhällets åtgärder för psykisk hälsovård är f. n. av mycket
            begrän- sad omfattning, dels synes målsättningen oklar, dels saknas
            effektiv eko- nomisk satsning och planering; 2. Snara åtgärder
            för att hjälpa människan i det moderna samhället till ett hälsosammare
            psykiskt liv är av högsta angelägenhetsgrad.
          </p>
          <p>
            Om behovet av en ökad, kraftfull samhällelig satsning tycks allt
            större enighet råda. Oklarhet synes ännu föreligga om lämpliga
            vägar. I debat- ten har tre organisationsformer föreslagits: 1.
            Den nya socialstyrelsen ges möjligheter till en effektiv verksamhet
            för den psykiska hälsovården. 2. Statens institut för folkhälsan
            ges möjligheter till ett effektivt arbete för också den psykiska
            folkhälsan. 3. Ett särskilt organ, statens institut för den psykiska
            folkhälsan, in- rättas.
          </p>
          <p>
            Organisationsformen är, som universitetskanslersämbetet framhållit
            (se ovan), av stor betydelse. Viktigast är dock att staten ställer
            effektiva re- surser till förfogande. En ansvarskännande demokrati,
            som vi gör anspråk på att företräda, har till uppgift att söka
            skapa sådana förhållanden i samhället att människan som helhet
            får de bästa förutsättningar att leva väl. Lika väsentligt som
            ekonomiskt goda villkor är en psykiskt stödjan- de, ”riktig” samhällsmiljö.
            De problem som härmed aktualiseras har myc- ket stor räckvidd.
            De berör en mångfald områden i det moderna samhäl- let. Samspelet
            mellan de skilda ekonomiska, tekniska och mänskliga fak- torerna
            är djupgående och omfattande. Kunskapen om detta samspel är ännu
            outvecklad. Följden blir att åtgärderna blir osäkra eller helt
            uteblir. Forskning är därför en ofrånkomlig uppgift. Det är vidare
            uppenbart, att begreppet psykisk hälsa eller mentalhygien behöver
            klargöras och aktuali- seras med åtgärder på bredden som följd.
            Det kan icke heller förbigås att många människor icke klarar det
            moderna samhällets påfrestningar i mentalhygieniskt avseende.
            En snabb hjälp åt dessa människor i ett ti- digt stadium av den
            psykiska störningen är av högsta angelägenhetsgrad. Dessa och
            liknande frågor torde ett organ för den psykiska folkhälsan få
          </p>
          <pb facs="riksdagen-motions-pdf/data/1968/mot_1968__fk__205/mot_1968__fk__205-003.pdf"/>
          <p>
            Motioner i Första kammaren, nr 205 år 1968 3
          </p>
          <p>
            syssla med. Det må här än en gång framhållas att den kostnad
            som en kraftig samhällssatsning på åtgärder för att stärka den
            psykiska folkhäl- san drar på lång sikt utan tvekan genom ökad
            hälsa, lägre vårdkostnader och effektivare arbetsprestationer
            blir en nationalekonomisk vinst. Här- till kommer den humanitära
            faktorn, som enligt vår mening väger lika tungt som den ekonomiska.
            Att i en motion skissera detaljerna för ett organ av ovan antytt
            slag är icke möjligt. Icke heller är det möjligt att ta slutlig
            ställning till lämplig organisationsform. Endast en utredning
            kan lägga nödvändig grund för ett riktigt ställningstagande i
            regering och riksdag. Med stöd av vad sålunda anförts får vi hemställa,
            att riksdagen hos Kungl. Maj:t måtte hemställa om en utredning
            av hur statens åtaganden för en effektivare psykisk hälsovård
            lämpligen bör utformas.
          </p>
          <p>
            Stockholm den 23 januari 1968
          </p>
          <p>
            Joel Sörenson (fp) Einar Dahl (s) Gunvor Stenberg (h) Thure Dahlberg
            (s) Per Blomquist (h) Elvy Olsson (cp) Thorbjörn Fälldin (cp)
          </p>
          <p>
            Mary Hultell (h) Sven Nyman (fp) Rolf Wirtén (fp)
          </p>
        </div>
      </div>
    </body>
  </text>
</TEI>
