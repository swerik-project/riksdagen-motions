<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00226">
  <teiHeader>
    <fileDesc>
      <titleStmt>
        <title>Markägares ersättning vid expropriation</title>
        <author corresp="i-F5CraRitpEtuezeja6cK6P">av Anders Sellström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Markägares ersättning vid expropriation</title>
          <idno type="rdwebb">GZ02MJ226</idno>
          <rs type="number">MJ226</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ226/text</ref>
          <ref type="dokument_url_html">http://data.riksdagen.se/dokument/GZ02MJ226</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ226</ref>
          <ref type="doc">http://data.riksdagen.se/fil/914FA28A-D0E1-4F4D-8B67-FDFB9ECF701B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-F5CraRitpEtuezeja6cK6P</idno>
            <name>Anders Sellström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9FVpjq7rLmTYjiRmam1tBV" type="signed"/>
        <correspContext corresp="i-9FVpjq7rLmTYjiRmam1tBV">
          <note type="signatory" corresp="i-F5CraRitpEtuezeja6cK6P"/>
        </correspContext>
        <correspAction xml:id="i-KZDnbb8VswuYSkt7tf5NMd" type="numbering">
          <date when="2011-10-03"/>
        </correspAction>
        <correspAction xml:id="i-5yv9F3EAFDDKy3mbrQr75q" type="submission">
          <date when="2011-09-29"/>
        </correspAction>
        <correspAction xml:id="i-FzXLNmhMgj9LQxn7cvfRHL" type="transfer">
          <date when="2011-09-29"/>
        </correspAction>
        <correspAction xml:id="i-KpyKA8665VJLU5rW9U9aBd" type="assigned"/>
        <correspContext corresp="i-KpyKA8665VJLU5rW9U9aBd">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YWM1QC53ZVicQpyeax1vY">
            Förslag till riksdagsbeslut
          </head>
          <list style="ol">
            <item xml:id="i-8gTyoFyq41EPpqsSoB1LE4">
              Riksdagen tillkännager för regeringen som sin mening vad som
              anförs i motionen om att låta marknadsvärdesbedömningen vid expropriation
              göras utifrån markytans potentiella värde vid gynnsam skogstillväxt.
            </item>
            <item xml:id="i-HbY1z7ygEtnneCMFB7Yd9r">
              Riksdagen tillkännager för regeringen som sin mening vad som
              anförs i motionen om att ytterligare stärka frivilliga inslag
              för skogsägare när det gäller skyddet av naturvärden.
            </item>
            <item xml:id="i-CaS3oDQHXPi2faE7HPb1U4">
              Riksdagen tillkännager för regeringen som sin mening vad som
              anförs i motionen om en maxgräns på sex månader för biotopskydd.
            </item>
          </list>
        </div>
        <div type="motContent">
          <head xml:id="i-HzRY5ZFuH4SF7ag8x52LNw" type="h1">
            Motivering
          </head>
          <p xml:id="i-MQ4mB467d95yUYFExWnTqQ">
            Sveriges landyta täcks till 60 procent av skog och trädplanteringar.
            Hälften av skogsmarken ägs av privatpersoner och en fjärdedel
            ägs av skogsbolag. Statliga skogsföretag äger en femtedel av den
            svenska skogsmarken, motsvarande 4,4 miljoner hektar. Alliansregeringen
            bedriver ett aktivt arbete till skydd av biologisk mångfald och
            nådde under 2010 målet om formellt skydd av skog med höga naturvärden.
            Något som Miljömålsrådet tidigare inte trodde var möjligt förrän
            tidigast år 2020.
          </p>
          <p xml:id="i-NEoMPZV8HtrssnSRiGqw94">
            Tidigare regeringar exproprierade välskötta marker i syfte att
            skydda skog med en ersättning till skogsägarna som ofta understeg
            ett verkligt marknadsvärde. Systemet underminerade markägarnas
            incitament att låta skogen bli gammal eftersom den då riskerade
            att bli beslagtagen av staten. För att öka rimligheten och nå
            en ersättningsnivå i paritet med våra grannländer har alliansregeringen
            lagt ett påslag på 25 procent utöver marknadsvärdet vid expropriation.
            Fortfarande görs emellertid marknadsvärdesbedömningen utifrån
            ett rådande tillstånd på den aktuella marken. Den mark som är
            aktuell präglas ofta av en låg skogstillväxt men med högt miljövärde.
            Incitamenten för markägare att låta mark förädlas i sitt miljövärde
            motverkas därmed av ett sjunkande marknadsvärde. I Finland ersätts
            istället markägaren för den potentiella skog som kunde ha stått
            på en yta med högt miljövärde. Samma princip borde vara vägledande
            för marknadsvärdesbedömningar i Sverige.
          </p>
          <p xml:id="i-M3B4wVuEKzszmRvRtGwd93">
            Påslaget är ett sätt att mildra effekterna av det omfattande
            ingrepp i äganderätten som expropriation är. Alliansregeringen
            har också vinnlagt sig om att öka graden av dialog med skogsägare
            bland annat genom informationssatsningen Kometprogrammet.
          </p>
          <p xml:id="i-hPVE3HpUv7u5gyWebCMiv">
            Ett återkommande problem för markägare i samband med att områden
            biotopskyddas för en framtida naturreservatsstatus är att den
            berörda marken då inte kan användas av markägaren samtidigt som
            myndigheterna utreder markens framtida status. Inte heller får
            markägare ersättning för marken som vid ett naturvårdsavtal.
          </p>
          <p xml:id="i-Sqo4PcDTydLDF8dx2N3J9n">
            Genom Kometprogrammet kan markägaren frivilligt avsätta och få
            ersättning för mark till naturvårdsavtal där beslut om biotopskyddsområde
            eller naturreservat kan fattas. Markområde bör inte ligga under
            biotopskydd mer än sex månader, detta för att undvika de utdragna
            tidsperioder på ibland flera år då markområden ligger under biotopskydd
            men inte får något avtal.
          </p>
          <p xml:id="i-9KzT5gjuSGrveakfvPihXB">
            Kometprogrammet löper under fem år med start våren 2010. Redan
            prisas programmet för dess ökade hänsyn gentemot äganderätten
            och den förutsägbarhet som överflyttning av initiativ från länsstyrelse
            till markägare innebär. Politiken har sina gränser och äganderätten
            spelar en central roll i en fungerande rättsstat. Istället för
            den planmässiga avsättningen av mark som länsstyrelserna idag
            sätter upp, bör ett större mått av frivillighet vara vägledande
            för avsättningen av skyddsvärd skog. För att främja markägarnas
            arbete att skapa goda naturvärden på sina marker bör riksdagen
            be regeringen att se över möjligheten att ytterligare stärka frivilliga
            inslag för att utveckla områden för naturvårdsavtal.
          </p>
        </div>
        <div type="motSignatures">
          <list>
            <item xml:id="i-F4UvSkNwTYX4WEhgURY9mA" who="i-F5CraRitpEtuezeja6cK6P">
              Anders Sellström (KD)
            </item>
          </list>
        </div>
      </div>
    </body>
  </text>
</TEI>
