<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03579">
  <teiHeader>
    <fileDesc>
      <titleStmt>
        <title>Liberal konsumentpolitik och politik mot överskuldsättning</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3579 av Robert Hannah m.fl. (L)</title>
          <idno type="rdwebb">H5023579</idno>
          <rs type="number">3579</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023579/text</ref>
          <ref type="dokument_url_html">http://data.riksdagen.se/dokument/H5023579</ref>
          <ref type="dokumentstatus_url_xml">http://data.riksdagen.se/dokumentstatus/H5023579</ref>
          <ref type="docx">http://data.riksdagen.se/fil/ECBEB525-726B-4405-88A0-D9D0CF3491EE</ref>
          <ref type="pdf">http://data.riksdagen.se/fil/C1E1A57E-3B1D-45FB-A59F-7E4766FCE3AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NiTrbxWom2zQajHgKzaJ4m" type="signed"/>
        <correspContext corresp="i-NiTrbxWom2zQajHgKzaJ4m">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-Nt8KGPFR5xdG332jsAZg4Z" type="submitted">
          <date when="2017-10-05"/>
          <time when="14:40:55"/>
        </correspAction>
        <correspAction xml:id="i-KjkxCLA78VzRQTdhk25gtN" type="reviewed">
          <date when="2017-10-05"/>
          <time when="17:53:22"/>
        </correspAction>
        <correspAction xml:id="i-CQhKcKvt7TeBvmwGhDeQc3" type="referred">
          <date when="2017-10-13"/>
        </correspAction>
        <correspAction xml:id="i-9yNWWCbESDThnZTYyBLTwi" type="assigned">
          <date when="2018-06-07"/>
          <time when="17:30:15"/>
        </correspAction>
        <correspContext corresp="i-9yNWWCbESDThnZTYyBLTwi">
          <ref type="assignedTo">Civilutskottet</ref>
        </correspContext>
        <correspAction xml:id="i-2CsiSbDGgiif2Ap6Fgi5hK" type="behandlas_i"/>
        <correspContext corresp="i-2CsiSbDGgiif2Ap6Fgi5hK">
          <ref type="uppgift">2017/18:CU1</ref>
          <ref type="ref_dok_id">H501CU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-389tdKh89WeJTPH8Gx3wui" type="behandlas_i"/>
        <correspContext corresp="i-389tdKh89WeJTPH8Gx3wui">
          <ref type="uppgift">2017/18:KU38</ref>
          <ref type="ref_dok_id">H501KU38</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU38</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Vd7onJCuJkxbWNZuFzQLbS" type="behandlas_i"/>
        <correspContext corresp="i-Vd7onJCuJkxbWNZuFzQLbS">
          <ref type="uppgift">2017/18:CU10</ref>
          <ref type="ref_dok_id">H501CU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UsZj7ZchoHBwYJ69eXaqrk" type="behandlas_i"/>
        <correspContext corresp="i-UsZj7ZchoHBwYJ69eXaqrk">
          <ref type="uppgift">2017/18:CU17</ref>
          <ref type="ref_dok_id">H501CU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU17</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pf1xtHQ5St7pEo6UW3hPRh" type="behandlas_i"/>
        <correspContext corresp="i-Pf1xtHQ5St7pEo6UW3hPRh">
          <ref type="uppgift">2017/18:MJU16</ref>
          <ref type="ref_dok_id">H501MJU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU16</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GqQQ988TJky1Tq4hy9J21j" type="behandlas_i"/>
        <correspContext corresp="i-GqQQ988TJky1Tq4hy9J21j">
          <ref type="uppgift">2017/18:CU20</ref>
          <ref type="ref_dok_id">H501CU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU20</ref>
          <ref type="ref_dok_titel">Räntetak och andra åtgärder på marknaden för snabblån och andra högkostnadskrediter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CqjQNMrLbZfe1VksikQKVi" type="behandlas_i"/>
        <correspContext corresp="i-CqjQNMrLbZfe1VksikQKVi">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hsk8rUGd95HmheZ2sm2vmi" type="behandlas_i"/>
        <correspContext corresp="i-Hsk8rUGd95HmheZ2sm2vmi">
          <ref type="uppgift">2017/18:KrU8</ref>
          <ref type="ref_dok_id">H501KrU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU8</ref>
          <ref type="ref_dok_titel">En omreglerad spelmarknad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3579 av Robert Hannah m.fl. (L)
          Liberal konsumentpolitik och politik mot överskuldsättning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-E7JBTkorU7Js8bCwq2Rn3V">
            Förslag till riksdagsbeslut
          </head>
          <list style="ol">
            <item xml:id="i-ABJDnoFypFBDfQk7N1KQ1D">
              Riksdagen ställer sig bakom det som anförs i motionen om nytt
              konsumentpolitiskt mål och tillkännager detta för regeringen.
            </item>
            <item xml:id="i-FaktCMJNMYmLmnwercYh7L">
              Riksdagen ställer sig bakom det som anförs i motionen om konsumentens
              rättigheter på nätet och tillkännager detta för regeringen.
            </item>
            <item xml:id="i-3GJKEegwftchC5WPsdYZh2">
              Riksdagen ställer sig bakom det som anförs i motionen om konsumentvägledning
              och tillkännager detta för regeringen.
            </item>
            <item xml:id="i-Wyp1FZdz3wPMgngezWi6Nn">
              Riksdagen ställer sig bakom det som anförs i motionen om utökat
              uppdrag till Konsumentverket avseende konsumentmakt för personer
              med funktionsnedsättning och tillkännager detta för regeringen.
            </item>
            <item xml:id="i-LgQejETmDKYCyvDDRoKpRp">
              Riksdagen ställer sig bakom det som anförs i motionen om oseriösa
              förmedlingstjänster och tillkännager detta för regeringen.
            </item>
            <item xml:id="i-UchTW4udz4oTFfMQy2rYQZ">
              Riksdagen ställer sig bakom det som anförs i motionen om ursprungsmärkning
              och tillkännager detta för regeringen.
            </item>
            <item xml:id="i-5mCeCD3fszoRaRXAtoEDQN">
              Riksdagen ställer sig bakom det som anförs i motionen om europeisk
              konsumentlagstiftning och tillkännager detta för regeringen.
            </item>
            <item xml:id="i-LrGyMkne2jsHQC2wTXGQuo">
              Riksdagen ställer sig bakom det som anförs i motionen om korporativt
              sammansatt forum för miljösmart konsumtion och livsstil och tillkännager
              detta för regeringen.
            </item>
            <item xml:id="i-2rFnQF5R8CPmPAt1LXhLvG">
              Riksdagen ställer sig bakom det som anförs i motionen om skuldsaneringslagen
              och tillkännager detta för regeringen.
            </item>
            <item xml:id="i-15LeucbKSKvTk1TKUhjkVB">
              Riksdagen ställer sig bakom det som anförs i motionen om skärpta
              regler om kreditprövning vid snabblån och tillkännager detta för
              regeringen.
            </item>
            <item xml:id="i-8dZPwtn3rEmhuiwdvFT7Xp">
              Riksdagen ställer sig bakom det som anförs i motionen om skärpta
              regler om marknadsföring av snabblån och tillkännager detta för
              regeringen.
            </item>
            <item xml:id="i-AArSDQMQ2yMb2a73BTjmfu">
              Riksdagen ställer sig bakom det som anförs i motionen om skärpta
              regler om kreditgivning i form av snabblån och tillkännager detta
              för regeringen.
            </item>
            <item xml:id="i-YTfNAPEobrjX4Vs4ZSnK5A">
              Riksdagen ställer sig bakom det som anförs i motionen om skärpta
              regler om möjligheten för kreditgivare att vända sig till Kronofogdemyndigheten
              och tillkännager detta för regeringen.
            </item>
            <item xml:id="i-6kzkWWrJ2DLFjFJ7RCJ7NR">
              Riksdagen ställer sig bakom det som anförs i motionen om en översyn
              av den civilrättsliga regleringen av ocker och tillkännager detta
              för regeringen.
            </item>
            <item xml:id="i-SCBfpufDmvduda97FuCkef">
              Riksdagen ställer sig bakom det som anförs i motionen om en översyn
              av den straffrättsliga regleringen av ocker och tillkännager detta
              för regeringen.
            </item>
            <item xml:id="i-PxpYuCUKVuwAHoEgb7pSTP">
              Riksdagen ställer sig bakom det som anförs i motionen om skärpta
              regler gällande lotter sålda på kredit och tillkännager detta
              för regeringen.
            </item>
            <item xml:id="i-GQhURRNNvdSqTKjsZm3NmC">
              Riksdagen ställer sig bakom det som anförs i motionen om skärpta
              konsekvenser för lotterianordnare som bedriver vårdslös försäljning
              av lotter på kredit och tillkännager detta för regeringen.
            </item>
            <item xml:id="i-5hGXMd7aApVDZ1wBmJLL2h">
              Riksdagen ställer sig bakom det som anförs i motionen om bättre
              skydd mot falska konkursansökningar och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-RZx6fz5hUhsuSSJo1XP2QX" type="h1">
            Motivering
          </head>
          <p xml:id="i-XBPom5MRbcDRujpDmk3CDX">
            Den liberala synen på konsumentpolitiken är att individen ska
            ha makt och möjlighet att fatta välgrundade beslut utifrån sina
            egna önskemål. Inget annat samhällssystem än den fria marknadsekonomin,
            med tydliga spelregler och fungerande konkurrens, ger möjlighet
            till detta.
          </p>
          <p xml:id="i-WBmhNbf8P8gHwpSPokY4sp">
            För att konsumenten ska ha möjlighet att utöva sin konsumentmakt
            krävs också kunskap, samt en fri och öppen granskning där marknadsaktörer
            granskas och där oseriösa företag avslöjas. Det förutsätter i
            sin tur att konsumenterna har god tillgång till information. Staten
            ska ge konsumenterna goda möjligheter att göra sina egna val och
            vara medvetna om konsekvenserna av dem, men staten ska däremot
            inte bestämma vilka val konsumenterna ska göra.
          </p>
          <p xml:id="i-25FydmyzpDCGKhc3CSsHPr">
            Konsumentpolitiken griper in i många andra områden, från konkurrenspolitik
            och företagarfrågor till miljö- och hållbarhetsfrågor. Alla dessa
            dimensioner behöver vara närvarande i konsumentpolitiken, men
            konsumentpolitiken kan inte reduceras till att enbart vara funktioner
            av dem. Det som motiverar en särskild konsumentpolitik, nu och
            i framtiden, är att möjliggöra för konsumenter att agera självständigt
            och ta egna beslut på en öppen marknad.
          </p>
          <p xml:id="i-RStfg9aZHCFgASsPAkXUWH">
            När människor skuldsätter sig långt över gränsen för vad som
            är möjligt att återbetala leder detta, förutom de ekonomiska skadeverkningarna,
            till stora frihetsförluster. Den som är fast i skuldfällan måste
            få bättre möjlighet att ordna upp sin tillvaro och återfå kontrollen
            över sitt eget liv. Vissa förbättringar av lagstiftningen har
            gjorts på senare år, men mer behöver göras. Oseriös kreditgivning
            ska motverkas effektivt.
          </p>
          <head xml:id="i-8PrPg8MVYnxVVbzLYtk5vS" type="h3">
            Det konsumentpolitiska målet
          </head>
          <p xml:id="i-QzLcTS55U1KDqUn1ATLXV8">
            Maktdimensionen är utgångspunkten för Liberalernas konsumentpolitik.
            Politikens uppdrag är att stärka konsumentens ställning på marknaden
            och därmed öka hennes makt.
          </p>
          <p xml:id="i-KzcehoXeoPmLYWc7uvzomG">
            Här finns en tydlig skillnad mellan den liberala konsumentpolitiken
            och den mer kollektivistiska syn som regeringen ger uttryck för.
            Det nuvarande konsumentpolitiska målet skiljer sig från det som
            gällde under den tid då Liberalerna hade regeringsansvar för konsumentpolitiken
            på så sätt att alla hänvisningar till den enskilda konsumenten
            och hennes konsumentmakt har tagits bort.
          </p>
          <p xml:id="i-7oe22xwxdcgVcuZyqY7ojn">
            Det nu gällande målet för konsumentpolitiken handlar om väl fungerande
            konsumentmarknader och en miljömässigt, socialt och ekonomiskt
            hållbar konsumtion. Det konsumentpolitiska mål som fastställdes
            under den tid då Liberalerna ansvarade för konsumentpolitiken
            gick ut på att konsumenterna ska ha makt och möjlighet att göra
            aktiva val.
          </p>
          <p xml:id="i-3W925CuULDaBE3WwXLzEQz">
            Skillnaden i synsätt får konsekvenser för den politik som förs.
            Vi liberaler vill stärka den enskilda människans ställning på
            marknaden, och den enskilda människans möjligheter att fatta upplysta
            beslut utifrån sina egna prioriteringar. Med det nuvarande konsumentpolitiska
            målet reduceras politikområdet i stället till att bli ett miljö-
            och hållbarhetspolitiskt instrument för att få konsumenter att
            fatta rätt beslut.
          </p>
          <p xml:id="i-pVXPy67LomFek8icqSVXS">
            Naturligtvis är hållbarhetsdimensionen högst närvarande i konsumentpolitiken
            liksom i andra delar av samhället. Men det som motiverar att konsumentfrågorna
            är ett eget politikområde är konsumentmakten och konsumentens
            ställning – annars hade lika gärna marknadstillsynen kunnat ses
            som en del av näringspolitiken och hållbarhetsfrågorna som en
            del av t.ex. miljöpolitiken.
          </p>
          <p xml:id="i-Fij1hCjAerNK71u8Uvkg4f">
            Vi anser därför att regeringen bör återkomma till riksdagen med
            ett förslag till nytt konsumentpolitiskt mål som tar sin utgångspunkt
            i konsumentmakten.
          </p>
          <head xml:id="i-CVtAg6qcWAa7K3bCGwRtDp" type="h3">
            Konsumentens rättigheter på nätet
          </head>
          <p xml:id="i-DzJmc7mUtbYUfhg9uacJv4">
            Som konsumenter utför vi allt större del av våra inköp via nätet.
            Näthandeln innebär stora fördelar för konsumenten, t.ex. ett större
            utbud och bättre möjlighet att jämföra priser. Men den snabbt
            ökande andelen inköp via nätet gör också att konsumenterna lämnar
            ifrån sig allt mer uppgifter om sig själva och sina konsumtionsmönster,
            uppgifter som är mycket eftertraktad information för företagen.
            En omfattande vidareförsäljning av sådan information sker mellan
            företag på ett sätt som är omöjligt för konsumenterna själva att
            överblicka. Sammantagen ger denna information mycket stora möjligheter
            att kartlägga individers liv och tillvaro.
          </p>
          <p xml:id="i-8Lr84og4Ga1oeK3NQqmH2r">
            Många företag som tillhandahåller gratistjänster på nätet begär
            i utbyte tillgång till information om vad konsumenterna gör. Detta
            får stora följder för den enskildes integritet. Företag som erbjuder
            kostnadsfria e-post-konton kan till exempel i gengäld skanna innehållet
            i den post som skickas till eller från kontot, för att på så sätt
            anpassa den reklam som visas för konsumenten. Samma sak gäller
            många sociala nätverkstjänster. För att ansluta sig till sådana
            tjänster måste den enskilde lämna sitt samtycke till detta, men
            de flesta konsumenter har ingen chans att överblicka vilken information
            som lagras om dem, och hur den sprids vidare. Detta skapar en
            väsentlig obalans i relationen mellan företagen och den enskilde
            konsumenten.
          </p>
          <p xml:id="i-JNyJtT6Zc2tKQWxdRfP8Bq">
            Liberalerna anser att konsumenters integritetsskydd behöver förstärkas.
            Lagstiftningen behöver förtydligas så att konsumenterna får ett
            fullgott skydd för sina personuppgifter vid näthandel. Företag
            behöver givetvis kunna spara uppgifter om sina kunder, men det
            behövs ett starkare skydd vad gäller vilken typ av uppgifter som
            får sparas och hur länge detta får ske utan att konsumenten förnyar
            sitt medgivande.
          </p>
          <p xml:id="i-LNhfx8JpLtyDEiBFiv2pam">
            Vi anser att lagstiftningen behöver skärpas så att konsumenter
            får tydligare insyn i vilka uppgifter om dem som lagras, och hur
            den används. De behöver också få bättre möjlighet att få dem raderade
            i samband med att de säger upp tjänsten i fråga. Särskilt viktigt
            är detta när det gäller integritetskänslig information som innehåll
            i e-post och meddelanden på sociala nätverk.
          </p>
          <p xml:id="i-VfLC2wW4zYW7QeCAcuVzDa">
            Konsumentskyddet för barn behöver också förbättras när det gäller
            nättjänster. På nätet förekommer mycket marknadsföring direkt
            riktad till barn som inte hade varit möjlig i andra medier, bland
            annat i så kallade freemium-tjänster (det vill säga bastjänster
            utan särskild kostnad). Skyddet mot marknadsföring direkt till
            barn på nätet behöver förbättras, och Sverige bör också arbeta
            på den europeiska och internationella arenan för detta.
          </p>
          <head xml:id="i-FS4LjTV56JPhnLagqUP5o6" type="h3">
            Konsumentvägledning
          </head>
          <p xml:id="i-QgKcLXf5L644etktBpKyZa">
            Den nationella konsumentupplysning som vi arbetat för i regeringsställning
            nu är i drift hos Konsumentverket. Det är viktigt att denna upplysningstjänst
            fungerar som en förstärkning av det totala utbudet av konsumentvägledning
            i Sverige. I de flesta kommuner finns lokal vägledning som fyller
            en värdefull funktion och som också når ut till andra konsumentgrupper
            än de som aktivt söker upp Konsumentverkets upplysningstjänst.
            På olika håll anlitas också enskilda utförare för vägledning.
          </p>
          <p xml:id="i-279h9H5wAGcMSSV8MfvPCn">
            Det är angeläget att fortsätta arbeta för att utveckla metoder
            att nå ut med konsumentvägledning till alla konsumenter och att
            det finns tillgång till information på olika språk. Vägledning
            behöver också vara tillgänglig för personer med olika former av
            funktionsnedsättning.
          </p>
          <head xml:id="i-8HKPB3L7rn8Nv5yYRyTnTP" type="h3">
            Stärkt konsumentmakt för personer med funktionsnedsättning
          </head>
          <p xml:id="i-AZ5GnDjY8m6GBLfBaLfrWr">
            Personer med funktionsnedsättning har ofta sämre möjligheter
            än andra att utöva sin konsumentmakt. Det kan handla om bristande
            fysisk tillgänglighet i butikslokaler, men det handlar lika mycket
            om att viktig konsumentinformation inte är åtkomlig via kanaler
            som alla kan använda sig av. Ny teknik, ökad kunskap och vanlig
            eftertanke är alla faktorer som behövs för att åstadkomma en positiv
            förändring.
          </p>
          <p xml:id="i-5rQjEEudrnNudVJ8QXWkH7">
            Liberalerna vill höja ambitionerna inom den statliga funktionshinderspolitiken,
            och detta syns också på konsumentpolitikens område. Vi vill att
            Konsumentverket får ett utökat och breddat uppdrag att stärka
            konsumentmakten för personer med funktionsnedsättning. För undvikande
            av missförstånd vill vi understryka att yrkandet i denna motion
            avser det formella regeringsuppdraget. I Liberalernas budgetmotion
            återfinns vårt förslag till finansiering av uppdraget.
          </p>
          <head xml:id="i-LavxhVuhf3U87DMay2R6cB" type="h3">
            Stödet till konsumentorganisationer
          </head>
          <p xml:id="i-YUxaY14QXjefVkxzAJe1jB">
            De oberoende konsumentorganisationerna spelar en avgörande roll
            för att ta tillvara konsumenters intressen i samhället och på
            marknaden. Regeringen föreslår en höjning av stödet till konsumentorganisationer,
            vilket är välbehövligt och ligger i linje med vad Liberalerna
            länge verkat för. Vi är dock kritiska till att regeringen öronmärker
            vissa anslag för särskilda ändamål och på så sätt bedriver politisk
            styrning av organisationernas prioriteringar. Vi vill att konsumentorganisationer
            ska ha goda möjligheter att verka utan att detaljstyras av politiken,
            och i vår budgetmotion föreslår vi därför en höjning av det obundna
            anslaget till konsumentorganisationer. Vårt konkreta yrkande framgår
            av Liberalernas budgetmotion.
          </p>
          <head xml:id="i-WfRfRrDJcp4SJdmfsKVw6n" type="h3">
            Oseriösa förmedlingstjänster
          </head>
          <p xml:id="i-TwCGHya5LZAWyaHtjbbrxT">
            Konsumenter nyttjar mer än tidigare förmedlingstjänster för köp
            av tjänster och varor, många gånger utan att vara medvetna om
            vilken näringsidkare de i slutänden ingår ett avtal med. Förekomsten
            av förmedlingstjänster har blivit särskilt vanliga när det till
            exempel kommer till köp av resor och hantverkstjänster via sökmotorer
            på internet. Ett exempel är de olika söktjänster för resor som
            länkar konsumenter till en resebyrå som i sin tur förmedlar flygresor
            hos flygbolag – många gånger utan att ha kontrollerat om de flygbolag
            som de förmedlar tjänster hos är seriösa näringsidkare.
          </p>
          <p xml:id="i-4RHqjZY5W5N4uo197FdYk5">
            Liberalerna anser att utvecklingen av förmedlingstjänster ger
            välkomna möjligheter för konsumenterna. Genom förmedlingstjänster
            stärks valfriheten att ge fler alternativ för konsumenter att
            välja mellan. Men när branscher blir alltmer populära medför det
            även att oseriösa aktörer ger sig in i marknaden och utnyttjar
            konsumenter. Särskilt konsumentens utsatthet vid användandet av
            förmedlingstjänster på internet måste tas på större allvar.
          </p>
          <p xml:id="i-VFc2hXz8vWiAGdh7AP66F6">
            Därför anser Liberalerna att regeringen snarast bör tillsätta
            en utredning som ska se över hur man kan motverka oseriösa aktörer
            inom förmedlingsbranschen och hur man kan stärka konsumenters
            ställning när dessa blir utnyttjade av oseriösa aktörer.
          </p>
          <head xml:id="i-GdsgURUAhPwX2F6ve6L3eo" type="h3">
            Ursprungsmärkning
          </head>
          <p xml:id="i-KLiiE1a7uZ1LCkZssgEcvk">
            Konsumentens rätt till information ska vara en ledtråd i hela
            processen från produktion till konsumtion. Bättre europeiska regler
            om ursprungsmärkning av fler livsmedelstyper gör det lättare för
            konsumenten att göra informerade val och därmed t.ex. välja livsmedel
            utifrån djurhållningsregler eller miljömässiga kriterier.
          </p>
          <p xml:id="i-8Y5H9f5khWk64Yz1SudxH1">
            Det är dock mycket viktigt att bestämmelser om ursprungsmärkning
            hänger ihop med fungerande system för tillsyn och kontroll. Ur
            konsumentens synpunkt är ett märkningssystem som inte går att
            lita på ännu sämre än inget märkningssystem alls.
          </p>
          <head xml:id="i-QHM9KvUEb52XEyPKc7aUZF" type="h3">
            Europeisk konsumentlagstiftning
          </head>
          <p xml:id="i-YXErhTjYuJnNFfWnvDB1t9">
            Liberalerna slår vakt om att konsumenter ska ha en stark ställning
            lokalt, nationellt och i EU. På EU:s inre marknad gynnar det konsumenterna
            om handel med varor och tjänster sker utan hinder över gränserna.
            Vi vill ha en stark och gemensam konsumentlagstiftning så att
            konsumenterna kan känna sig trygga i hela EU. Men detta ställer
            också krav på gemensamt arbete med produktsäkerhet och fortsatt
            harmonisering av konsumentskyddet på en hög nivå. Regeringen bör
            driva på för detta i EU-samarbetet.
          </p>
          <head xml:id="i-HPU1RKLTc2By5cjFC5gFsU" type="h3">
            Nej till korporativa lösningar i statens konsumentpolitik
          </head>
          <p xml:id="i-JYHLXLSMBx7rxRELKGzNfz">
            Ett exempel på den kollektivistiska syn som i alltför hög grad
            vägleder regeringens konsumentpolitik är forumet för miljösmart
            konsumtion och livsstil. I förra årets budgetproposition uttryckte
            regeringen sin oro för att de insatser som görs av myndigheter,
            forskarsamhället, näringslivet och det civila samhällets organisationer,
            såväl på lokal och nationell som global nivå för att öka allmänhetens
            medvetenhet om miljö- och hållbarhetsfrågor ur ett konsumtionsperspektiv
            inte är tillräckligt samordnade.
          </p>
          <p xml:id="i-DTvMQRFdLqV8GF1A4wE9g">
            Mot bakgrund av detta gav regeringen Konsumentverket i uppdrag
            att inrätta ett forum för miljösmart konsumtion och livsstil.
            Till detta forum skulle det i sin tur kopplas ett nätverk, vars
            roll inte närmare klargörs i propositionen. Regeringen framhöll
            i budgetpropositionen att det också skulle eftersträvas en aktiv
            samverkan med forskare, näringslivet, länsstyrelser, kommuner
            och landsting, liksom det civila samhällets aktörer, aktörer inom
            miljömärkningsområdet samt relevanta internationella processer.
            Detta forum med vidhängande råd skulle enligt regeringen tilldelas
            uppgiften att agera samordnare och pådrivare i arbetet mot att
            nå hållbara konsumtionsmönster.
          </p>
          <p xml:id="i-Yb3Z4YUVgsCjKQSUfGbPif">
            Liberalerna står fast vid sin kritiska inställning till detta
            sätt att organisera arbetet. Till att börja med kan regeringens
            problembeskrivning ifrågasättas. Är det viktigaste problemet på
            området hållbar konsumtion verkligen att olika aktörer inte erbjuds
            tillräcklig samordning av staten? På vilket sätt skulle statligt
            organiserad samordning frigöra utvecklingskraft hos de oberoende
            aktörer som deltar?
          </p>
          <p xml:id="i-Y9h9vFoxV3LMZW9fPNN6P3">
            Vidare saknas varje form av resonemang om hur man ska kunna förebygga
            risken att detta statliga forum blir en spelplan för särintressen.
            Regeringen tycks utgå från en närmast from förhoppning om att
            hållbarhetsfrågornas betydelse ska göra att privata företag, branschföreningar,
            föreningar och lobbygrupper osjälviskt förenas i det gemensamma
            arbetet utan sidoblickar på vad som kan gynna den egna saken.
            På den punkten tillåter vi oss att ha en avvikande uppfattning.
            Det finns en lång rad aspekter på hållbarhetsfrågorna där enskilda
            aktörer kan ha ett intresse att stärka sin egen position eller
            marknadsandel, till exempel genom att eftersträva expertstatus
            eller verka för att de egna hållbarhetskriterierna blir normerande
            på marknaden. Att så sker är ofrånkomligt och även naturligt utifrån
            det uppdrag olika aktörer har av sina ägare, medlemmar eller uppdragsgivare.
            Det finns därför en uppenbar risk med korporativt organiserade
            statliga arenor med ett diffust uppdrag att vara samordnare och
            pådrivare för samhällsförändring.
          </p>
          <p xml:id="i-VUhvQJE4voFpeDr1F3tDzj">
            När Liberalerna år 2016 motionsvägen yrkade på ett tillkännagivande
            om att det korporativa forumet inte borde införas valde civilutskottets
            majoritet att behandla detta som ett rent budgetyrkande om att
            regeringens budgetäskande om extra medel till ett forum för miljösmart
            konsumtion och livsstil borde avslås (bet. 2016/17:CU1 s. 19).
            Detta är en felaktig hantering. Liberalernas budgetalternativ
            framgick i vår budgetmotion, och vårt yrkande i den konsumentpolitiska
            motionen (2016/17:3471) handlade om ett sedvanligt s.k. negativt
            tillkännagivande om att regeringen inte borde ge Konsumentverket
            ett visst regeringsuppdrag. Vi upprepar därför vårt yrkande om
            ett nej till ett korporativt sammansatt forum vid Konsumentverket.
          </p>
          <head xml:id="i-Ky5PT3xUQgVhnnTif3i5uA" type="h3">
            Förbättra möjligheten till skuldsanering
          </head>
          <p xml:id="i-TipEfiDepgGLJE5SLUAKhE">
            Människor som sitter fast i en skuldfälla måste få möjlighet
            att ta sig ur den. Reformeringen av skuldsaneringslagen för något
            år sedan är en viss förbättring, men mer behöver göras. Vi anser
            att huvudprincipen ska vara att den som beviljas skuldsanering
            får en betalningsplan på tre år. Detta är ett bättre alternativ
            än den nu gällande modellen med fem års betalningsplan med inslag
            av betalningsfria månader.
          </p>
          <head xml:id="i-HykZzKRduGP7zb8HeAQ4dY" type="h3">
            Oseriös kreditgivning och snabblån
          </head>
          <p xml:id="i-UjGbQkXtW1VM4cmqRYR3N8">
            Snabblån – eller sms-lån – är lån med kort löptid och hög ränta.
            De effektiva räntorna ligger ofta långt över 100 procent och företagen
            marknadsför sig med att deras kreditprövningar syns i form av
            utdrag hos kreditupplysningscentraler.
          </p>
          <p xml:id="i-M536FJvGXbwZX6uiUHeU2c">
            Under perioden 2010–2014 mer än fördubblades antalet ansökningar
            till Kronofogden om betalningsförelägganden på grund av obetalda
            sms-krediter och andra snabblån. År 2010 gjordes drygt 28 000
            ansökningar, en siffra som ökade till nästan 57 000 år 2014. Därefter
            har Kronofogden upphört att göra årssammanställningar eftersom
            branschen förändras så snabbt att myndigheten anser sig sakna
            möjlighet att bedöma vilka företag som bör ingå i en sådan sammanställning.
            Ingenting tyder dock på att problemet minskat sedan dess.
          </p>
          <p xml:id="i-KtCYsH5FN4CVPKafvuNuhG">
            Finansinspektionen har sedan 2014 tillsyn över alla företag som
            ger eller förmedlar lån till konsumenter, även över de så kallade
            snabblåneföretagen. Alla företag som lämnar eller förmedlar krediter
            till konsumenter behöver tillstånd hos FI. Enligt FI:s regler
            får företagen bara låna ut pengar till konsumenter som förväntas
            kunna betala tillbaka lånet inom den avtalade lånetiden. En förutsättning
            för detta är bland annat att företagen gör en tillfredsställande
            kreditprövning av dem som söker lån. Även Konsumentverket har
            sedan tidigare tillsyn över att företagen sköter kreditprövningen
            och har också sedan 2014 möjlighet att ta ut en sanktionsavgift
            av de företag som inte sköter sin kreditprövning på rätt sätt.
          </p>
          <p xml:id="i-BjUvQSNH9AwvQF5jEzUu32">
            Det är uppenbart att dagens regler inte ger tillräckliga möjligheter
            att ingripa mot de företag som bedriver kreditgivning på ett direkt
            oansvarigt sätt. Lån med kort löptid är inte i sig något som måste
            motverkas. Däremot finns det ingen anledning att hålla de företag
            om ryggen som har som affärsidé att utnyttja luckor i regelverket
            och bedriva vårdslös kreditgivning som driver människor in i en
            skuldfälla.
          </p>
          <p xml:id="i-Q9D16XW8e5Fn8jhNZghPSF">
            Den enskilde har alltid ett ansvar för sina ekonomiska beslut.
            Den som har tagit ett lån ska normalt också förväntas betala tillbaka
            skulden. Däremot är det inte givet att kreditgivare ska kunna
            använda sig av statens tvångsmakt för att begära myndighetshjälp
            i att driva in skulder för lån som beviljats på oseriösa grunder.
          </p>
          <p xml:id="i-TRZz1pQGXRsBVfigCDicXk">
            Till att börja med behöver reglerna om kreditprövning skärpas.
            Förslagen från utredningen om stärkt skydd på konsumentmarknaden
            för högkostnadskrediter (SOU 2016:68) bör genomföras, bland annat
            att kreditprövning blir obligatorisk även vid så kallade gratislån
            och att beräkningen av den så kallade kvar-att-leva-på-kalkylen
            bör göras med större marginaler.
          </p>
          <p xml:id="i-A5zPk1BJSZyoRjiTHAtn5m">
            Vidare bör marknadsföringen av snabblån omgärdas med strängare
            regler. Högre krav om måttfullhet i marknadsföringen bör införas,
            liksom tydligare information om vad högkostnadskrediter innebär
            och vart man kan vända sig om man behöver råd och hjälp.
          </p>
          <p xml:id="i-Gb7bUEoAAaaJnZ5CUdP1fA">
            Även begränsningar vad gäller själva kreditgivningen behövs.
            Ur liberal synpunkt är det viktigt att slå fast att statlig reglering
            som innebär begränsningar av rätten att ta ekonomiska beslut bara
            ska övervägas om det är absolut nödvändigt. Med tanke på vilka
            stora skadeverkningar som oseriös långivning får för människors
            privatekonomi har vi dock kommit till den punkt där detta måste
            prövas. Vi anser därför att regler bör införas om räntetak och
            kostnadstak, varvid kostnadstaket också ska beakta kostnaden för
            dröjsmålsränta och inkassokostnader. Likaså bör en högkostnadskredit
            inte kunna förlängas i det oändliga utan att avbetalning sker.
          </p>
          <p xml:id="i-fhUEpt1rdipHkDSWUgPA8">
            Liberalerna anser därutöver att oseriösa kreditgivares möjligheter
            att vända sig till Kronofogden måste begränsas. Den statliga tvångsmakt
            som ligger i Kronofogdens myndighetsutövning ska inte missbrukas
            av oseriösa aktörer. En möjlighet skulle kunna vara att den kreditgivare
            som ansöker om betalningsföreläggande på grund av obetalda krediter
            får utökat ansvar att även lämna in dokumentation över den kreditprövning
            som gjorts. Om Kronofogden finner att kreditprövningen inte följer
            god kreditgivningssed ska i så fall Kronofogden inte medverka
            till att driva in skulden. Även andra möjligheter att strama upp
            regelverket bör övervägas.
          </p>
          <p xml:id="i-2cwsVTtX3GjajV2bQTP9MQ">
            Vidare bör en översyn göras av den civilrättsliga och straffrättsliga
            bestämmelsen om ocker. I lagens mening innebär ocker att en person
            använder sig av ”annans trångmål, oförstånd, lättsinne eller beroende
            ställning till att utverka en förmån för sig själv som står i
            uppenbart missförhållande till vederlaget”. Avtalsförhållanden
            som innebär ocker blir civilrättsligt ogiltiga, och det finns
            också en motsvarande bestämmelse i brottsbalken.
          </p>
          <p xml:id="i-WoqzLk84gvBaF37X6w1T8R">
            Lagstiftningen mot ocker är av mycket gammalt ursprung och är
            svår att tillämpa på dagens kreditmarknad. I rättsfallet NJA 1995
            s. 430 uttalade Högsta domstolen att den effektiva räntan inte
            är ett lämpligt mått på om en näringsidkare gjort sig skyldig
            till ocker. I stället ska en samlad bedömning göras av räntan
            och lånevillkoren i övrigt.
          </p>
          <head xml:id="i-4ifyxAPP6UoHhMxNT2HEeu" type="h3">
            Kreditförbudet vid lotteriförsäljning
          </head>
          <p xml:id="i-6W8g5aRqM8DqXzd2j6FES7">
            Huvudregeln är att det inte är tillåtet att sälja lotter på kredit.
            Dock finns ett visst utrymme för Lotteriinspektionen att i synnerliga
            fall bevilja undantag från förbudet, om det handlar om försäljning
            mot faktura gällande så kallande rikslotterier.
          </p>
          <p xml:id="i-D4j2zXWxVt9D4KwX5macRL">
            Rätten att bevilja undantag infördes i en proposition från den
            dåvarande socialdemokratiska regeringen (prop. 2004/05:3). I förarbetena
            till bestämmelsen anförde regeringen bland annat att så kallade
            rikslotteriers försäljning av lotter mot faktura snarast framstod
            som ett alternativt betalningssätt än ett sätt att göra det möjligt
            för den som inte har råd att ändå spela. Försäljningsmetoden ansågs
            inte heller innebära en risk för spelmissbruk. Bedömningen var
            att det i stället rörde sig om en lösning som var praktisk och
            ekonomisk för både anordnaren och lottköparen. Risken för ett
            upprepat och ett oplanerat spelande framstod enligt den socialdemokratiska
            regeringen som i det närmaste utesluten.
          </p>
          <p xml:id="i-LiTFWx5qRraNbXz9D8D6wE">
            Det har därefter framkommit att ett rikslotteri som är direkt
            knutet till ett politiskt parti i stor skala och med offensiv
            marknadsföring säljer lotter till redan skuldsatta personer. Sedan
            2014 har detta partilotteri gått till Kronofogden för att driva
            in skulder från cirka 8 000 personer. I nästan 2 000 fall har
            den obetalda krediten lett till betalningsanmärkning för den enskilde.
            Nästan 100 personer har visat sig få köpa nya lotter på kredit
            trots att de redan hamnat hos Kronofogden för att de inte betalat
            för tidigare lotter.
          </p>
          <p xml:id="i-6TKcdbqCgPs6WVKyee2oB1">
            Det står klart att den nuvarande lagstiftningen om kredit vid
            lotteriförsäljning inte fungerar effektivt. Även här utnyttjas
            luckor i lagstiftningen på ett oseriöst sätt, vilket drabbar enskilda
            vars skuldsättning fördjupas.
          </p>
          <p xml:id="i-67YkEc5E7jMaVo8GgC7vZt">
            Eftersom möjligheten att sälja lotter på faktura i sig är ett
            undantag från huvudregeln om förbud är det motiverat att även
            reglerna om indrivning av obetalda lotterikrediter behöver förändras.
            Ett sätt kan vara att det inte ska vara tillåtet att vända sig
            till Kronofogden för indrivning av obetalda lottkrediter. Det
            bör också övervägas skärpta konsekvenser för anordnaren av lotteriet.
            Vid allvarliga fall av vårdslös försäljning av lotter på kredit
            bör det till exempel vara möjligt att dra in lotteritillståndet.
          </p>
          <head xml:id="i-YRbH299jXxQtffP327iyFC" type="h3">
            Falska konkurser
          </head>
          <p xml:id="i-J7MQwykBKnW5xm15xe3SBL">
            En fråga som inte är direkt konsumenträttsligt relaterad men
            berör den enskildes ekonomiska integritet handlar om skyddet mot
            falska konkursansökningar. Vi väljer därför att ta upp den i detta
            sammanhang.
          </p>
          <p xml:id="i-E6H7abFshCQpkgLFugmY5X">
            I dag saknas ett effektivt skydd mot att en person utsätts för
            en falsk ansökan om konkurs, därför att någon annan gentemot myndigheterna
            utger sig för att vara personen i fråga. Ett uppmärksammat fall
            inträffade i somras när en framträdande företrädare i näringslivet
            utsattes för en id-kapning och därefter blev försatt i konkurs.
            Eftersom den som är försatt i konkurs inte får ha ledande befattningar
            i företag ledde detta till att personen även blev avregistrerad
            som verkställande direktör och styrelseledamot i stora och börsnoterade
            företag.
          </p>
          <p xml:id="i-8S8o9whpUZPXpbvxVpBeGp">
            Såväl tingsrätten, som beslutar om konkurs, och Bolagsverket,
            som ansvarar för registerhållningen av personer med ledande företagsuppdrag,
            behandlade detta som ett rent blankettärende och verkställde åtgärderna
            i enlighet med gällande regler. Konkursbeslutet överklagades av
            den drabbade och besluten hävdes snabbt, men de potentiella skadorna
            för både personen själv och det börsnoterade företaget var mycket
            stora.
          </p>
          <p xml:id="i-SD1Vcs9mxDWSVrTjxfYmF4">
            Enligt konkurslagen ska tingsrätten fatta ett beslut om konkurs
            om ansökan kommer från gäldenären själv. Detta gäller oavsett
            om det är en fysisk eller juridisk person. För fysisk person krävs
            endast en undertecknad ansökan och ett utdrag ur folkbokföringen,
            något som vem som helst kan beställa. För juridisk person, såsom
            aktiebolag, krävs inte dokumentation i form av exempelvis styrelseprotokoll
            eller stämmobeslut. Domstolen ska endast göra en närmare granskning
            om det finns särskilda skäl. Inga krav ställa på att den sökande
            ska legitimera sig.
          </p>
          <p xml:id="i-5ULiPahTo362eUvc68uHzb">
            I lagen saknas uttryckliga regler för vem som är behörig att
            ansöka om att försätta en bostadsrättsförening i konkurs, något
            kan medföra stora problem av ekonomisk natur för bostadsrättsinnehavarna.
            Om en bostadsrättsförening felaktigt försätts i konkurs blir samtliga
            bostadsrättshavares andelar i föreningen värdelösa och lägenheterna
            betraktas som hyresrätter i konkursboet, med de följder detta
            får för de boendes privatekonomi
          </p>
          <p xml:id="i-3KipCXHYix4Wh5pRL8FRys">
            Ett felaktigt konkursbeslut kan få förödande följder. Förutom
            den rena förtroendeskadan kan det bland annat innebära att företag
            eller andra juridiska personer ställs under konkursförvaltning,
            med de följder detta får med sig. Lagstiftningen behöver snarast
            ses över för att motverka och om möjligt eliminera risken för
            att fysiska eller juridiska sätts i konkurs genom falska ansökningar.
          </p>
        </div>
        <div type="motSignatures">
          <list>
            <item xml:id="i-2oRd1XnwZBpN1U1dfuTs8D">
              Robert Hannah (L)
            </item>
            <item xml:id="i-Ct1NU9PgZNuLbv4ppKa1SK">
              Christer Nylander (L)
            </item>
            <item xml:id="i-6JpbPhsSuJejGU4VSW83o9">
              Tina Acketoft (L)
            </item>
            <item xml:id="i-YG8Cy5KG7faHaLLsFevSAK">
              Emma Carlsson Löfdahl (L)
            </item>
            <item xml:id="i-Ac1vfEeAPAu7sJ8fzuig4e">
              Mats Persson (L)
            </item>
            <item xml:id="i-BFgFiGFHzJeP1wnpHFJ5pM">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
