<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Mj_361/mot_200506_Mj_361-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ361 pnr: m1558
          </p>
          <p>
            Motion till riksdagen 2005/06:MJ361
          </p>
          <p>
            av Cecilia Widegren (m)
          </p>
          <p>
            Naturreservat
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att upphöra med reservatsbildningar som drabbar
            främst små, enskilt ägda fastigheter. 2. Riksdagen tillkännager
            för regeringen som sin mening vad i motionen anförs om att reservatsbildningar
            skall ersättas till marknadsvärde. 3. Riksdagen tillkännager för
            regeringen som sin mening vad i motionen anförs om att stoppa
            nya naturreservat där pengar till skötsel saknas eller är under
            all värdighetsnivå för att upprätthålla biologisk mångfald. 4.
            Riksdagen tillkännager för regeringen som sin mening vad i motionen
            anförs om att verka för fler frivilliga skötselavtal mellan markägare
            och staten.
          </p>
          <p>
            Motivering
          </p>
          <p>
            Under senare år har den socialdemokratiska regeringen ökat takten
            på nya naturreservat runtom i Sverige. Det sker i ett lovvärt
            syfte — att säkra den biologiska mångfalden — men tyvärr drabbas
            alltför ofta enskilda markägare. De förlorar rätten att bruka
            sin egen mark, som i många fall har hört till familjen i generationer.
            Frågan är om inte markägarna med sina historiska kunskaper om
            marken är bättre än staten att behålla och utveckla den biologiska
            mångfalden. Som om förlusten inte är nog sker det ofta till en
            ersättning under marknadsvärdet. Fortsätter staten på det här
            viset blir snart den familjeägda marken små reservat på landsbygden.
            Mycket tillsyn och skötsel inom jord- och skogsbruket tas om hand
            av dem som äger och har sin utkomst från jorden. Det är deras
            och tidigare generationers arbete som gjort marken rik med värdefull
            biologisk mångfald. Vem skall ta över det ansvar och den omtanke
            som en enskild ägare har för sin mark? Det finns få människor
            som förstår och tar hand om miljön på ett bättre sätt än de som
            äger en liten jordplätt. De vet att markens välmående är
          </p>
          <pb facs="riksdagen-motions-pdf/data/200506/mot_200506_Mj_361/mot_200506_Mj_361-0002.pdf"/>
          <p>
            2005/06:MJ361
          </p>
          <p>
            beroende av kunskap, förståelse och omtanke om miljön. Det kan
            till och med vara så att de bönder som struntat i föreskrivna
            gallringar och direktiv om skogsbruk har skapat naturvärden som
            de nu får se staten beslagta. Deras önskan om mångfald på sina
            marker kan paradoxalt bli skälet att regeringen konfiskerar marken.
            Regeringen bör upphöra med reservatsbildning som drabbar mindre,
            familjeägda fastigheter. Staten är en stor markägare, och det
            finns stora börsnoterade bolag med betydande ägor. Inom dessa
            bör det gå att finna intressanta områden med artrikedom och biologisk
            mångfald som är värda att bevara. Om nu ändå mark skall exproprieras,
            på grund av särskilt unikt naturvärde som inte står att finna
            någon annanstans i hela Sverige, skall den ersättas enligt marknadsvärde.
            Marken som staten exproprierar måste skötas för att behålla sitt
            biologiska värde. Staten säger att den skall ta över skötsel av
            marken så att den inte växer igen och kväver den mångfald man
            söker att bevara. Tyvärr lever staten inte alltid upp till skötselkraven
            lika bra som enskilda ägare. Statens bristande skötsel gör att
            miljön förlorar den mångfald man vill bevara. I dag saknas det
            i många fall skötselplaner och resurser för skötseln av nya reservat.
            Regeringen bör därför upphöra med fortsatt reservatsbildning så
            länge resurser för att sköta dagens reservat saknas.
          </p>
          <p>
            Stockholm den 30 september 2005
          </p>
          <p>
            Cecilia Widegren (m)
          </p>
        </div>
      </div>
    </body>
  </text>
</TEI>
