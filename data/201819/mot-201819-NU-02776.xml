<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02776">
  <teiHeader>
    <fileDesc>
      <titleStmt>
        <title>Ny Tysklandsstrategi</title>
        <author corresp="i-F7At3v6PvJpNCH37qRhr8A">av Sofia Damm (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2776 av Sofia Damm (KD)</title>
          <idno type="rdwebb">H6022776</idno>
          <rs type="number">2776</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022776/text</ref>
          <ref type="dokument_url_html">http://data.riksdagen.se/dokument/H6022776</ref>
          <ref type="dokumentstatus_url_xml">http://data.riksdagen.se/dokumentstatus/H6022776</ref>
          <ref type="docx">http://data.riksdagen.se/fil/78ADC239-7203-4251-93F7-36422A648D7B</ref>
          <ref type="pdf">http://data.riksdagen.se/fil/3DBB6C95-2F80-40EE-BA30-F57EE4E321CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2vy67SgooYBCke9d4LoViP" type="signed"/>
        <correspContext corresp="i-2vy67SgooYBCke9d4LoViP">
          <note type="signatory" corresp="i-F7At3v6PvJpNCH37qRhr8A"/>
        </correspContext>
        <correspAction xml:id="i-55ZbTNWaEdMhHCjHUkmQZa" type="submitted">
          <date when="2018-11-30"/>
          <time when="13:57:23"/>
        </correspAction>
        <correspAction xml:id="i-3HuNmUPtdP4mpFuZzHdThE" type="reviewed">
          <date when="2018-11-30"/>
          <time when="15:12:54"/>
        </correspAction>
        <correspAction xml:id="i-6wxDRrezsirVz6hwdPUgNM" type="referred">
          <date when="2018-12-05"/>
        </correspAction>
        <correspAction xml:id="i-Earq2uE3cnJBVnnSohmKD8" type="assigned">
          <date when="2019-06-24"/>
          <time when="10:21:42"/>
        </correspAction>
        <correspContext corresp="i-Earq2uE3cnJBVnnSohmKD8">
          <ref type="assignedTo">Näringsutskottet</ref>
        </correspContext>
        <correspAction xml:id="i-Cw9wA7iMUh7ib5ETC8FPjh" type="behandlas_i"/>
        <correspContext corresp="i-Cw9wA7iMUh7ib5ETC8FPjh">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VmfnEtEDsMJdSjHr643mDT" type="behandlas_i"/>
        <correspContext corresp="i-VmfnEtEDsMJdSjHr643mDT">
          <ref type="uppgift">2018/19:NU13</ref>
          <ref type="ref_dok_id">H601NU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2ComrdHBS7YHN44gjtesTD" type="motHeader">
        <div xml:id="i-QNaj9Zn2cs8KVGf1ibZMsY" type="motTitle">
          Motion till riksdagen 2018/19:2776 av Sofia Damm (KD) Ny Tysklandsstrategi
        </div>
      </div>
      <div xml:id="i-E2xCrkMKkPKHDpaoKZypBd" type="motBody">
        <div xml:id="i-PQzTGx5tc6XKAYLvBqzuxn" type="motProposal" subtype="förslag">
          <head xml:id="i-XcmdAiy1cCZq9KVaE967hM">
            Förslag till riksdagsbeslut
          </head>
          <list xml:id="i-Nh2MRHWugxKv8Fj2NSZakm" style="ol">
            <item xml:id="i-VitPPzk4nQRJmFCbj5i9QG">
              Riksdagen ställer sig bakom det som anförs i motionen om att
              regeringen inom ramen för EU-samarbetet bör intensifiera samarbetet
              med Tyskland och tillkännager detta för regeringen.
            </item>
            <item xml:id="i-JJd685fznWNpKHL4fwLTZk">
              Riksdagen ställer sig bakom det som anförs i motionen om att
              regeringen bör utveckla en nationell strategi för ett utökat samarbete
              med Tyskland och tillkännager detta för regeringen.
            </item>
            <item xml:id="i-QWSvobRE47jPbwzSg2bbrh">
              Riksdagen ställer sig bakom det som anförs i motionen om att
              se över insatser för att öka andelen svenskar som lär sig tyska,
              och detta tillkännager riksdagen för regeringen.
            </item>
            <item xml:id="i-7akJJbcGxuAWkoN4qdncd8">
              Riksdagen ställer sig bakom det som anförs i motionen om att
              se över kvaliteten på befintlig tyskundervisning i skolan och
              tillkännager detta för regeringen.
            </item>
          </list>
        </div>
        <div xml:id="i-8xei2H83rHzEw6ej6TCc3Z" type="motContent">
          <head xml:id="i-fwH8goezMEWeLvAnq78SN" type="h1">
            Motivering
          </head>
          <p xml:id="i-McuzQU6isq4fWxK7d1iZkZ">
            Av flera skäl har Sverige efter andra världskriget blivit allt
            mer anglosaxiskt influerat. Med Storbritanniens utträde ur EU
            och USA:s allt mer osäkra roll i Europa kommer Sveriges relation
            med Tyskland, framför allt inom EU, bli allt viktigare framöver.
          </p>
          <p xml:id="i-XQ4WVXMXUZ5sB4oEB28sJP">
            Det finns många anledningar för oss svenskar att vända oss än
            mer mot grannen i söder och den stora tyska marknaden. Det finns
            ett stort intresse för Sverige hos tyskarna, det visar inte minst
            Tillväxtverkets statistik där den tyska turismen ligger på en
            fortsatt hög nivå. Enligt Visit Sweden är tyska resenärer också
            de som söker allra mest information om Sverige som resmål på nätet
            av de länder som Visit Sweden fokuserar på. Under 2017 gjorde
            tyskarna 1 160 000 turismrelaterade sökningar om Sverige, en ökning
            med 4 procent sedan året innan. Att intresset för Sverige är högt
            för många tyskar visar också Visit Swedens målgruppsanalyser,
            där 88 procent av målgruppen eller motsvarande 25,2 miljoner tyskar
            anger att de är intresserade av att besöka Sverige på semester.
            Detta om något borde få oss att inse den potential som finns i
            ett grannland med 80 miljoner invånare som verkar ha en överlag
            positiv bild av Sverige som besöksland.
          </p>
          <p xml:id="i-XxFdQWHJJcyU1imbc8Hpb8">
            Det är inte bara turister som färdas fram och tillbaka mellan
            Sverige och Tyskland, landet är de facto Sveriges viktigaste export-
            och importland. Handelsutbytet består främst av industrivaror,
            och organisationen Business Sweden ser större potential för Sveriges
            del. Vi är grannar med en ekonomisk stormakt och vi borde utnyttja
            denna möjlighet bättre. Digitalisering och tysk energiomställning
            erbjuder goda affärsmöjlig­heter för svenska företag. Den geografiska
            närheten och goda transportförbindelser ger också möjlighet för
            ökat handelsutbyte. De ekonomiska förbindelserna mellan Sverige
            och Tyskland stärks bl.a. genom de 1 900 svenska dotterbolag som
            är etablerade i Tyskland. Därutöver är Tyskland det land som över
            tid investerat mest i Sverige med drygt 1 300 dotterbolag representerade.
          </p>
          <p xml:id="i-QnrYocWbNvVw12PgCZsbGq">
            Transportprojektet Fehmarn Bält-förbindelsen, tunneln mellan
            Danmark och Tyskland, kommer tillsammans med Öresundsbron bli
            ytterligare en viktig länk mellan Sverige och kontinenten. Restiden
            mellan Malmö och Hamburg kan kortas ner till 2,5 timmar vilket
            innebär stora möjligheter för arbetspendling och kunskapsutbyte.
            Om den politiska viljan finns kommer södra Sverige och Tyskland
            kunna interagera på ett helt annat sätt än idag. Samverkan över
            gränserna kräver dock nationellt intresse och det borde därför
            finnas en uppdaterad och framåtsyftande svensk nationell strategi
            för ett utökat samarbete med Tyskland.
          </p>
          <p xml:id="i-QJVP51kGMuytWZxwupCzT6">
            När den tysk-svenska handelskammaren frågade de svenska exportföretagen
            vad som hindrade dem från att öka försäljningen till Tyskland
            visade sig de största anledningarna vara bristande kunskaper om
            affärskulturen och kommunikations­barriärer. Detta bekräftas av
            Business Sweden som menar att avsaknaden av tyska språkkunskaper
            hos unga svenskar är den enskilt största utmaningen för svenska
            företag i Tyskland. Det finns även många lediga lärlingsplatser
            i norra Tyskland som alla EU-medborgare kan söka. Det gör också
            många polacker, danskar och spanjorer. Intresset från svenska
            ungdomar är däremot svalt.
          </p>
          <p xml:id="i-Bh413Rj5ojffkpQRyYtQKc">
            Med anledning av detta är det oroväckande att antalet elever
            i Sverige som lär sig tyska i skolan minskat dramatiskt. Därför
            behöver regeringen se över vilka insatser som krävs för att stimulera
            fler elever att studera tyska samt se över nivån på befintlig
            undervisning i tyska. Här finns det all anledning att snegla på
            Norge som med en tydlig Tysklandsstrategi, som berör bland annat
            handel, forskning och kultur, lyckats vända trenden och där antalet
            elever som väljer tyska har ökat. Den tysk-norska handels­kammaren
            rapporterar också att intresset från norska bolag och organisationer
            för den tyska marknaden ökat sedan strategin sjösattes. Förhoppningsvis
            kan en liknande strategi från svenskt håll bidra till positiva
            framsteg med ökade tyskkunskaper, ökade forsknings- och lärlingsutbyten
            och till att fler företag nyttjar potentialen på den stora tyska
            marknaden.
          </p>
          <p xml:id="i-Pd3RReJNfYfRGnGcbned2M">
            Låt en ny strategi bli startskottet för en vitaliserad och fördjupad
            relation mellan Tyskland och Sverige. De band som knyts mellan
            våra länder kommer ha stor betydelse för framtiden.
          </p>
        </div>
        <div xml:id="i-VS6pSnxiRgBe6cDLLDWdiv" type="signatureBlock">
          <list xml:id="i-BnJPNWcgBL5CPyQgA7t5vk">
            <item xml:id="i-7jMiWoJfqS1nLTSubaUbND" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
          </list>
        </div>
      </div>
    </body>
  </text>
</TEI>
