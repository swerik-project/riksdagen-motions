<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00939">
  <teiHeader>
    <fileDesc>
      <titleStmt>
        <title>Immaterialrättsliga frågor i ett digitalt samhälle</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:939 av Tobias Andersson m.fl. (SD)</title>
          <idno type="rdwebb">HA02939</idno>
          <rs type="number">939</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA02939/text</ref>
          <ref type="dokument_url_html">http://data.riksdagen.se/dokument/HA02939</ref>
          <ref type="dokumentstatus_url_xml">http://data.riksdagen.se/dokumentstatus/HA02939</ref>
          <ref type="pdf">http://data.riksdagen.se/fil/10F9E891-4DFB-4D78-813C-8E076E398AF7</ref>
          <ref type="docx">http://data.riksdagen.se/fil/7045EBCB-D442-459B-A8DA-301EFDC25292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AC7jntTHiduEw8x7nYgntW" type="signed"/>
        <correspContext corresp="i-AC7jntTHiduEw8x7nYgntW">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction type="submitted" xml:id="i-Y5icr8L396jjaRyRsUEz7q">
          <date when="2022-11-22"/>
          <time when="12:01:12"/>
        </correspAction>
        <correspAction type="reviewed" xml:id="i-BFeRF9Z2w4s4KhnP46dPip">
          <date when="2022-11-22"/>
          <time when="16:42:09"/>
        </correspAction>
        <correspAction type="referred" xml:id="i-Z5cCKUdK4oNyFvUr7qSsn">
          <date when="2022-12-01"/>
        </correspAction>
        <correspAction type="assigned" xml:id="i-PXa6u53HBSkaLTARqD5YUt">
          <date when="2023-07-10"/>
          <time when="09:07:43"/>
        </correspAction>
        <correspContext corresp="i-PXa6u53HBSkaLTARqD5YUt">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-GaXdsU4J9aN18VCWr4ZtKT"/>
        <correspContext corresp="i-GaXdsU4J9aN18VCWr4ZtKT">
          <ref type="uppgift">2022/23:NU14</ref>
          <ref type="ref_dok_id">HA01NU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU14</ref>
          <ref type="ref_dok_titel">Immaterialrättsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:939 av Tobias Andersson m.fl. (SD) Immaterialrättsliga frågor i ett digitalt samhälle</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-3iRczGTfXjhXLAkdb63RKw">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FNd5Z8CpDJ6AZ7FdykhSyW">
              Riksdagen ställer sig bakom det som anförs i motionen om att
              modernisera upphovsrätten och tillkännager detta för regeringen.
            </item>
            <item sortKey="Yrkande 2" xml:id="i-DfAorhDHm1J8PT4yR489e1">
              Riksdagen ställer sig bakom det som anförs i motionen om att
              utreda vidgade inskränkningar i upphovsrätten och tillkännager
              detta för regeringen.
            </item>
            <item sortKey="Yrkande 3" xml:id="i-43roEfk8LZC5j2aKZzN7Gq">
              Riksdagen ställer sig bakom det som anförs i motionen om upphovsrättsliga
              skyddstider och tillkännager detta för regeringen.
            </item>
            <item sortKey="Yrkande 4" xml:id="i-W1A1skQeXp9uuSXCUg8AeU">
              Riksdagen ställer sig bakom det som anförs i motionen om att
              Sverige ska verka för att avskaffa regler på upphovsrättsområdet
              som står i konflikt med intresset av ett fritt internet och en
              fri åsiktsbildning och tillkännager detta för regeringen.
            </item>
            <item sortKey="Yrkande 5" xml:id="i-TZiDDiTuiC7JYnPoRYjZhH">
              Riksdagen ställer sig bakom det som anförs i motionen om att
              utvärdera straffskärpningarna i och med antagandet av proposition
              2019/20:149 Skärpta straff för de allvarligaste fallen av immaterialrättsintrång
              och tillkännager detta för regeringen.
            </item>
            <item sortKey="Yrkande 6" xml:id="i-RUnDdvJfg1v8nk1G1XbCSp">
              Riksdagen ställer sig bakom det som anförs i motionen om att
              revidera lagstiftningen så att fri spridning av offentlig konst
              möjliggörs och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VEmgsKbfvK2zmX4jvvAhbL">
            Motivering
          </head>
          <p xml:id="i-3THBycLAZbeADyJPjv1upA">
            Immateriella värden har i takt med teknikens utveckling och informationssamhällets
            mognad kommit att bli en allt mer betydelsefull del av samhällsekonomin.
            Samtidigt har utvecklingen inneburit att teknik och information
            sprids, konsumeras och förbrukas snabbare än tidigare. Digital
            teknik och internet har kommit att ta platsen som den primära
            plattformen såväl för den demokratiska debatten och spridning
            av information och nyheter som för konsumtion av kulturalster
            och underhållning. Samtidigt bygger det upphovsrättsliga regelverket
            fortfarande i stora delar på den ordning som tillkom när tryckpresstekniken
            var den gängse plattformen för informationsspridning.
          </p>
          <head type="h2" xml:id="i-15dBKboHByhaFdTSVG2Z1r">
            Behovet av en moderniserad upphovsrättslagstiftning
          </head>
          <p xml:id="i-DqPBq9EmwrSHgLbQW7fqGc">
            I dagens samhälle är i princip alla människor kreatörer, författare
            och informations­förmedlare – ständigt uppkopplade i dubbla roller
            som skapare och konsumenter av det organiska informationsmolnet.
            Att framställa och publicera bilder, att sprida vidare information
            på bloggar och sociala medier och att publicera texter av varierande
            verkshöjd för en potentiellt global publik är en naturlig del
            av vardagen för många och präglar hur vi interagerar på internet
            i det moderna samhället. Sällan görs reflektionen att beteendemönstret
            som blivit sedvana passar dåligt med det upphovsrättsliga regelverket,
            där den som sprider vidare en bild, text eller artikel på sociala
            medier mycket väl i formell mening kan begå upphovsrättsintrång
            om denne exempelvis saknar upphovsmannens uttryckliga medgivande
            eller underlåter att ange upphovsmannens namn. Detta trots att
            mycket av det kreativa skapandet sker väl medvetet om förutsätt­ningarna.
            Nya tjänster för bearbetning och förädling av stora informationsmängder
            och utveckling av artificiell intelligens utgör idag en av de
            största tillväxtpotentialerna men begränsas av tveksamheter i
            fråga om hur sådana tjänster förhåller sig till upphovs­rätten.
          </p>
          <p xml:id="i-PjCJJCpPeKSHepkHpt1Wgt">
            Erfarenheter under de senaste decennierna visar att utvecklingen
            av legala tjänster som ur användarperspektiv och tillgänglighetsaspekter
            är konkurrenskraftiga är mest effektivt för att bekämpa illegala
            beteenden. Lagstiftningen bör utformas för att uppmuntra och underlätta
            framväxten av sådana alternativ. I det sammanhanget bör system
            för licensiering av skyddade verk, särskilt när det kommer till
            rörliga media, ses över, för att kunna tillfredsställa konsumenternas
            berättigade förväntningar om till­gänglighet. Yttrandefriheten
            är en av de viktigaste grundpelarna i den västerländska demokratiska
            samhällsmodellen. Yttrandefriheten tillkommer envar, och en allt
            viktigare del av samhällsdebatten och åsiktsbildningen sker på
            internet. Det är funda­mentalt att upprätthålla en god marginal
            mellan eventuella åtgärder till skydd för upphovsmannarättigheter
            och skyddet för den legitima åsiktsbildning som sker genom exempelvis
            informationsförmedling, satir och debatt på internet.
          </p>
          <p xml:id="i-E68Y5CdU8mN8fa57QUPfnQ">
            Delar i den nya lagstiftning från EU som under 2019 antogs i
            strid med den svenska riksdagsmajoritetens viljeyttring har med
            rätta kritiserats för att brista i fråga om att upprätthålla en
            sådan marginal. Den upphovsrättsliga lagstiftningen behöver moderni­seras
            för att utgöra en god balans utifrån vad som i dagens samhälle
            är rimligt mellan å ena sidan samhällsintresset av att uppmuntra
            skapande och av att bevara kreatörers möjlighet att kunna få rättmätig
            ersättning för sina alster och å andra sidan intresset av att
            fullt ut nyttja de möjligheter som informationssamhället innebär.
            I det samman­hanget bör särskilt intresset av en fri åsiktsbildning
            värnas. Man bör också i ett sådant sammanhang utgå ifrån att balanspunkten
            är en annan idag än när den upphovsrättsliga systematiken tillkom
            och att det upphovsrättsliga regelverket måste bli mer flexibelt,
            både för att tillvarata möjligheter och för att anpassa regelverket
            efter nya beteende­mönster. Det ställer stora krav på att kreativa
            näringar förhåller sig till ett förändrat samhälle och fortsätter
            att utveckla sina affärsmodeller efter nutida förutsättningar.
            Eftersom upphovsrätten till stor del är internationellt reglerad
            inom ramen för exempelvis EU och WTO bör Sverige verka för att
            modernisera den nationella lagstiftningen utifrån vad som är möjligt
            inom de ramar som Sverige är bundet av och verka för att de internationella
            upphovsrättsliga regelverken förändras.
          </p>
          <head type="h2" xml:id="i-3NkiaBoX2tYJBbUos9HLQ7">
            Inskränkningar i upphovsrätten och citaträtt
          </head>
          <p xml:id="i-2qqHgTmyycZeduEV9J7xzj">
            I upphovsrättslagens 2 kap. stadgas inskränkningar i upphovsrätten.
            Där fastslås bland annat att inskränkningar är möjliga vad gäller
            framställning av tillfälliga exemplar av ett verk i en teknisk
            process, för privatkopiering och för undervisningsändamål. Det
            är också möjligt att med undantag i vad som i övrigt gäller för
            upphovsrättsskyddade verk citera utifrån vad som överensstämmer
            med god sed. Citaträtten gäller dock inte bild­medium. Befintliga
            inskränkningar i upphovsrätten är dåligt anpassade efter det moderna
            samhället och grundar sig i väsentlig utsträckning på utdaterade
            förhållanden för hur information används och sprids. Lagstiftaren
            bör verka för att införa mer flexibla inskränkningar i upphovsrätten
            utifrån vad som är skäligt med hänsyn till samhällets utveckling
            och intresset av att möjliggöra nya informationstjänster. Dessutom
            utifrån vad som kommit att bli brukligt i samhällslivet. I sammanhanget
            bör rätten att använda upphovsrättsskyddade alster i satir, opinionsbildning
            och samhällskritik särskilt bejakas. Citaträtten bör därtill vidgas
            för att även tillåta legitimt användande av framställningar i
            bildmaterial. En utredning bör tillsättas för att se över hur
            upphovsrätten bör avgränsas och anpassas för framtiden. I ett
            sådant sammanhang bör särskilt lärdom dras av hur andra västerländska
            länder valt att utforma flexibla inskränkningar i upphovsrätten,
            exempelvis den amerikanska modellen ”fair use”.
          </p>
          <head type="h2" xml:id="i-XKpph4GofxqDW2V2WcHqdx">
            Skyddstider
          </head>
          <p xml:id="i-N98jGvuoEVAwuXzZN8E3z9">
            En oinskränkt ensamrätt till tankegods är inte självklar, och
            upphovsrätt kan inte rakt av jämföras med äganderätt. Till skillnad
            från materiell egendom är upphovsrätten i första hand en legal
            konstruktion där man lånat äganderättsliga komponenter för att
            kunna dra fördelar av marknadsekonomiska mekanismer också inom
            det immateriella skapandet. En väsentlig skillnad från äganderätten
            är att upphovsrätten inte är evig. Huvudregeln i befintlig rätt
            är att upphovsrätten löper ut 70 år efter upphovsmannens frånfälle.
            Alstret tillfaller därefter den publika domänen. I praktiken innebär
            det att ett verk oftast är skyddat från fri användning i mer än
            ett århundrade efter att det skapats, oavsett om det är fråga
            om ett musikstycke, ett fotografi eller en datorprogramvara. Syftet
            bakom de långa skyddstiderna var från början att skapa förutsättningar
            för upphovsmän att kunna göra förtjänst på sina verk. Utvecklingen
            har dock inneburit att distribution, konsumtion och punkten då
            ett alster kan anses daterat många gånger sker betydligt snabbare
            än förr. Beroende på alstrets natur kan det innebära att endast
            en minimal del av intäkterna av ett verk genereras efter de första
            åren.
          </p>
          <p xml:id="i-8bysVqtBzQRd32Rguf2CVY">
            De långa skyddstiderna kan innebära att allmänhetens respekt
            och förtroende för upphovsrätten som institut undergrävs och att
            övergripande tillväxt- och utvecklings­intressen hämmas. När det
            gäller patent, där motsvarande intressemotsättning gäller, är
            skyddstiden jämförelsevis som huvudregel 20 år. Det bör därför
            övervägas om upphovs­rättens långa giltighetstid överlag är befogad
            utifrån moderna förhållanden eller om det finns skäl att differentiera
            skyddstiderna mellan olika typer av verk. En möjlighet är också
            att överväga om det bör krävas en aktiv åtgärd från upphovsmannen
            för att bevara ensamrätten till sitt verk efter att en viss tid
            förflutit, innefattande att legalt tillhanda­hålla verket för
            allmänheten enligt skäliga villkor.
          </p>
          <head type="h2" xml:id="i-EdPi2GU1pUjL2NSErz7siP">
            Bekämpning av piratkopiering och illegal streaming
          </head>
          <p xml:id="i-3KAmYVHrGoghLXRHRfuidQ">
            Upphovsrättsbrott genom piratkopiering och illegal streaming
            via internet är fortfarande ett omfattande problem och innebär
            förlorade intäkter för kreativa näringar, inte minst inom musik-
            och filmbranscherna. Genom nya affärsmodeller som med ett stort
            utbud ger konsumenter enkel och snabb tillgång till kultur och
            underhållning har incitamenten att nyttja illegala tjänster pressats
            tillbaka. Med fullgoda alternativ till illegala tjänster, som
            lever upp till konsumenternas förväntningar, upprätthålls också
            den allmänna respekten för upphovsrätten. Upphovsrätten måste
            fortsatt ytterst vara en fråga för rättsväsendet att försvara.
            Inte minst genom internationellt rättsligt samarbete bör åtgärder
            vidtas för att bekämpa storskaliga intrång och illegala tjänster
            vars affärsmodell bygger på att tillhandahålla upphovsrättsskyddat
            material genom nedladdning eller streaming. Samtidigt är det viktigt
            att värna öppenheten på internet. Strävan att bekämpa upphovsrättsintrång
            får aldrig bli överordnad intresset av ett fortsatt öppet internet
            och enskildas tillgång till ett fritt informationsflöde. Sverige
            bör därför inom ramen för EU och internationella forum motverka
            en utveckling som innebär att internetplattformar och tillhandahållare
            av sociala medier åläggs ett övergripande tillsyns- och ersättningsansvar
            i fråga om vad enskilda användare publicerar. Som nämnts ovan
            måste också särskilt respekten för åsiktsyttringar och en fri
            opinions­bildning genom satir, referat och nyhetsförmedling värnas
            vid övervägandet av nya åtgärder mot upphovsrättsintrång.
          </p>
          <head type="h2" xml:id="i-E9H7XnwXKusLePMV2eif9n">
            Privatkopieringsersättning
          </head>
          <p xml:id="i-L96c6gGHiHLNjHWAwsb44S">
            Enligt befintliga EU-regler är medlemsstater som tillåter privatkopiering
            skyldiga att ersätta upphovsmän med en rimlig kompensation. Kompensationen
            ska enligt regel­verket utgöra en skälig ersättning, främst baserad
            på skadan som drabbar upphovs­rättsinnehavaren till följd av undantaget,
            och ska inte utgå om skadan är obetydlig. Privatkopiering är tillåtet
            i Sverige. I 12 § upphovsrättslagen anges ett undantag i upphovsrättsskyddet
            i fråga om framställning av exemplar för privat bruk. Bestäm­melsen
            anger att var och en för privat bruk får framställa ett eller
            några få exemplar av offentliggjorda verk. Kompensationen till
            upphovsmännen regleras i sin tur genom privatkopieringsersättning
            som stadgas i 26 k §. Bestämmelsen innebär att producenter och
            importörer av anordningar på vilka ljud eller rörliga bilder kan
            tas upp och som är särskilt ägnade för framställning av exemplar
            av verk för privat bruk är skyldiga att betala en särskild ersättning.
            Copyswede ansvarar för att för upphovsmännens räkning avtala om
            och inkassera privatkopieringsersättningen, som lagts på bl.a.
            hårddiskar, inspelningsbara cd- och dvd-skivor samt usb-minnen.
          </p>
          <p xml:id="i-FG4yLFes5JDGEah37uVipJ">
            Privatkopieringsersättningen är uteslutande menad att kompensera
            upphovsmännen för legal kopiering som sker med stöd av 12 § upphovsrättslagen.
            Den är inte menad att kompensera för piratkopiering eller illegal
            streaming. Inte heller ska sådan automati­serad och tillfällig
            kopiering som sker som en del av en teknisk process i till exempel
            telefonapplikationer eller på webben ersättas med avgiften.
          </p>
          <p xml:id="i-BGAyeMseSfwcvup1vkTA48">
            Mycket tyder på att den legala privatkopieringen minskat i betydelse
            som en följd av den tekniska utvecklingen. Till skillnad från
            när video- och kassettbandspelare i stor utsträckning under 80-
            och 90-talen användes för att kopiera film eller musik och spela
            in tv-program och radioutsändningar, torde omfattningen av ren
            privatkopiering idag vara ringa. Kopplingen mellan sådana tekniska
            medier som omfattas av avgiftsplikten och en uppenbar avsikt att
            använda mediet för privatkopiering har också blivit allt mer långsökt.
            Få som köper ett usb-minne eller digitalt minneskort torde i praktiken
            göra det med ett primärt syfte att spela in tv-program eller musikstycken.
            Till följd av utveck­lingen finns mycket som talar för att privatkopieringsersättningens
            utformning och omfattning kommit att bli oskälig utifrån sitt
            ändamål. Det är också antagligt att allmän­hetens sympati för
            att avgiftsbelägga produkter med en långsökt koppling till privat­kopiering
            är låg. Utgångspunkten bör därför vara att på sikt helt avskaffa
            ersättningen för privatkopiering. Till dess att ett avskaffande
            är förenligt med EU‑rättsliga för­pliktelser bör man förändra
            den nu gällande ersättningsmodellen på ett sätt som innebär att
            privatkopieringsersättningen i sin nuvarande form avskaffas. I
            det sammanhanget bör man överväga en modell där en lägre kompensation
            till upphovsmännen utgår direkt från staten, enligt vad som gäller
            i Finland. Ett annat alternativ som bör utredas är om det vore
            möjligt att lägga en avgift som ska täcka ersättningen för privatkopiering
            direkt på den som i första skedet tillhandahåller det skyddade
            verket. Fördelen med det senare vore att upphovsmannaföreträdare
            utan statlig inblandning helt på egen hand kunde reglera avgifts-
            och ersättningsnivåerna.
          </p>
          <head type="h2" xml:id="i-RNXcnrNhHgovxfFyrzmHR">
            Utvärdera lagen
          </head>
          <p xml:id="i-92mXQ1rDnndwpTpYNQFyd7">
            Våren 2020 antog riksdagen ny lagstiftning på det immaterialrättsliga
            området för att inskärpa straffen för de allvarligaste fallen
            av immaterialrättsintrång, proposition 2019/20:149. Med vissa
            reservationer ställde sig Sverigedemokraterna bakom dessa. Lagstiftningen
            som rör immaterialrätt är viktig, inte minst för att skydda kreatörers
            och företags rättigheter till sin egendom. Vi delar uppfattningen
            att det vuxit fram en storskalig och industriell intrångsverksamhet
            som hotar dessa rättigheter. Men i detta sammanhang finns det
            anledning att uttrycka oro för hur den nya lagstiftningen framöver
            kommer att tillämpas i förhållande till exempelvis fildelning
            som utförts av enskilda individer. För att undvika att reglerna
            i praktiken kommer att leda till att enskilda jagas i stället
            för att omfattande organiserad brottslig verksamhet bekämpas,
            bör den skärpta lagstiftningen utvärderas tre år efter att den
            trätt i kraft.
          </p>
          <head type="h2" xml:id="i-KrNdyJZ6BeJuoaRN54sF2a">
            Fri spridning av offentlig konst
          </head>
          <p xml:id="i-BdXa1xsNU7hVbWvx2SYF1o">
            Med offentlig konst avses konstverk placerade i det offentliga
            rummet, parker och torg och som oftast är finansierade med skattemedel.
            Patent- och marknadsdomstolen beslutade i juni 2017 att offentlig
            konst inte får fotograferas och sedan publiceras i digitala kanaler
            som exempelvis en databas på internet där privatpersoner och andra
            kostnadsfritt kan ta del av konstverken utan att fysiskt besöka
            platsen.
          </p>
          <p xml:id="i-EGozvPq5Af2zWzXiCwseFi">
            Upphovsrättslagen bör revideras på ett sådant vis att offentlig
            konst vars syfte är att fritt tillgängliggöras för folket även
            skall vara kostnadsfri via digitala kanaler som exempelvis internet
            utan att det anses göra intrång i rådande lagstiftning.
          </p>
        </div>
        <div type="motSignatures">
          <list>
            <item xml:id="i-HRxmrFK4cyzLG72jdzSQAN" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-JdCNjjYXzTYAogGdB4CWWL" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-44knu5qTkgRyHbrVoTSi2v" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-9sYiW3w46ZmMqvMNtSZcKT" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-7tEgzGqCTS7sMYLpU9Lp12" who="i-5cQcZgMfPXLpKbuzTtzgn6">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
