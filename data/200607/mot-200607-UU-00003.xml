<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00003">
  <teiHeader>
    <fileDesc>
      <titleStmt>
        <title>Berättelse om verksamheten i Europeiska unionen under 2006</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Berättelse om verksamheten i Europeiska unionen under 2006</title>
          <idno type="rdwebb">GU02U3</idno>
          <rs type="number">U3</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U3/text</ref>
          <ref type="dokument_url_html">http://data.riksdagen.se/dokument/GU02U3</ref>
          <ref type="dokumentstatus_url_xml">http://data.riksdagen.se/dokumentstatus/GU02U3</ref>
          <ref type="doc">http://data.riksdagen.se/fil/13025B3E-2FAB-4D55-B903-7CFDF8FB9A5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5qKa9LDU3eEvRgsYm3Pybb"/>
        <correspContext corresp="i-5qKa9LDU3eEvRgsYm3Pybb">
          <ref>Regeringsskrivelse 2006/07:85</ref>
        </correspContext>
        <correspAction xml:id="i-3C1Bwyd3G8VgrRLEg7KJf5" type="signed"/>
        <correspContext corresp="i-3C1Bwyd3G8VgrRLEg7KJf5">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction type="referral" xml:id="i-T4nVrUx7KiyFjz87TruCFG">
          <date when="2007-03-29"/>
        </correspAction>
        <correspAction type="dismissal" xml:id="i-KWZgYniBqPb87pqatwt7R2">
          <date when="2007-03-28"/>
        </correspAction>
        <correspAction type="transfer" xml:id="i-STLQxnFYKyaXH9qMBuARPY">
          <date when="2007-03-27"/>
        </correspAction>
        <correspAction type="submission" xml:id="i-GSis5iCZFAPsfwXQDC9UTa">
          <date when="2007-03-27"/>
        </correspAction>
        <correspAction type="assigned" xml:id="i-BNAG4VpcVneQzEUu3GXV4H"/>
        <correspContext corresp="i-BNAG4VpcVneQzEUu3GXV4H">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YRFh6vQ4j9Fz8h8tmtmWVB">
            Förslag till riksdagsbeslut
          </head>
          <list style="ol">
            <item xml:id="i-QwRUXhyxq3zjtpDKrFDj9q">
              Riksdagen tillkännager för regeringen som sin mening vad som
              i motionen anförs om att EU ska ägna sig åt färre och genuint
              gränsöverskridande frågor.
            </item>
          </list>
          <list style="ol">
            <item xml:id="i-MA5gqazEctuQj4vUjzHtMU">
              Riksdagen tillkännager för regeringen som sin mening vad som
              i motionen anförs om att det är viktigare vilken politik Sverige
              för i EU än att vi ska tillhöra kärnländerna.
            </item>
          </list>
          <list style="ol">
            <item xml:id="i-Nv7FVfwke62Akhac5D5siM">
              Riksdagen tillkännager för regeringen som sin mening vad som
              i motionen anförs om att EU:s medlemsländer ska kunna kritisera
              andra medlemsstater vid brott mot internationella överenskommelser.
            </item>
          </list>
          <list style="ol">
            <item xml:id="i-9eYrt9UmADXNKUJk6j1jux">
              Riksdagen tillkännager för regeringen som sin mening vad som
              i motionen anförs om krisen i Sudan som innebär ett folkmord.
            </item>
          </list>
          <list style="ol">
            <item xml:id="i-VgWG2cZh8WgqXz14z1Abcg">
              Riksdagen tillkännager för regeringen som sin mening vad som
              i motionen anförs om EU:s handelsavtal om biståndet till Palestina.
            </item>
          </list>
          <list style="ol">
            <item xml:id="i-5HZacLqqMLKZmj514tbSr1">
              Riksdagen tillkännager för regeringen som sin mening vad som
              i motionen anförs om EU:s terrorlista.
            </item>
          </list>
          <list style="ol">
            <item xml:id="i-2B2SkQhd2sXdoXcvFKyiQW">
              Riksdagen tillkännager för regeringen som sin mening vad som
              i motionen anförs om asyl- och visumfrågor.
            </item>
          </list>
          <list style="ol">
            <item xml:id="i-GhbQMHeXig1s4NtZpHJbvj">
              Riksdagen tillkännager för regeringen som sin mening vad som
              i motionen anförs om EU:s budget.
            </item>
          </list>
          <list style="ol">
            <item xml:id="i-N7a7rYREEVkRyhJnRGq9Fz">
              Riksdagen tillkännager för regeringen som sin mening vad som
              i motionen anförs om att Sverige måste ta initiativ för att bekämpa
              oegentligheter i EU.
            </item>
          </list>
          <list style="ol">
            <item xml:id="i-6DEx4PJqxmToteRnbNUgL4">
              Riksdagen tillkännager för regeringen som sin mening vad som
              i motionen anförs om gasledningen mellan Ryssland och Tyskland.
            </item>
          </list>
          <list style="ol">
            <item xml:id="i-YaVJkVPNeg1bwC7EXMEXH3">
              Riksdagen tillkännager för regeringen som sin mening vad som
              i motionen anförs om att den kommande processen kring EU:s framtid
              blir öppen.
            </item>
          </list>
          <list style="ol">
            <item xml:id="i-3atx9H6W9diB9D7NUntajK">
              Riksdagen tillkännager för regeringen som sin mening vad som
              i motionen anförs om att verka för ökad öppenhet och insyn inom
              EU.
            </item>
          </list>
          <list style="ol">
            <item xml:id="i-5hwJffooRQhRD9KzB3cF4e">
              Riksdagen tillkännager för regeringen som sin mening vad som
              i motionen anförs om bristen på handlingar på svenska till EU-nämnden.
            </item>
          </list>
          <list style="ol">
            <item xml:id="i-QU8sNxeDX1i2kKrf1V3g8R">
              Riksdagen tillkännager för regeringen som sin mening vad som
              i motionen anförs om att kommande skrivelse tydligare bör ange
              vilket resultat regeringen haft i de särskilda politiska åsikter
              som man fört fram vid ministerrådsmöten.
            </item>
          </list>
        </div>
        <div type="motContent">
          <head type="h1" xml:id="i-J4rteTRPHK2BJAbeCXodHo">
            Berättelse om verksamheten i Europeiska unionen under 2006
          </head>
          <head type="h1" xml:id="i-MRN5B29uBZe8JFFPNp1gba">
            Inledning
          </head>
          <p xml:id="i-Kpfcups3BdRUrww1LFhQt3">
            Regeringen har sedvanligt inkommit med sin skrivelse till riksdagen
            om verksamheten i EU under föregående år. I skrivelsen listas
            stora och små frågor på alla de områden som EU omfattar från EU:s
            omfattande kemikalielagstiftning Reach via tjänstedirektivet till
            EU:s förbindelser med Indien.
          </p>
          <p xml:id="i-NayKeUFkNGPKFsv1JUfBCU">
            Inför EU:s ministerrådsmöten sammanträder regeringen med riksdagens
            EU-nämnd för att informera och samråda om de olika ärenden som
            står på ministerrådets dagordning. Miljöpartiet de gröna har fortlöpande
            under året lämnat synpunkter på de förslag som varit uppe till
            diskussion samt på regeringens agerande kring dessa.
          </p>
          <p xml:id="i-9dM8UesGdNx7pnq56Q9LPh">
            I denna motion kommer vi därför i princip inte att återkomma
            med våra eventuella invändningar kring regeringens agerande i
            avslutade frågor, i princip inte heller kring frågor som nyss
            varit eller är föremål för riksdagsbehandling. Istället inriktar
            vi oss främst på sakfrågor som inte är avslutade eller på regeringens
            övergripande inställning på vissa områden inom EU som vi bedömer
            vara viktiga och där vi inte delar regeringens inställning eller
            där vi menar att denna är otydlig. Vi tar också upp frågor som
            har bäring på regeringens samråd med riksdagens EU-nämnd.
          </p>
          <head type="h1" xml:id="i-J1DapHTUCHVwE5jWZWtwS9">
            Regeringens allmänna inriktning på EU-politiken
          </head>
          <p xml:id="i-JkgQrZShXAtG86YyAwVucm">
            Under det avsnitt som behandlar den övergripande utvecklingen
            i EU anger regeringen att dess mål med EU-politiken är att EU
            ska ägna sig åt färre och genuint gränsöver­skridande frågor.
            Dock anges det inte på något sätt vad som avses med detta. Någon
            exakt avgränsning ges inte och läser man igenom skrivelsen så
            är det mycket svårt att se att regeringen anser att EU ska ägna
            sig åt färre frågor. Endast fem gånger har regeringen röstat emot
            förslag, och då har den nya regeringen bara röstat nej en gång
            och lagt ned sin röst en gång i de omröstningar som redovisas
            i bilagan. Den nya regeringen har förvisso bara varit i tjänst
            tre månader av 2006, men av skrivelsen framgår ingen prioritering
            eller avgränsning. Vi delar naturligtvis regeringens generella
            inställning om att EU ska ägna sig åt färre frågor, men vi menar
            att det då också måste märkas i den politik som förs och att regeringen
            därför mer aktivt ska rösta emot förslag som inte ligger i linje
            med denna inriktning. Detta bör ges regeringen till känna.
          </p>
          <p xml:id="i-ZK1LkTGDtxJRuQUaCHjvc">
            Regeringen anger också som ambition att Sverige ska tillhöra
            kärnländerna. Det utvecklas inte heller vad som avses med detta.
            Innebär det att det är viktigare att hålla med de stora EU-länderna
            Tyskland, Frankrike och Spanien vad de tycker? För oss i Miljöpartiet
            är det viktigare vilken politisk åsikt Sverige för fram än att
            tillhöra kärnländerna. Detta bör ges regeringen till känna.
          </p>
          <head type="h1" xml:id="i-SsBiAAXgdKhngjmTEX1GLG">
            Sakfrågor
          </head>
          <head type="h2" xml:id="i-MCZ69dknwXmp9KqZkvBYRp">
            Utrikesfrågor
          </head>
          <p xml:id="i-GWVAvptnZwkgB3sbCyTWqz">
            Miljöpartiet har inget emot att EU samarbetar inom utrikespolitiken
            när enighet råder. Däremot vänder vi oss emot att EU helt övertar
            utrikespolitiken och genom majoritets­beslut tvingar enskilda
            länder till ett visst agerande eller till tystnad. Vi ser med
            oro på att Sveriges utrikespolitik blivit lamare och tystare genom
            vårt medlemskap i EU.
          </p>
          <p xml:id="i-LTtshUc7Q3S2dzoZGvwQS6">
            Sveriges handelspolitik styrs sedan vårt inträde av EU. WTO-frågor
            inklusive EU:s partnerskapsavtal var senast föremål för näringsutskottets
            betänkande (2005/06:NU7 Svensk handelspolitik i WTO:s Doharunda).
            Där behandlades dock inte EU:s handels­avtal med Medelhavsländerna.
            Till skillnad från de tidigare samarbetsavtalen, som innebär ett
            ensidigt marknadsöppnande från EU:s sida, förhandlar man nu om
            frihandel, dvs. ett ömsesidigt öppnande av ländernas marknader.
            Medelhavsländernas marknader har hittills i hög grad varit skyddade,
            och risken finns att dessa ännu inte är konkurrens­kraftiga nog
            att stå emot yttre konkurrens, vilket kan leda till avindustrialisering
            och ökad arbetslöshet, vilket i sin tur ytterligare äventyrar
            stabiliteten i regionen. Vi menar därför att liberaliseringen
            av EU:s handel måste ske långsamt och i flera steg och att berörda
            länder/regioner måste få möjlighet att skydda sina industrier
            och sina jordbruks­sektorer under en övergångstid.
          </p>
          <p xml:id="i-GS8CsjWyr4xp3xKWzagd1j">
            I regeringens skrivelse tas Sudanfrågan upp. Vi delar regeringens
            åsikt att utvecklingen är allvarlig och att det behövs internationellt
            agerande för den allvarliga krisen i Darfur. Miljöpartiet anser
            att Sverige måste agera kraftigare och tydligare. Samtidigt är
            det viktigt att kalla krisen vid dess rätta namn, nämligen ett
            folkmord. Vi beklagar att den nya regeringen inte anammar denna
            åsikt och agerar i enlighet med de förpliktelser som följer med
            detta. Detta bör ges regeringen till känna.
          </p>
          <p xml:id="i-RQEkGsBNYGe2KPQVPjJjy4">
            Vi ser med oro på de tankegångar som finns inom EU om att skära
            ned på dess bistånd till Palestina. Samtidigt som det naturligtvis
            kan finnas anledning att utföra påtryckningar mot Hamas får detta
            inte leda till att Palestina isoleras och att ytterst det palestinska
            folket, som är i behov av ekonomiskt stöd, blir lidande. Miljöpartiet
            har lagt en särskild motion om Palestina, 2006/07:U230, och återupprepar
            därför inte de kraven på svenskt agerande i EU här.
          </p>
          <p xml:id="i-HwkwcZzwzrux1V8b5GwFGB">
            Vi motsätter oss den militarisering av EU som äger rum, vilket
            redovisas i skrivelsen, och vi beklagar den faktiska eftersläpningen
            när det gäller att bygga upp de civila kapaciteter som det fattats
            beslut om.
          </p>
          <head type="h2" xml:id="i-2aZec9YZUbbWX7bS9BTBi4">
            Rättsliga frågor
          </head>
          <p xml:id="i-AdfQUuiSX92apnhQhEtsEk">
            Det senaste året har mycket skett inom EU när det gäller de rättsliga
            frågorna. Bland annat har många lagförslag klubbats med terroristbekämpningen
            som förevändning under förra året exempelvis i juni angående mediekommunikationsstrategi
            som förklarar hur EU ser på terrorismbekämpning. Vidare har EU
            antagit regler om registrering och lagring av all trafikdata från
            mobiltelefonsamtal, SMS, fasta telefoner och Internettrafik mellan
            6 och 24 månader.
          </p>
          <p xml:id="i-LS2LxTEWDSHJMjasJTKqUj">
            Terrorismen är ett av vår tids gissel och måste naturligtvis
            bekämpas. Men rätts­säkerheten och de mänskliga rättigheterna
            offras i terroristbekämpningens namn då riskerar istället de åtgärder
            som vidtas mot terrorism att bli kontraproduktiva. Det öppna samhället
            kan inte försvaras genom att stängas. Vi ser därför med oro på
            den antagna lagstiftning där rättssäkerhetsaspekter inte blivit
            tillgodosedda i tillräckligt stor utsträckning.
          </p>
          <p xml:id="i-MuegEJWMmvXUhtwNZidH2T">
            Vi menar bl.a. att den terrorstämpling av personer och organisationer
            som idag sker i EU:s regi måste upphöra. Den eller de som har
            begått ett brott ska naturligtvis stå till svars och dömas för
            detta, däremot inte behöva riskera att terroriststämplas på oklara
            grunder. Det finns idag ingen enhetlig definition av vad terrorism
            är, så risken för godtycke vid terroriststämpling är stor. Gränsen
            mellan vanliga brott och terroristbrott är luddig. Eftersom alla
            EU:s medlemsländer måste ge sitt godkännande för att en organisation
            ska sättas upp på listan innebär det att även Sverige medverkat
            till detta. Norge har meddelat att man skrotar terrorlistan. Detta
            vore ett exempel för Sverige att följa.
          </p>
          <head type="h2" xml:id="i-5ymz5grSDpcLBVtUUPYzVk">
            Asyl- och visumfrågor
          </head>
          <p xml:id="i-X1qk5mV2N7AMEZShuUtaPz">
            Vi menar att EU:s restriktiva flyktingpolitik bygger upp högre
            murar mot omvärlden. Vi vill ha generösa asyl- och flyktingregler,
            och vi motsätter oss därför en harmonisering till det sämre, med
            ökad restriktivitet, av EU:s asyl- och invandringspolitik.
          </p>
          <p xml:id="i-CsbaZYEPuRkDRLKNrbE8F7">
            Vi är förtvivlade över EU:s beslut om höjda visumkostnader. Dessa
            ökade kostnader innebär de facto att det blir omöjligt för fattiga
            människor att kunna besöka länderna inom EU då kostnaderna för
            visum med det framlagda förslaget kan motsvara upp till en månadslön.
            Vi har framfört kritik mot detta såväl i motioner som i samrådet
            i EU-nämnden och är glada för att regeringen också röstade emot
            detta förslag i EU, även om våra röster inte avgjorde frågan.
          </p>
          <head type="h2" xml:id="i-XeFyh9cNQZfTmBVX8Hhngk">
            EU:s långtidsbudget
          </head>
          <p xml:id="i-Kqr54fjB6GqVNGrEiNCUEy">
            Frågan om EU:s långtidsbudget 20072013 var en av EU:s största
            stridsfrågor under 2005. Ett beslut fattades slutligen vid EU-toppmötet
            i mitten av december.
          </p>
          <p xml:id="i-pmXYyG3nwNGchz8Wwkgp3">
            Vi välkomnar att Sverige vidhöll sin linje intill ett sent skede,
            men beklagar samtidigt att regeringen inte löpte linan ut och
            sade nej till budgeten. Vid EU-nämndens sista samråd om långtidsbudgeten
            i december 2005 ställde sig samtliga partier utom Miljöpartiet
            bakom förslaget på långtidsbudget för EU 20072013. I konsekvens
            med detta ställningstagande har vi också under våren 2006 fört
            fram vår kritik mot den antagna långtidsbudgeten.
          </p>
          <p xml:id="i-QtGgvGXJ1n79Dezkbw9YmX">
            Miljöpartiet anser att EU:s budget ska minska, och den får under
            inga omständigheter överstiga en procent av unionens BNI. Det
            är oacceptabelt att EU:s föråldrade och miljövidriga jordbrukspolitik
            fortfarande tillåts ta så stora summor i anspråk som den gör.
            Uppgörelsen, som samtliga partier utom Miljöpartiet ställt sig
            bakom, innebär nu att EU:s budget ökar istället för att minska,
            att Sverige fortsätter vara nettobetalare, att den kritiserade
            globaliseringsfonden inrättas och att skrivningarna om en översyn
            av budgeten är alldeles för luddiga. Det senare handlar i praktiken
            om jordbrukspolitiken där vi krävt en bantning.
          </p>
          <p xml:id="i-3q2TnMGsMJnNv7J5kS6ox7">
            För att undvika risken att EU:s nästa långtidsbudget återigen
            blir ett bakslag som cementerar EU i ett föråldrat tänkande menar
            vi att regeringen redan nu borde ta initiativ till en översyn
            av områden att skära ned på och/eller förändra inriktningen på.
            Detta bör göras i EU-sammanhang, men minst lika mycket gällande
            det egna arbetet hemmavid och tillsammans med likasinnade länder
            i EU-kretsen. Det är ett långsiktigt arbete och vi menar att detta
            ska påbörjas nu.
          </p>
          <head type="h2" xml:id="i-7af5noEh6Z6gF5fdYagTyV">
            Ansvarsfrihet för EU-kommissionen
          </head>
          <p xml:id="i-JbCjnJbWtTuaJ8fjFahSU7">
            Den 24 oktober 2006 kom revisionsrätten med sin årsrapport för
            budgetåret 2005. Återigen kunde inte revisionsrätten lämna ett
            uttalande utan reservation om de underliggande transaktionernas
            laglighet och korrekthet. Skälet, precis som regeringen själv
            skriver, är den fortsatta stora förekomsten av fel. Med detta
            redovisat är det förvånande att regeringen inte agerar utan, precis
            som den tidigare regeringen, väljer att lämna walkover och ge
            EU-kommissionen ansvarsfrihet. Det pågår sedan flera år ett arbete
            med att försöka komma tillrätta med problemen, såväl inom EU-kommissionen
            som i medlemsstaterna. Detta arbete har dock nu pågått i flera
            år och fortfarande kan inte revisionsrätten avge något ordentligt
            intyg. Miljöpartiet menar därför att Sverige borde agera mer konsekvent
            och därmed inte ge ansvarsfrihet. I Sverige har den nya regeringen
            starkt betonat att fusk ska bekämpas. Inför EU hukar man dock.
            Det är illa. Sverige måste ta initiativ för att bekämpa oegentligheter
            i EU. Detta bör ges regeringen till känna.
          </p>
          <head type="h2" xml:id="i-BB5V9bzf163n1TWwXxoRpY">
            Jordbruk
          </head>
          <p xml:id="i-BFnUo6chUYyRnG9cx4hJUX">
            EU:s jordbrukspolitik (Common Agriculture Policy) är, trots vissa
            reformer, omodern och bygger i stor utsträckning på målformuleringar
            från efterkrigstiden. Den skapar en överskottssituation på EU-marknaden,
            vilket leder till att överskott dumpas på världs­marknaden och
            där­igenom slår ut jordbruksproduktion i fattiga länder. Miljöpartiet
            anser att jordbruks­politiken ska nationaliseras. Så länge vi
            är medlemmar i EU är det osannolikt att det kravet är genomförbart,
            och innan det är möjligt vill vi verka för en jordbrukspolitik
            som är mer transparent och i linje med samhällets mål för jordbruket,
            inte minst vad gäller miljöinriktning, ekologisk produktion och
            landsbygds­utveckling. Vi har i en särskild motion under allmänna
            motionstiden tagit upp några frågor gällande EU:s jordbrukspolitik,
            2006/07:MJ264, och lyfter därmed inte fram de kraven i denna motion.
          </p>
          <head type="h2" xml:id="i-JmhfDYNKvhhSVHMyvd8rva">
            Miljö
          </head>
          <p xml:id="i-3r8PK5U5JYkURK5GSHXG2K">
            Vi menar att de miljörelaterade frågorna inom EU för närvarande
            generellt sett blir alldeles för styvmoderligt behandlade. Ett
            tydligt exempel på detta är Lissabonstrategin där miljödimensionen
            (jämte den sociala dimensionen) fått stryka på foten för den ekonomiska.
            Ett annat exempel är EU:s kemikalielagstiftning Reach där kemikalie­industrin
            lyckades urvattna förslaget rejält. Vi menar att regeringen borde
            ta miljö­arbetet inom EU på större allvar och driva frågorna med
            ökad kraft.
          </p>
          <p xml:id="i-yKdEFwwXdifdYe7g7cnU8">
            Förutom problemet med att regeringen driver miljöfrågorna för
            passivt finns det även andra miljörelaterade frågor där vi är
            oense med den linje regeringen driver. Ett exempel på detta är
            GMO-frågor, där vi menar att regeringen borde anta en mer restriktiv
            hållning i och med att EU-kommissionens tidigare moratorium mot
            godkännande av nya GMO-grödor upphävts. De nuvarande reglerna
            för märkning av produkter som består av, innehåller eller har
            framställts av GMO måste utökas till att även omfatta produkter
            som är framtagna med hjälp av GMO, men där mätbarheten gått förlorad.
            Den tidigare regeringen lade, med stöd från Miljöpartiet, ned
            sin röst i rådet i frågan. Den nya regeringen har dock nu ändrat
            linje totalt och röstade ja till EU-kommissionens förslag att
            förbjuda Österrike att behålla sitt undantag. Det är ett beslut
            i helt fel steg som vi ser det och vi är mycket besvikna på den
            borgerliga alliansen, främst c och kd, som nu agerar precis tvärtemot
            vad de sagt tidigare och i valrörelsen.
          </p>
          <head type="h2" xml:id="i-UpTQ3HngzLzdbPscUPSKGJ">
            Gasledningen
          </head>
          <p xml:id="i-FRskjmBbYCWefBn5SmirdL">
            En aktuell fråga under året har varit den planerade gasledningen
            mellan Ryssland och Tyskland som planeras att gå förbi Gotland
            på Östersjöns botten. Inför EU-toppmötet i juni 2006 framhöll
            f.d. statsminister Persson en kritisk uppfattning kring gasledningen
            och att vi inte behövde naturgas i Sverige. Med den nya regeringen
            är det fortfarande oklart vad Sveriges position är i frågan. Statsminister
            Fredrik Reinfeldt och utrikes­minister Carl Bildt hävdar envist
            att de inte kan säga vad Sverige tycker om gas­ledningen. Detta
            motiverar de med att de inte officiellt fått någon förfrågan än.
            Samtidigt pågår diskussioner och beslutsfattande på annat håll,
            inte minst inom EU.
          </p>
          <p xml:id="i-LkicFbGUWdYUDeRVJUPKup">
            Projektet klassades som ett prioriterat projekt inom EU:s program
            för transeuropeiska energinätverk (TEN-E) redan på 1990-talet.
            Denna status bekräftades så sent som i somras. Utrikes- och näringsministrarna
            har lämnat motstridiga besked till EU-nämnden om vad TEN-E-statusen
            innebär för Sveriges möjligheter att agera. I handlingsplanen
            för EU:s program för samarbete inom Östersjöregionen, den s.k.
            nordliga dimensionen, anges att ett viktigt element i gasledningsprojektet
            är möjligheten att dra en gren till Sverige söder om Stockholm.
            Det här är beslut som den svenska regeringen gett klartecken till.
            Den prioriterade statusen innebär att projektet ges en gräddfil
            till stöd från EU. Stödet kan vara både politiskt och ekonomiskt.
          </p>
          <p xml:id="i-XRcs6zS44i6QCEbi88Hd65">
            Den nya regeringen har varit noga med att påpeka att gasprojektet
            måste bära sig kommersiellt och inte kommer att få ekonomiskt
            stöd från svenska staten.
          </p>
          <p xml:id="i-SPxnJh6jJAMYcBL7ayCn9y">
            Men nu är vi ju med i EU. I oktober 2006 rapporterade Fredrik
            Reinfeldt till riksdagen från EU:s toppmöte i Lahti i Finland,
            där energifrågan stod på dagordningen. Han betonade återigen att
            Sverige inte på något sätt kommer att vara med och bistå projektet
            med skattepengar. På en direkt fråga från Miljöpartiet gällande
            hur Sverige ställer sig till pengar från exempelvis EU:s bank
            för finansiering av stora projekt, EIB (Europeiska investeringsbanken),
            vägrade statsministern att svara på frågan.
          </p>
          <p xml:id="i-KHoSZLTFyYHNsRuqqV2DFW">
            Chefen för EIB har sagt att man låter bli att finansiera projektet
            så länge en del EU-stater är emot det. Enligt uppgifter i medier
            beräknas EIB:s andel av finansieringen vara hela 2030 procent.
            Finansieringen för projektet är i gungning. Från Miljöpartiets
            sida anser vi att regeringen måste agera nu, innan det blivit
            för sent att stoppa projektet eller kräva en alternativ dragning.
            Detta bör ges regeringen tillkänna.
          </p>
          <head type="h2" xml:id="i-LrEmTJkbBTdMS16XvcYKUp">
            Öppenhet och insyn
          </head>
          <p xml:id="i-8rpfcCMErWYtUSt76F1sAT">
            Frågor om öppenhet och insyn behandlas ytterst styvmoderligt
            och undanskymt i skrivelsen. Detta är förvånande eftersom den
            nya borgerliga regeringen sagt sig verka för frågor om ökad öppenhet
            inom EU, och vi hoppas att detta inte är ett uttryck för att frågorna
            har prioriterats ned. Även om vissa måttliga steg har skett inom
            EU i riktning mot ökad öppenhet återstår mycket att göra. Vi menar
            därför att det är av avgörande betydelse att de länder som önskar
            öppenhet inom EU med kraft verkar för detta. Vi vill därför att
            regeringen kraftfullt engagerar sig i arbetet för ökad öppenhet
            inom EU.
          </p>
          <p xml:id="i-32kxXkBDWSKGwWdyB3XR35">
            Som ett led i arbetet med ökad öppenhet borde även regeringen
            se över hur insynen och öppenheten inom EU-frågorna i Sverige
            kan öka. Det är till exempel inte acceptabelt att riksdagens EU-nämnd
            inte har tillgång till de handlingar som regeringen skickar till
            EU:s övriga medlemsländer inom ramen för exempelvis Coreper. Vid
            de tillfällen då regeringen skickar Non papers bör dessa sändas
            för kännedom till EU-nämnden.
          </p>
          <head type="h2" xml:id="i-3PXS7rG54ujPtaakaG6A8m">
            EU:s framtid
          </head>
          <p xml:id="i-23bhXGTkfz7VjUvoH1W5U7">
            Då såväl Nederländerna som Frankrike i folkomröstningar röstade
            nej till förslaget till EU-konstitution 2005 har den förklarats
            med allt från sovande till död. Vi är motståndare till den nya
            EU-konstitutionen. Även om den innehåller positiva inslag, såsom
            en utträdesparagraf, menar vi att nackdelarna överväger. EU-konstitutionen
            leder bl.a. till ökad EU-militarisering, mer makt åt EU-systemen
            och fördragsfäster en viss inriktning på vissa politiska sakområden,
            som istället borde vara föremål för ett löpande politiskt arbete.
            Vid EU-toppmötet i juni 2006 beslutades att återigen lyfta fram
            frågan om EU-konstitutionen och låta det tyska ordförandeskapet,
            första halvåret 2007, arbeta med frågan. Från Miljöpartiets sida
            tycker vi givetvis att detta är olyckligt. Om man nu mot vår vilja
            ändå väljer att lyfta fram frågan vill vi starkt trycka på att
            det måste ske i en öppen process så att man inte bakom lyckta
            dörrar beslutar om EU:s framtid. Detta bör ges regeringen till
            känna.
          </p>
          <p xml:id="i-PGQNam4zVbETMhekiXEDhb">
            Våra synpunkter på EU:s framtid har lämnats i en motion från
            allmänna motionstiden (2006/07:K261) och vi upprepar dem därför
            inte i denna motion.
          </p>
          <head type="h1" xml:id="i-DWCwPnizfFA4NFTmY2bTxn">
            EU-nämnden
          </head>
          <p xml:id="i-TMReu1ckkRdhrsAY7L6tSS">
            Mot bakgrund av att riksdagen förra hösten beslutade om en ny
            ordning för hanteringen av EU-frågor i riksdagen lyfter vi inte
            fram vår grundinställning gällande att EU-nämnden, det organ i
            riksdagen som samråder med och informeras av regeringens ministrar
            inför kommande ministermöten, borde läggas ned och att istället
            riksdagens olika fackorgan, som besitter sakkunskapen på sitt
            område, skulle utgöra motsvarande instans inom sina respektive
            områden. Vi avvaktar nu hanteringen i riksdagen och ser om det
            blir en förbättring eller inte.
          </p>
          <p xml:id="i-FWLcUDx3KZ3GxGf6FvFjeT">
            Vi menar dock att arbetet med EU-frågor måste bli mer öppet,
            och så länge EU-nämnden finns kvar ska dess möten vara offentliga.
          </p>
          <p xml:id="i-XvevVBYHMbC7khWtvgSpfb">
            Vi vill dock i detta sammanhang ta tillfället i akt och betona
            att det inte är godtagbart att det material som tillsänds EU-nämnden
            inför kommande ministerrådsmöten i så stor utsträckning är enbart
            på engelska eller, i förekommande fall, på franska. Vi menar att
            detta är oacceptabelt, inte minst ur demokratisk synvinkel. Språkkunskaper
            ska inte utgöra ett kriterium för möjligheten att vara folkvald.
            Även för den som behärskar engelska i någorlunda hög grad utgör
            de enorma textmassorna en svårighet, då det till största delen
            handlar om ett komplicerat och rättsligt språk där det är viktigt
            att man även kan förstå detaljerna för att korrekt kunna bedöma
            de frågeställningar som behandlas.
          </p>
          <p xml:id="i-3CsqJmZGukJhupuRz1AnLV">
            Vi inser naturligtvis att det inte är regeringen som kan lastas
            för EU:s otillräcklighet på området, men efterlyser ett mer aktivt
            agerande från regeringens sida för att åtgärda problemet eftersom
            dagens situation inte är tillfredsställande.
          </p>
          <head type="h1" xml:id="i-RrCTbSPqqZno51iyNQy4RW">
            Skrivelsens utformning
          </head>
          <p xml:id="i-UHK9mvr4dUtpqMXTTHMmC7">
            Miljöpartiet välkomnar att regeringen i detta års skrivelse i
            en bilaga redogör för i vilka frågor Sverige har röstat nej och
            lagt ned sina röster i ministerrådet samt att man även kortfattat
            redogör för varför detta har skett. Vi noterar också med glädje
            att det önskemål vi hade efter förra skrivelsen har blivit tillgodosett
            då regeringen nu anger om den varit i omröstningar gällande enhällighet,
            kvalificerad majoritet eller enkel majoritet, samt vilken praktisk
            effekt Sveriges agerande haft. Endast på ett ställe har detta
            missats.
          </p>
          <p xml:id="i-5FkjJgNYKVYVMqiWXiD6py">
            På flera ställen i skrivelsen anger regeringen hur den svenska
            regeringen har argumenterat, eller rättare sagt vilka krav och
            uppfattningar man haft i olika frågor. Dock anges det sällan om
            man fått gehör för dessa eller inte. Under till exempel 17.1 om
            EU:s byrå för grundläggande rättigheter anges som sista mening:
            Sverige har särskilt agerat för att byrån ska få mandat att verka
            inom ramen för EU:s polisiära och straffrättsliga samarbete. Sedan
            står inget mer, vilket gör att man aldrig får veta om Sverige
            fick något gehör för denna ståndpunkt eller inte. Kommande skrivelse
            bör förtydligas på detta område. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-X7ArPLHkdiYAD2YcTNC8Ki" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-YPFVnqsBeGW3EfwX9wfXpZ" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-7chhbq9t1G3LqxyP1rF3xS" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-3G4rVXxmfFcP4A6bz267fR" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-WaCdsQV3zLWNrW2TMTEvft" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
