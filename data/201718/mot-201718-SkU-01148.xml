<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-01148">
  <teiHeader>
    <fileDesc>
      <titleStmt>
        <title>Skatteflykt</title>
        <author corresp="i-Xte2hVf6qgEgJA6sWB1cDH">av Momodou Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1148 av Momodou Jallow m.fl. (V)</title>
          <idno type="rdwebb">H5021148</idno>
          <rs type="number">1148</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5021148/text</ref>
          <ref type="dokument_url_html">http://data.riksdagen.se/dokument/H5021148</ref>
          <ref type="dokumentstatus_url_xml">http://data.riksdagen.se/dokumentstatus/H5021148</ref>
          <ref type="docx">http://data.riksdagen.se/fil/4B6BB9A8-137F-47DD-BDBB-0DA30DACD9B2</ref>
          <ref type="pdf">http://data.riksdagen.se/fil/C11B4954-FF19-4B42-B6D8-5EF38B5F9343</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-oiezprAsVbiJJXcxGtr9i" type="signed"/>
        <correspContext corresp="i-oiezprAsVbiJJXcxGtr9i">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-D5hNNsWZEn8MrRkiN2xZZF" type="submitted">
          <date when="2017-10-02"/>
          <time when="14:26:58"/>
        </correspAction>
        <correspAction xml:id="i-LFkf74enCDoG2eSvwBfzSW" type="reviewed">
          <date when="2017-10-02"/>
          <time when="15:26:14"/>
        </correspAction>
        <correspAction xml:id="i-HkGp7vtiAy9GRD1Fh6wMZo" type="referred">
          <date when="2017-10-13"/>
        </correspAction>
        <correspAction xml:id="i-PMRmKKx9VTQ8bjLPvUigau" type="assigned">
          <date when="2018-03-28"/>
          <time when="17:46:32"/>
        </correspAction>
        <correspContext corresp="i-PMRmKKx9VTQ8bjLPvUigau">
          <ref type="assignedTo">Skatteutskottet</ref>
        </correspContext>
        <correspAction xml:id="i-81XizgjHmzVmkLDabXVMU2" type="behandlas_i"/>
        <correspContext corresp="i-81XizgjHmzVmkLDabXVMU2">
          <ref type="uppgift">2017/18:FiU22</ref>
          <ref type="ref_dok_id">H501FiU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HoeifDpkMXR1UHnquHSaUY" type="behandlas_i"/>
        <correspContext corresp="i-HoeifDpkMXR1UHnquHSaUY">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GeFGJbz3Jx36epRGNX2pwh" type="motHeader">
        <div xml:id="i-5XhryQfdTnhFTn48mFEF6M" type="motTitle">
          Motion till riksdagen 2017/18:1148 av Momodou Jallow m.fl. (V)
          Skatteflykt
        </div>
      </div>
      <div xml:id="i-KwxQPQVG5mVcs2UQpc5JiV" type="motBody">
        <div xml:id="i-VkaML39pozABzhY66boqws" type="motProposal" subtype="förslag">
          <head xml:id="i-LRyjxm32VFSXCqvriEJWLX">
            Förslag till riksdagsbeslut
          </head>
          <list xml:id="i-9TtsPcVnxffPgRNg3Toup1" style="ol">
            <item xml:id="i-LQtFR5skvUtnqXrNoFDTHK">
              Riksdagen ställer sig bakom det som anförs i motionen om att
              regeringen bör ta fram lagstiftning som innebär att banker som
              upprepade gånger medverkar till aggressiva skatteupplägg ska förlora
              sin rätt att få verka som bank i Sverige och tillkännager detta
              för regeringen.
            </item>
            <item xml:id="i-RMk4SjNuu9emDdkgxdg26D">
              Riksdagen ställer sig bakom det som anförs i motionen om att
              regeringen bör se över möjligheterna att förbjuda brevlådeföretag
              vars enda syfte är skatteplanering och tillkännager detta för
              regeringen.
            </item>
            <item xml:id="i-VoiSZNzuaGaK9TzDgP4CLF">
              Riksdagen ställer sig bakom det som anförs i motionen om att
              regeringen inom ramen för de pågående förhandlingarna om nytt
              direktiv för offentlig land-för-land-rapportering ska verka för
              att gränsvärdet för rapportering sänks, att bestämmelsen som möjliggör
              för medlemsstaterna att tillfälligt undanta vissa delar av den
              information som företagen ska offentliggöra slopas och att företagens
              rapporteringsskyldighet fullt ut ska gälla även i länder utanför
              EU och tillkännager detta för regeringen.
            </item>
            <item xml:id="i-NnC36cFziezf2uNHtpqP8t">
              Riksdagen ställer sig bakom det som anförs i motionen om Sveriges
              roll som pådrivare i det globala arbetet mot skatteflykt och tillkännager
              detta för regeringen.
            </item>
            <item xml:id="i-5CYhVJzfCVoB4PFEhv223n">
              Riksdagen ställer sig bakom det som anförs i motionen om att
              regeringen bör undersöka möjligheterna att införa ett globalt
              värdepappersregister och tillkännager detta för regeringen.
            </item>
          </list>
        </div>
        <div xml:id="i-K46cMbHPwswLJcjwkrWJUQ" type="motContent">
          <head xml:id="i-Evig89TvqbKhPQPpcKYKQZ" type="h1">
            Bakgrund
          </head>
          <p xml:id="i-AZsCsW6y7fCPhuvhtGiXnF">
            Skatteflykt och skattebrott är ett stort samhällsproblem. Det
            undandrar samhället stora resurser och skadar en fri och rättvis
            konkurrens. Det ökar också ojämlikheten när skatteuttaget övervältras
            på andra grupper med lägre inkomster. Det är också allvarligt
            eftersom det minskar tilliten, sammanhållningen och förtroendet
            för vårt samhälle och våra myndigheter.
          </p>
          <p xml:id="i-VVNqYvt7zrjqHqf1onDrKo">
            Den senaste tidens avslöjanden i form av Panama Papers, Luxleaks
            och Swissleaks har visat att problemen i Sverige är omfattande,
            med höginkomsttagare som gömmer pengar, bolag som planerar bort
            sin skatt och revisionsbyråer och banker som hjälper till. I jämförelse
            med flera andra länder har dessutom Sverige en fördelaktig skattelagstiftning
            för bolag och förmögna. Sverige är i dag förmodligen det enda
            industrilandet som varken har förmögenhets-, arvs- och gåvoskatt
            eller en fastighetsskatt som är kopplad till fastighetens värde.
            Därtill har bolagsskattesatsen sänkts i flera steg och ligger
            i dag under genomsnittet i OECD. Detta ger sammantaget en orimlig
            situation.
          </p>
          <p xml:id="i-TWVE8EuyGiZKi32Gq5GyBf">
            Det finns ingen allmänt vedertagen definition av skatteflykt.
            En definition att hålla sig till är dock den som nämns i propositionen
            till den svenska skatteflyktslagen. Där anges att skatteflykt
            är när skattesubjektet ”visserligen på ett formellt fullt giltigt
            sätt utnyttjar skattereglerna men där skatteförmåner uppkommer
            som framstår som inte avsedda”.
            <ref xml:id="i-2nQYwDkMzXCbPu7eHiampc" target="i-FsU1gbT76KAnLMMCh6ADhX">
              [1]
            </ref>
            På detta sätt avgränsas skatteflykt mot skattebrott genom att
            uppläggen och transaktionerna på ett formellt plan inte är olagliga,
            men ändå strider mot syftet med lagstiftningen.
            <ref xml:id="i-WdzppADye6pjMu9GTfRP4E" target="i-E6SCpyyu812s12qnrevWfB">
              [2]
            </ref>
          </p>
          <p xml:id="i-2ZyUti1vzAfTVP46GgZDqM">
            Vänsterpartiet har länge krävt att Skatteverket ska få ökade
            resurser för att motverka skatteflykt och aggressiva skatteupplägg.
            Det var därför glädjande med det resurstillskott till Skatteverket
            och Ekobrottsmyndigheten på sammanlagt 175 miljoner kronor för
            perioden 2017–2020 som Vänsterpartiet kom överens om med regeringen
            i budgetpropositionen för 2017.
          </p>
          <head xml:id="i-UvPXFZp2eLZbGzzwaBaYrh" type="h1">
            Bankernas roll
          </head>
          <p xml:id="i-5NGfCKW8jjBEjrZkHZbqjP">
            Internationellt förs en debatt om bankernas roll i aggressiv
            skatteplanering. Banker, revisionsbyråer, skattejurister och skattekonsulter
            tjänar stora pengar på att tillhandahålla rådgivning och tjänster
            som leder till såväl skatteflykt som aggressiv skatteplanering.
            Det är uppenbart att dessa rådgivare är en viktig del av skatteflyktsindustrin.
            Det är bra att regeringen efter överenskommelse med Vänsterpartiet
            tillsätter en utredning för att tvinga dessa att anmäla nya skatteupplägg.
            Nyligen har också EU-kommissionen lagt ett förslag som innebär
            att banker och andra finansiella mellanhänder i förväg måste rapportera
            alla gränsöverskridande skatteupplägg som de gör för kunders räkning
            om de har vissa kännetecken till respektive nationell skattemyndighet.
            <ref xml:id="i-EkqwTZjjBq3fzkfJ4hdc1Y" target="i-MMWcffg9DPvrURbzyahMw2">
              [3]
            </ref>
          </p>
          <p xml:id="i-CWCkn1LyWFVHaWaS9PJ7NK">
            I princip alla finansiella tillgångar är placerade hos banker
            eller andra finansiella intermediärer. Något hårdraget kan man
            säga att utan banker, inga överföringar till skatteparadis. Ekonomen
            Daniel Waldenström har i en artikel på Ekonomistas pekat på att
            straffen för bankerna för att de hjälpt till att gömma undan pengar
            måste vara hårda.
            <ref xml:id="i-9MVs8qaJGeQNMGkVVsfkf7" target="i-GjqQGDBSvcey7o87pxjXAy">
              [4]
            </ref>
            Waldenström menar att böter förmodligen inte räcker som straff
            eftersom bankerna och deras ägare är så solida. Han menar att
            om en bank vid upprepade tillfällen gjort sig skyldig till skatteflykt
            bör den få sin rätt att verka som bank i Sverige indragen (dvs.
            förlora sin bankoktroj). Vänsterpartiet delar denna ståndpunkt.
            Regeringen bör ta fram lagstiftning som innebär att banker som
            upprepade gånger medverkar till aggressiva skatteupplägg ska förlora
            sin rätt att verka som bank i Sverige. Detta bör riksdagen ställa
            sig bakom och ge regeringen till känna.
          </p>
          <head xml:id="i-7j3BY39zB4Snzjncupoyip" type="h1">
            Brevlådeföretag
          </head>
          <p xml:id="i-WF5FUGjcorhAgWuUhDZEQG">
            Våren 2016, i de s.k. Panamadokumenten, avslöjades det att den
            Panamabaserade advokatfirman Mossack Fonseca hjälpt mängder med
            förmögna individer att gömma undan inkomster och förmögenheter
            via s.k. brevlådeföretag och på så sätt slippa att betala skatt.
            Brevlådeföretag är företag utan verksamhet som bara finns till
            namnet. Den vanligaste anledningen till att någon startar ett
            brevlådeföretag är att man vill dölja inkomster man haft hemma
            eller utomlands. Regeringen bör se över möjligheterna att förbjuda
            brevlådeföretag vars enda syfte är skatteplanering. Detta bör
            riksdagen ställa sig bakom och ge regeringen till känna.
          </p>
          <head xml:id="i-M28sD6yEAeM9WBa7xeP2go" type="h1">
            Land-för-land-rapportering
          </head>
          <p xml:id="i-TrXMmtZTLQC3s3T4yHe2H5">
            OECD tog 2015 fram en handlingsplan för att bekämpa urholkning
            av skattebaser och överföring av vinster (BEPS). I detta arbete
            har en global standard för utbyte av land-för-land-rapporter tagits
            fram. Konkret innebär detta att land-för-land-rapporter ska kunna
            utbytas mellan skattemyndigheter i de länder som anslutit sig
            till samarbetet.
          </p>
          <p xml:id="i-7Na3RKo3RUoZvjBU4WWc6p">
            I januari 2016 presenterade EU-kommissionen ett åtgärdspaket
            mot skatteflykt (anti tax avoidance package). Enligt förslaget
            ska stora multinationella företag lämna land-för-land-rapporter
            till skattemyndigheterna. I detta förslag finns det inte något
            krav på att informationen ska offentliggöras. Under våren 2016
            presenterade kommissionen ett kompletterande förslag KOM(2016)
            198, om land-för-land-rapportering. Den stora, och positiva, förändringen
            är att direktivet innehåller krav på öppen land-för-land-rapportering.
            Öppen land-för-land-rapportering är centralt för att öka transparensen
            och på så sätt bidra till att företagens vinster beskattas där
            de skapats. Inte minst är öppenhet viktig i utvecklingsländerna,
            där ökad transparens är viktigt i kampen mot korruption.
          </p>
          <p xml:id="i-HZkV4zRrLt9kJEXXQbhCW2">
            Den 4:e juli antog EU-parlamentet en rapport till nytt direktiv
            om offentlig land-för-land-rapportering. Förslaget har emellertid
            en rad brister. För det första är omsättningsgränsen väl hög.
            Endast multinationella företag med en omsättning som överstiger
            750 miljoner euro behöver ta fram en land-för-land-rapport. För
            det andra innehåller förslaget ett kryphål som möjliggör för medlemsstaterna
            att tillfälligt undanta vissa delar av den information som företagen
            ska offentliggöra, om denna information är kommersiellt känslig.
            För det tredje så begränsas de multinationella företagens rapporteringsskyldighet
            till deras verksamhet inom EU och till länder som är uppförda
            på en s.k. ”svart lista” över skatteparadis.
            <ref xml:id="i-R954KpAjTGibwqLHZ9EGg5" target="i-C25VJztYuuqoqRNFXgQUPy">
              [5]
            </ref>
            Beträffande företagens verksamheter i länder utanför EU så behöver
            dessa endast rapporteras på en aggregerad nivå. Rapporten om nytt
            direktiv är nu föremål för s.k. trilogförhandlingar.
          </p>
          <p xml:id="i-3nTisgEPTBHTFXzP3snZYQ">
            Regeringen bör inom ramen för de pågående förhandlingarna om
            nytt direktiv för offentlig land-för-land-rapportering verka för
            att gränsvärdet för rapportering sänks, att bestämmelsen som möjliggör
            för medlemsstaterna att tillfälligt undanta vissa delar av den
            information som företagen ska offentliggöra slopas och att företagens
            rapporteringsskyldighet fullt ut ska gälla även i länder utanför
            EU. Detta bör riksdagen ställa sig bakom och ge regeringen till
            känna.
          </p>
          <head xml:id="i-EBCrx8x1qtQ33xj911FCMH" type="h1">
            Globalt samarbete
          </head>
          <p xml:id="i-W5nC9rGhWr948cA81L4ctF">
            Sverige har ett ansvar för att utvecklingsländerna får sitta
            med vid bordet när arbetet mot skatteflykt och aggressiv skatteplanering
            diskuteras och beslutas i OECD. Sverige bör verka för att det
            inom ramen för FN upprättas ett organ för att bekämpa skatteflykt
            och aggressiv skatteplanering där utvecklingsländerna finns med.
            Som stor biståndsgivare bör Sverige stötta utvecklingsländerna
            i att upprätta fungerande strukturer för att kunna driva in skatter
            samt stödja det civila samhället så att de kan agera som ”watchdogs”
            i att utkräva ansvar av politiker och företag.
          </p>
          <p xml:id="i-VkC9DMKiyYBucMf7eemd5y">
            Vad som ovan anförs om Sveriges roll som pådrivare i det globala
            arbetet mot skatteflykt bör riksdagen ställa sig bakom och ge
            regeringen till känna.
          </p>
          <p xml:id="i-AmXa4L3de8t1tyUsvaMod9">
            Regeringen bör också undersöka möjligheterna att införa ett globalt
            värdepappersregister. Detta bör riksdagen ställa sig bakom och
            ge regeringen till känna.
          </p>
          <head xml:id="i-NW7ZHxoc2ouG3TguFJ629a" type="h1">
            Ordning och reda på arbetsmarknaden
          </head>
          <p xml:id="i-W8jbuDhX7S1aMpjJe8pms3">
            I motionen Ett tryggt och hållbart arbetsliv (2017/18:3362) uppmärksammar
            Vänsterpartiet en rad olika missförhållanden på arbetsmarknaden
            och presenterar en rad förslag mot svartjobb, social dumping med
            mera. En del av förslagen berör skatteområdet och kampen mot skatteflykt
            och skattefusk. Här redogörs kort för dessa förslag.
          </p>
          <p xml:id="i-XZoECBQRsC5iWddWWpUnr1">
            Ett problem med F-skattsedlar är att dessa missbrukas för att
            arbetsgivare vill undvika sitt arbetsgivaransvar. Det förekommer
            att personer med F-skatt bara har en uppdragsgivare, och då inte
            sällan i form av sin gamla arbetsgivare. Därför lägger Vänsterpartiet
            i motionen förslag för att det ska krävas mer än en uppdragsgivare
            för att godkännas för F-skatt.
          </p>
          <p xml:id="i-WCz6XRTXhxhVaK6NNKkmpK">
            Det är viktigt att framhålla F-skattens roll som skydd för den
            enskilde konsumenten. Den som anlitar en uppdragstagare med F-skatt
            behöver inte göra något skatteavdrag eller betala arbetsgivaravgifter
            på ersättningen. Om en oseriös uppdragstagare blir godkänd för
            F-skatt kan detta utnyttjas i syfte att försvåra upptäckten av
            svartarbete. I dag gäller ett godkännande av F-skatt tills vidare.
            Som ett försök att begränsa fusk föreslår därför Vänsterpartiet
            i ovan nämnda motion att ett tidsbegränsat godkännande av F-skatt
            ska införas.
          </p>
          <p xml:id="i-iQJEWFtehuc31EWTgd5eZ">
            Ett annat problem när det gäller utländska företag som verkar
            i Sverige är reglerna om fast driftsställe. Reglerna avgör om
            ett utländskt företag ska betala inkomstskatt i Sverige eller
            inte. I dag är reglerna hårt knutna till en bedömning av huruvida
            ett företag är etablerat på en exakt plats i Sverige eller inte.
            Företag som inte går att knyta till en exakt plats i Sverige kan
            därmed undgå skattskyldighet genom att ha sitt kontor utomlands,
            även om de bedriver omfattande verksamhet i Sverige. Det kan t.ex.
            röra sig om åkeriföretag, bemanningsföretag eller byggföretag.
            Detta öppnar för osund konkurrens och social dumpning. I motionen
            Ett tryggt och hållbart arbetsliv (2017/18:3362) föreslår därför
            Vänsterpartiet att det utreds om inkomstskattelagens bestämmelser
            om fast driftsställe är ändamålsenligt utformade för att inkludera
            utländska företag som i stor omfattning verkar i Sverige.
          </p>
        </div>
        <div xml:id="i-MZfZKvTBNVe5sx6gKTVkvL" type="signatureBlock">
          <list xml:id="i-5o1wqg5ZELh3zixKuAibJJ">
            <item xml:id="i-QKTcZPdy2rNnfqUZgMuPFw" type="signature">
              Momodou Jallow (V)
            </item>
            <item xml:id="i-GMzT3P9oaVvBch3eajvqem" type="signature">
              Ulla Andersson (V)
            </item>
            <item xml:id="i-JpacN9FYsVzDhY3tHLhidB" type="signature">
              Ali Esbati (V)
            </item>
            <item xml:id="i-XyWAWcmkZ7aNtjp2whGef2" type="signature">
              Christina Höj Larsen (V)
            </item>
            <item xml:id="i-MbwmXsnQCugyE84HhD8Xvb" type="signature">
              Wiwi-Anne Johansson (V)
            </item>
            <item xml:id="i-Rw8xpKan5WziBAHhpBQif5" type="signature">
              Daniel Riazat (V)
            </item>
          </list>
        </div>
        <div xml:id="i-DfDPRybMkascGHfXTjKpfJ" type="motNotes">
          <noteGrp xml:id="i-3zthtbENahscw3t3by7iqc">
            <note xml:id="i-FsU1gbT76KAnLMMCh6ADhX">
              [1] Prop. 1980/81:17, s. 11.
            </note>
            <note xml:id="i-E6SCpyyu812s12qnrevWfB">
              [2] Svensson Ohlin, Ninni (2014), ”Generalklausul mot skatteflykt
              i Sverige och Australien”, Lunds universitet.
            </note>
            <note xml:id="i-MMWcffg9DPvrURbzyahMw2">
              [3] Europeiska kommissionen, COM (2017) 335 final.
            </note>
            <note xml:id="i-GjqQGDBSvcey7o87pxjXAy">
              [4] https://ekonomistas.se/2017/06/16/ar-bankerna-nyckeln-till-att-komma-at-skatteflykt/.
            </note>
            <note xml:id="i-C25VJztYuuqoqRNFXgQUPy">
              [5] EU:s svarta lista är ännu inte upprättad. Dock har man antagit
              riktlinjer för vilka kriterier den ska baseras på. Dessa har kritiserats
              för att det kan komma att innebära att jurisdiktioner som helt
              uppenbart används för skatteundandragande kan hamna utanför listan.
            </note>
          </noteGrp>
        </div>
      </div>
    </body>
  </text>
</TEI>
