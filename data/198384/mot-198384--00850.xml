<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00850">
  <teiHeader>
    <fileDesc>
      <titleStmt>
        <title>Åtgärder för att hindra en utslagning av älvarnas laxbestånd, m. m.</title>
        <author>Rune Ångström och Kerstin Ekman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att hindra en utslagning av älvarnas laxbestånd, m. m.</title>
          <idno type="rdwebb">G702850</idno>
          <rs type="number">850</rs>
          <ref type="dokument_url_text">http://data.riksdagen.se/dokument/G702850/text</ref>
          <ref type="dokument_url_html">http://data.riksdagen.se/dokument/G702850</ref>
          <ref type="dokumentstatus_url_xml">http://data.riksdagen.se/dokumentstatus/G702850</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nv99gxtkbZwBZ3EomFT641" type="signed"/>
        <correspContext corresp="i-Nv99gxtkbZwBZ3EomFT641">
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="i-A8ft8hMHUcZDSE5fKdjGpq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__850/mot_198384__850-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            Motion 1983/84:850
          </p>
          <p>
            Rune Ångström och Kerstin Ekman Åtgärder för att hindra en utslagning
            av älvarnas laxbestånd, m. m.
          </p>
          <p>
            Östersjölaxen har under lång tid utsatts för en kraftig överfiskning.
            Ursprungligen har beskattningen skett genom fiske på utvuxen lekvandrande
            lax, som återvänt till älvarna efter några års uppväxt i Östersjön.
            Huvudparten fångades då i älvarna och en mindre del vid kusten.
            Havsfisket var länge obetydligt men efter hand som redskap och
            metoder för detta utvecklats har havsfisket nått en sådan omfattning
            att det nu är helt dominerande. F.n. fångas ca 80-85 76 av all
            lax i havet och ca 15960 vid kusterna. Endast några få procent
            når älvarna. Eftersom havsfisket, till skillnad mot kust- och
            älvfisket, beskattar växande lax har detta fått svåra konsekvenser
            förutom att det ryckt undan underlaget för älvfiske och reproduktion.
            En beskattning av uppväxande lax är både selektiv och icke-selektiv
            på ett olyckligt sätt. Den ej önskvärda selektionen består i att
            laxarna fångas bort allteftersom de växer upp. De snabbvuxna individerna
            med goda arvsanlag fångas ofta först bort. Detta är mycket allvarligt
            ur genetisk synpunkt. Havsfisket bedrivs inom områden där Östersjöälvarnas
            olika laxbestånd är samlade för tillväxt. Beskattningen kan därigenom
            slå hårt på redan mycket svaga älvbestånd. Den styrning som är
            möjlig att tillämpa i kust- och älvfisket (t.ex. genom kvoteringar
            eller fiskeregleringar) så att fisket riktas mot starkare bestånd
            medan svaga skyddas, kan inte användas i havsfisket. Detta har
            nu lett till att laxbestånden i de outbyggda älvarna är allvarligt
            hotade genom att allt färre laxar har möjlighet att reproducera
            sig. I vissa älvar är bestånden redan utslagna. Även de utbyggda
            älvarna har drabbats av svaga återvandringar och i vissa fall
            är tillgången på avelslax till kompensationsodlingarna helt otillfredsställande
            för att ett rimligt avelsurval skall vara möjligt. För våra Norrlandslän
            har laxfisket mycket stor betydelse. Yrkesfisket vid kusten är
            ett s. k. kombinationsfiske som är inriktat på flera fiskarter.
            Fisket efter strömming, torsk, sik etc. kan i regel inte ge full
            bärgning för utövarna. Laxen fyller då en nödvändig funktion som
            komplement. I Västerbottens län svarar laxen för i genomsnitt
            drygt halva årsinkomsten för de yrkesverksamma kustfiskarna. I
            älvarna har traditionellt bedrivits laxfiske både för avsalu och
            till husbehov. Detta har nu raserats och älvfiskarna har fått
            se hur fisket förlorats utan möjlighet att påverka skeendet, än
            mindre att de på något sätt kompenserats. För fritidsfisket är
            också laxen intressant. Inte minst skulle återuppbyggda laxbestånd
            i de outbyggda älvarna kunna utnyttjas till rekreationsfiske.
            I ett
          </p>
          <pb facs="riksdagen-motions-pdf/data/198384/mot_198384__850/mot_198384__850-002.pdf"/>
          <p>
            Mot. 1983/84:850
          </p>
          <p>
            turistiskt utbud skulle det för älvdalskommunerna vara av utomordentlig
            betydelse i ansträngningarna att utveckla turismen i områdena
            nedanför fjällen. Sportfiskad lax ger enligt norska studier en
            samhällsekonomiskt sett flerdubbelt högre avkastning uttryckt
            i kr./kg än konventionellt fiske, beroende på positiva sidoeffekter
            för sysselsättningen. Vid en bedömning av hur laxbestånden bäst
            kan utnyttjas står det numera helt klart att en optimering av
            det ekonomiska utfallet förutsätter en återgång från havsfiske
            på uppväxande lax till kust- och älvfiske efter lekvandrande utvuxen
            lax. De viktigaste skälen härför är följande:
          </p>
          <p>
            att lekvandrande lax håller en högre slaktvikt än lax fångad
            i havsfisket (nära dubbel vikt), att fångstvärdet stiger inte
            bara på grund av högre totalavkastning i kg utan också därför
            att kilopriset är högre för grov lax, att havsfiskets omkostnader
            vida överstiger kostnaderna för kust- och älvfisket,
          </p>
          <p>
            att det pågår ett otillständigt resursslöseri inom havsfisket.
            Dels genom att lax lossnar och förloras från redskapen vid hemtagningen,
            dels genom att lax under 60 cm enligt bestämmelserna måste kastas
            överbord. Dödligheten för dessa är mycket hög. Enligt LFI uppgick
            denna post under säsongen 1980/81 till inte mindre än ca 15000
            laxar vilket är
          </p>
          <p>
            avsevärt mera än vad som f.n. stiger i alla älvar i landet.
          </p>
          <p>
            Frågan om åtgärder till skydd för laxbestånden har tidigare handlagts
            av riksdagen. I tre motioner, som behandlats av jordbruksutskottet
            (JoU 1982/83:7) har problematiken påtalats. Enligt utskottets
            betänkande ansåg man då fortfarande att problemen till viss del
            kunde lösas genom fortsatta särskilda smoltutsättningar utöver
            dem som kraftindustrin ålagts genom vattendom. Sådana utsättningar
            har tidigare skett och finansierats av dels s.k. EG-medel, dels
            från prisregleringskassan. De flesta sakkunniga bedömare anser
            numera att fortsatta extra smoltutsättningar tvärtom kan innebära
            risk för en total utslagning av de naturligt reproducerade laxbestånden
            om ej radikala begränsningar av havsfisket införs. De naturliga
            laxbeståndens möjlighet att överleva är inte enbart en fråga om
            att utnyttja kvarvarande potentiella reproduktionsområ- den. De
            utgör även en garanti för att kraftindustrins laxodlingar kan
            fullgöra sina åligganden. Utan den värdefulla genbas som de naturliga
            laxbestånden utgör är laxodlingens framtid mycket osäker. Regeringen
            har under 1983 utsett generaldirektören i fiskeristyrelsen att
            kartlägga och beskriva den aktuella beståndssituationen och det
            nuvarande laxfisket i Östersjön. Utredaren anmodas föreslå åtgärder
            som syftar till att den naturligt reproducerade laxen kan bevaras
            och att bestånden kan upprätthållas på en nivå som medger ett
            gott och uthålligt fiske. Det kan därför förefalla mindre angeläget
            att ånyo ta upp laxfrågan i en motion. Emellertid har vi från
            norrländskt håll erfarenhet av att laxfiskefrågorna alltför ofta
            diskuteras med utgångspunkt i målet att
          </p>
          <pb facs="riksdagen-motions-pdf/data/198384/mot_198384__850/mot_198384__850-003.pdf"/>
          <p>
            Mot. 1983/84:850 16
          </p>
          <p>
            upprätthålla ett gott havsfiske. Det stora regionalpolitiska
            värdet i att slå vakt om ett kustnära laxfiske i Norrlandslänen
            och ett turistiskt sportfiske i älvarna har inte getts nämnvärd
            betydelse tidigare. Dessutom har det under senare tid framkommit
            nya möjligheter för Östersjöns strandstater att radikalt förändra
            beskattningsmönstret genom tillämpning av s.k. ranching av lax.
            Försök i den riktningen pågår sedan några år vid Bottenhavskusten
            genom Umeå universitet. Ranchingförsöken har visat på mycket lovande
            möjligheter. (PM från institutionen för ekologisk zoologi, Umeå
            universitet.) Ett sådant system skulle öppna möjligheter för strandstaterna
            att i ett kustfiske beskatta landegna bestånd vid laxens återvandring
            från uppväxtområdena. För att uppnå optimal utdelning av ranching
            förutsätts dock att nuvarande laxfiske inom uppväxtområdena successivt
            helt avvecklas. Därigenom skulle på sikt även naturbestånden kunna
            räddas och återuppbyggas för att på lämpligt sätt beskattas i
            ett kust- och älvfiske som tidigare skett.
          </p>
          <p>
            Hemställan
          </p>
          <p>
            Med hänvisning till vad som anförs i motionen hemställer undertecknade
            1. att riksdagen hos regeringen anhåller, att omedelbara åtgärder
            vidtas för att förhindra en utslagning av laxbestånden i älvarna
            i enlighet med vad i motionen anförts, 2.att riksdagen hos regeringen
            anhåller, att internationella förhandlingar med Östersjöstaterna
            upptas där enbart laxfisket behandlas och ej som tidigare då laxen
            diskuterats som en del i allmänna fiskeförhandlingar, 3. att riksdagen
            hos regeringen anhåller, att dessa förhandlingar lyfts upp på
            regeringsnivå på grund av problemets mycket allvarliga art, 4.
            att riksdagen hos regeringen anhåller, att vid förhandlingarna
            ej endast diskuteras lösningar av tidigare framförd modell med
            fångstbegränsningar i havsfisket (TAC) utan även förs in ett nytt
            förhandlingsalternativ med utbyggd ranching avsett för kustnära
            fiske på landegna bestånd, jämsides med att det traditionella
            havsfisket av uppväxande lax successivt helt avvecklas, 5. att
            riksdagen hos regeringen anhåller, att om så erfordras särskilda
            förhandlingar upptas med producentländerna Finland och Sovjet
            angående ranching innan frågan förs vidare till övriga stater.
          </p>
          <p>
            Stockholm den 18 januari 1984
          </p>
          <p>
            RUNE ÅNGSTRÖM (fp) KERSTIN EKMAN (fp)
          </p>
          <p>
            minab/gotab Stockholm 1984 77610
          </p>
        </div>
      </div>
    </body>
  </text>
</TEI>
