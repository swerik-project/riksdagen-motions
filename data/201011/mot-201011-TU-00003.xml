<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00003">
  <teiHeader>
    <fileDesc>
      <titleStmt>
        <title>med anledning av prop. 2010/11:30 Avgifter i Transportstyrelsens verksamhet</title>
        <author corresp="i-6Yv6bDMEdGpsmCZBFnnZk4">av Björn von Sydow (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:30 Avgifter i Transportstyrelsens verksamhet</title>
          <idno type="rdwebb">GY02T3</idno>
          <rs type="number">T3</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T3/text</ref>
          <ref type="dokument_url_html">http://data.riksdagen.se/dokument/GY02T3</ref>
          <ref type="dokumentstatus_url_xml">http://data.riksdagen.se/dokumentstatus/GY02T3</ref>
          <ref type="doc">http://data.riksdagen.se/fil/C48AAED0-C467-4A93-85F4-5001818C6017</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Z6qGd8EGKeB4u6Fxr4dea" type="basedOn"/>
        <correspContext corresp="i-7Z6qGd8EGKeB4u6Fxr4dea">
          <ref>Proposition 2010/11:30</ref>
        </correspContext>
        <correspAction xml:id="i-5E9G8vLbdttA4ah6hpskYS" type="signed"/>
        <correspContext corresp="i-5E9G8vLbdttA4ah6hpskYS">
          <note type="signatory" corresp="i-6Yv6bDMEdGpsmCZBFnnZk4"/>
        </correspContext>
        <correspAction xml:id="i-AB3mxwkXeoX3warjgg5E4D" type="referral">
          <date when="2010-11-10"/>
        </correspAction>
        <correspAction xml:id="i-8ghHXhWmJNZ77t8wnKZZr" type="dismissal">
          <date when="2010-11-09"/>
        </correspAction>
        <correspAction xml:id="i-7TYA7srPh71dDsp4uUArPs" type="dismissal">
          <date when="2010-11-09"/>
        </correspAction>
        <correspAction xml:id="i-Ri28Sj8uBs2M9HJvcUVV57" type="submission">
          <date when="2010-11-04"/>
        </correspAction>
        <correspAction xml:id="i-WUWbDTxF34FKuQSTvNQLsp" type="transfer">
          <date when="2010-11-03"/>
        </correspAction>
        <correspAction xml:id="i-5wTqvkVGjjvddo5bjsToe4" type="assigned"/>
        <correspContext corresp="i-5wTqvkVGjjvddo5bjsToe4">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8LDJ5UrCg2dU4xbkwXPLV4" type="motBody">
        <div xml:id="i-HkbjtmK5r1RCU5a3Trfeq7" type="motProposal" subtype="förslag">
          <head xml:id="i-JYNg9kABYqXBLNpCqPHf92">
            Förslag till riksdagsbeslut
          </head>
          <p xml:id="i-GnvUXcmsTzV6m55CGdXRB7">
            Riksdagen tillkännager för regeringen som sin mening vad som
            anförs i motionen om att museijärnvägar som på ideell basis bedriver
            trafik på egna spår helt ska undantas från Transportstyrelsens
            avgifter för ärendehandläggning.
          </p>
        </div>
        <div xml:id="i-7a5nEy7xuszEqasXngkRH8" type="motContent">
          <head xml:id="i-9PQyx6FHs4NMJ9hiGPBUt2" type="h1">
            Motivering
          </head>
          <p xml:id="i-6XghtfFcRjNfFvQ2JdhkJ3">
            I sitt yttrande över Transportstyrelsens förslag till avgifter
            för järnväg angav Museibanornas Riksorganisation (MRO) i augusti
            2010:
          </p>
          <p xml:id="i-EESHZMtgNKUPBsZzic6gWH">
            En av Transportstyrelsens huvuduppgifter är att minska risken
            vid järnvägstrafik. För att genomföra denna uppgift vidtar man
            ett antal riskminskande åtgärder av administrativ natur. En riskminskande
            åtgärd bör emellertid normalt endast genomföras om vinsten, i
            form av riskminskning, är större än kostnaden för åtgärden. En
            sådan kostnadsnyttokalkyl är svår att genomföra för en så begränsad
            verksamhet som en museijärnväg. För att bedöma åtgärdernas rimlighet
            i ekonomiskt avseende kan den totala risken för verksamheten vara
            en utgångspunkt. Inte heller denna kan skattas utifrån museijärnvägarnas
            begränsade verksamhet. Om man utgår från att museijärnvägarnas
            trafik i allt väsentligt motsvarar en liten privatbana med låg
            hastighet någon gång mellan 1910 och 1950 kan man anta att museijärnvägarna
            högst bör ha samma risk som dessa varför man kan använda sig av
            dessa banors olycksstatistik. Vi finner då att med konventionella
            värderingar av så kallade humanvärden är de svenska museijärnvägarnas
            sammanlagda risk av storleksordning högst 50 kkr per år. Om man
            kräver att riskminskande åtgärder skall betala sig blir uppenbarligen
            det ekonomiska utrymmet för riskminskande åtgärder alltså mycket
            blygsamt.
          </p>
          <p xml:id="i-PtHSi21pY1TXmYn4FHb2Ty">
            Under valrörelsen kom förslag från Transportstyrelsen till avgifter
            som kunde förstås som varande långt högre än som rimligtvis kan
            bäras av museijärnvägar. Dessa förslag från Transportstyrelsen
            blev föremål för kraftig kritik från dåvarande infrastrukturministern,
            den socialdemokratiska oppositionen och andra ledamöter i riksdagen.
            Man ville inte att museijärnvägarna skulle drabbas av så höga
            avgifter att deras kulturella verksamhet riskeras.
          </p>
          <p xml:id="i-RMBhitZdW99UVYvKZyhwMz">
            I regeringens proposition 2010/11:30, som syftar till att ge
            de legala grundvalarna för avgiftssättning av tillsynen av transportslagen,
            refereras Transporstyrelsens överväganden efter den nyss nämnda
            debatten. Transportstyrelsen har i hög grad reviderat sina tilltänkta
            förslag. Jag vet att MRO och Transportstyrelsen haft överläggningar
            kring ett eventuellt reducerat förslag till avgifter. Den uttalade
            målsättningen, att kostnaden för ärendehandläggningen inte skulle
            överstiga 1 promille av intäkterna var dock fortfarande långt
            ifrån uppfylld. I propositionen refereras också Transportstyrelsens
            senare hållning:
          </p>
          <p xml:id="i-U77Vy7aUK5xZ4g7jYiXgw6">
            Järnväg.
          </p>
          <p xml:id="i-42NK17akZq6RrPKCpKQ2CM">
            Förslaget påverkar på ett eller annat sätt ungefär 500 verksamhetsutövare
            inom järnvägsområdet. En avgiftsbeläggning enligt det nyligen
            från Transportstyrelsen remitterade förslaget för 2011 och preliminära
            förslagen därutöver för 2012 och 2013, kommer att medföra ökade
            kostnader för järnvägsföretag, infrastrukturförvaltare, stat,
            kommun, ideella föreningar och tillverkningsindustri. Även andra
            aktörer berörs, exempelvis företag som hyr ut vagnar. Förslaget
            innebär för 2011 avgiftsbeläggning av registerhållning och prövning
            av ansökningar om godkännande av delsystem för järnväg, tunnelbana
            och spårväg. Därutöver bedöms förslaget innebära att tillstånds-
            och behörighetsprövning, säkerhets- och marknadstillsyn, dispenshantering
            och prövningar för övriga godkännanden avgiftsbeläggs delvis under
            2012 och fullt ut från och med 2013. Transportstyrelsen gör bedömningen
            att för de största och de flesta aktörerna kommer den ökade kostnaden
            att understiga 1 promille av omsättningen ett normalår. För ett
            flertal mindre aktörer bedöms dock kostnaden för avgifterna att
            utgöra en högre andel av omsättningen. Transportstyrelsen avser
            därför att särskilt beakta konsekvenserna för järnvägsföretag,
            infrastrukturförvaltare och ideella föreningar vars verksamhet
            är av liten omfattning med obetydliga risker. Vidare gör Transportstyrelsen
            bedömningen att ett successivt införande av avgifter på järnvägsområdet
            under tre år i kombination med särskild hänsyn till vissa verksamhetsutövare,
            möjliggör åtgärder i branschen som begränsar negativ påverkan
            på konkurrensförhållandena i Sverige.
          </p>
          <p xml:id="i-GCgzHKHJ4uWsU7udfdezYm">
            Jag tycker att Transportstyrelsens hållning till de ideella järnvägarna
            (med egna spår) är bra.
          </p>
          <p xml:id="i-6M856xFwVaTCvkYhABm38F">
            Men jag saknar ett kvitto i propositionen från regeringen på
            att den inriktning som Transportstyrelsen anger också har statsmakternas,
            riksdagens och regeringens, uttalade stöd. Detta så mycket mer
            som företrädare för flera politiska partier under augusti 2010
            uttalade sig i denna riktning.
          </p>
          <p xml:id="i-Q54qPKhkHtQZUdv4mQQcMz">
            Jag konstaterar att om avgifterna för handläggning av ärenden
            knutna till museijärnvägsverksamheten skulle uppgå till 1 promille
            (eller även 1 %) av trafikintäkterna blir beloppen så små (för
            genomsnittsföreningen några få hundra respektive tusen kronor)
            att det knappast är meningsfullt att hantera dem. Det enda rimliga
            är därför att museijärnvägarna undantas från kravet på avgifter
            vid Transportstyrelsens ärendehandläggning.
          </p>
        </div>
        <div xml:id="i-WGjABmwVLuvJY2WwFKuSCQ" type="motSignatures">
          <list xml:id="i-VN96zq1xe4s6ukeiFJ7SWB">
            <item xml:id="i-G1qchNJdoEUNQb18VM7yv7" who="i-6Yv6bDMEdGpsmCZBFnnZk4">
              Björn von Sydow (S)
            </item>
          </list>
        </div>
      </div>
    </body>
  </text>
</TEI>
