<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00241">
  <teiHeader>
    <fileDesc>
      <titleStmt>
        <title>Hemlöshet</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemlöshet</title>
          <idno type="rdwebb">H102So241</idno>
          <rs type="number">So241</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So241/text</ref>
          <ref type="dokument_url_html">http://data.riksdagen.se/dokument/H102So241</ref>
          <ref type="dokumentstatus_url_xml">http://data.riksdagen.se/dokumentstatus/H102So241</ref>
          <ref type="doc">http://data.riksdagen.se/fil/88B1EF7F-2D6C-4CA6-8EB8-5205C89DB3BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NivH3XCaS7cGuF2LoKeKoc" type="signed"/>
        <correspContext corresp="i-NivH3XCaS7cGuF2LoKeKoc">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-WezRxJ16qNZFuV9dzTAkgq" type="numbering">
          <date when="2013-09-30"/>
        </correspAction>
        <correspAction xml:id="i-8X5tCxajMeUAZTAzGnHWwT" type="submission">
          <date when="2013-09-27"/>
        </correspAction>
        <correspAction xml:id="i-XNA9K8UwHMSazXT2MRcaB7" type="transfer">
          <date when="2013-09-26"/>
        </correspAction>
        <correspAction xml:id="i-Rrdt1i4GN8tZKSQvJRxsxN" type="assigned"/>
        <correspContext corresp="i-Rrdt1i4GN8tZKSQvJRxsxN">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6xhs38SaBhzhN2FS2r2L3i">
            Förslag till riksdagsbeslut
          </head>
          <list style="ol">
            <item xml:id="i-LVdr7KxciXNfYQwiQMN2br">
              Riksdagen tillkännager för regeringen som sin mening vad som
              anförs i motionen om en politik mot hemlöshet baserat på metodiken
              Bostad först.
            </item>
            <item xml:id="i-7iG6WrEwdV8yAb5reDP43T">
              Riksdagen tillkännager för regeringen som sin mening vad som
              anförs i motionen om en aktiv bostadspolitik för att motverka
              hemlöshet och bostadsbrist. 1
            </item>
            <item xml:id="i-4JBPkoyiXnnKHidxp275N6">
              Riksdagen tillkännager för regeringen som sin mening vad som
              anförs i motionen om att lagstifta mot vräkning av barnfamiljer.
            </item>
            <item xml:id="i-WLqUHqgf47q4wFShCxhP89">
              Riksdagen tillkännager för regeringen som sin mening vad som
              anförs i motionen om en lagstiftning som ger kommunerna ansvaret
              att erbjuda alla som lever i hemlöshet en fast bostad.
            </item>
            <item xml:id="i-X2vHbocnWYLW4PAdS8We7E">
              Riksdagen tillkännager för regeringen som sin mening vad som
              anförs i motionen om behovet av en stiftelse utifrån Y-stiftelsen
              i Finland som modell.
            </item>
            <item xml:id="i-AcekQY2JYTDnJToXjbGZLF">
              Riksdagen tillkännager för regeringen som sin mening vad som
              anförs i motionen om att tydliggöra de regelverk som berör EU-migranter
              och uppdragen till myndigheter och organisationer.
            </item>
            <item xml:id="i-HHMfGECuNNHsWvptPu5yn6">
              Riksdagen tillkännager för regeringen som sin mening vad som
              anförs i motionen om att öka statens finansiering av Crossroads
              via Arbetsförmedlingen. 2
            </item>
            <item xml:id="i-C86E7YZBf4F8Gk79df4ZNu">
              Riksdagen tillkännager för regeringen som sin mening vad som
              anförs i motionen om att möjliggöra för hemlösa EU-migranter att
              söka jobb via Arbetsförmedlingen. 3
            </item>
            <item xml:id="i-A5jXgdD4ydK7GszH3pZTQB">
              Riksdagen tillkännager för regeringen som sin mening vad som
              anförs i motionen om att utreda möjligheten att ge EU-migranter
              som uppfyller vissa kriterier rätt att delta i utbildning i svenska
              för invandrare (sfi). 4
            </item>
          </list>
          <p xml:id="i-Di5Q7YfVZrTKvhPohiuhZJ">
            1 Yrkande 2 hänvisat till CU.
          </p>
          <p xml:id="i-8JU28USCuDEn2Br3kzjtfe">
            2 Yrkande 7 hänvisat till AU.
          </p>
          <p xml:id="i-PcJyVy64AgECfj8vyfojtX">
            3 Yrkande 8 hänvisat till SkU.
          </p>
          <p xml:id="i-TVRo7LYhb6epy9zSZcEA4K">
            4 Yrkande 9 hänvisat till UbU.
          </p>
        </div>
        <div type="motContent">
          <head xml:id="i-Medf2xUmnDu6295fjedo21" type="h1">
            Alla ska ha rätt till en bostad
          </head>
          <p xml:id="i-B7pdsRdK6czUCi57a15g5i">
            Det finns ingen typisk hemlös, inga egenskaper som gör en person
            lämplig för hemlöshet. Bilden av hemlösa som skäggiga gubbar stämmer
            inte. Det är stora skillnader mellan personerna, deras bakgrund
            och deras olika situationer. Hemlösheten beskriver inte en person
            utan den situation som en person befinner sig i.
          </p>
          <p xml:id="i-7MsGTFU79Esrkn3w6i48P3">
            Bland kvinnorna är det en betydligt högre andel som lider av
            psykisk ohälsa än bland männen. De utrikesfödda är inte sällan
            män som kommer till Sverige från krigsdrabbade länder. De bär
            med sig svåra upplevelser och fysiska eller psykiska funktionshinder.
            Unga vuxna söker sig i allt större utsträckning till härbärgen.
            Drogmissbruk och kriminalitet bidrar till deras tidiga utslagning.
            Var tredje person i hemlöshet är förälder till barn under 18 år.
          </p>
          <p xml:id="i-9dfo86ScPs9rw3q9mJNtbf">
            Precis som det inte finns en orsak till att personer blir och
            förblir hemlösa så finns det inte heller en enkel lösning. Vi
            vet att en kraftsamling kan skapa en rejäl förändring i rådande
            status quo. På det stora hela är det inte mer pengar eller nya
            projekt som behövs. Förändringen förutsätter en helt ny inriktning
            och en starkare organisation.
          </p>
          <head xml:id="i-7XDyRa5K4zCJ4UvPs7ug6W" type="h2">
            Garantera ett eget tryggt boende
          </head>
          <p xml:id="i-TaxdHt2pZBmcToy7jokNhK">
            För det första: Alla ska garanteras ett eget tryggt boende. Likt
            mat, kläder och utbildning är bostad en grundläggande mänsklig
            rättighet som Sverige som stat förbundit sig att garantera sina
            invånare.
          </p>
          <p xml:id="i-JwsncDtDr1QwDSHVU2Z4JD">
            Aktuell forskning vid Socialhögskolan i Lund lyfter fram metodiken
            Bostad först. Utgångspunkten är att hemlösheten främst är ett
            bostadsproblem, och att en egen bostad är en förutsättning för
            att ytterligare problem ska kunna åtgärdas.
          </p>
          <p xml:id="i-XzusNRrE4z26mPRyYxjs6a">
            Stöd- och vårdinsatserna ska ske utifrån individens behov med
            bostaden som utgångspunkt. Det är ett feltänk att tro att människor
            behöver motivation för att lämna hemlöshet. Det finns inga hemlösa
            som är motiverade att fortsätta vara utan boende. Först med ett
            eget tryggt boende, har man makten att ta tag i andra sociala
            problem eller destruktiva mönster. Det behövs inga utvärderingar
            för att förstå att en person i hemlöshet, liksom alla, mår bättre
            av ett eget tryggt boende.
          </p>
          <head xml:id="i-WD33iqgAgKerow9DkmLKN8" type="h2">
            Ökad byggtakt och en social bostadspolitik
          </head>
          <p xml:id="i-VajMGFdj5kunmJnBDhTPid">
            För det andra: Det behövs ökad byggtakt och en social bostadspolitik.
            I grunden handlar hemlösheten om tillgången på bostäder. En social
            bostadspolitik innebär att fler områden får blandade boende- och
            upplåtelseformer, att bostadsbolagen tar del i det sociala ansvaret
            och att barnfamiljer aldrig kan vräkas till hemlöshet. Miljöpartiet
            vill ha en lagstiftning som motverkar vräkningar av barnfamiljer.
          </p>
          <head xml:id="i-GTY8GYBmxB4wLpkh6fd7fA" type="h2">
            Lagstifta om allas rätt till en bostad
          </head>
          <p xml:id="i-NQHNpeU2GB5AXVCLbKxWMi">
            För det tredje: Vi gröna tror inte på särlösningar där före detta
            hemlösa bor i särskilda hus eller områden. Det kräver att före
            detta hemlösa ska välkomnas som grannar av oss alla. Det kan säkert
            provocera någon. För oss är det mer provocerande att det finns
            hemlöshet i vårt samhälle.
          </p>
          <p xml:id="i-5n9SMWVTT3TVNxs4un3ZzM">
            Staten ska ta ett tydligare ansvar. Det är hög tid att de åtaganden
            som finns i de mänskliga rättigheterna och regeringsformen omsätts
            till en konkret lagstiftning och en myndighetsutövning som garanterar
            allas rätt till en bostad.
          </p>
          <p xml:id="i-KUYQEhQtSwDST54yWzmgJ3">
            Kommunerna måste erbjuda alla som lever i hemlöshet en fast bostad.
            Denna typ av lagstiftning finns i bland annat Skottland där den
            fungerar väl.
          </p>
          <p xml:id="i-3uJPDGxDptp7XRGUMitbhp">
            För att stötta kommunerna att klara bostadsförsörjningen kan
            en ny stiftelse bildas. Genom att köpa spridda lägenheter och
            delar av hus skulle stiftelsen kunna säkra det antal lägenheter
            som kommunerna på egen hand inte klarar av att ta fram. Lägenheterna
            hyrs ut till dem som på egen hand inte kommer in på bostadsmarknaden.
          </p>
          <p xml:id="i-UPVwMeUhwc1u4N11a3HoZz">
            En förebild är Y-stiftelsen i Finland som i dag har mer än 5
            000 lägenheter i över 50 kommuner i Finland.
          </p>
          <head xml:id="i-7X5qGHD5mP7DFC5yeLVVfR" type="h1">
            Hemlösa utrikesfödda utan uppehållstillstånd i Sverige
          </head>
          <p xml:id="i-GfUj967MKevyTdBDLmJvRe">
            I Socialstyrelsens räkning från maj 2011 befann sig 34 000 personer
            i Sverige i hemlöshet eller utanför den ordinarie bostadsmarknaden.
            Socialstyrelsens kartläggning visade att antalet personer som
            sover ute har minskat jämfört med föregående nationella kartläggning
            som genomfördes 2005. Eftersom inte utrikesfödda som saknar personnummer
            ingick i kartläggningen blir den dock missvisande. Siffror som
            Stockholms härbärgen redovisade 2007 redovisade visade till exempel
            att antalet hemlösa besökare i 20-årsåldern har fördubblats på
            tre år.
          </p>
          <p xml:id="i-TMUqaqhbfbCgB7VbDdXYXr">
            Faktorer som diskriminering, förföljelse och ekonomisk utsatthet
            gör att människor söker sig från länder i södra Europa för att
            hitta arbete i norra Europa. Den fria rörligheten i Europa måste
            omfatta alla och ska aldrig inskränkas. Att ha möjlighet att själv
            bestämma var man ska bo och leva är en viktig aspekt av mänsklig
            frihet. Hög arbetslöshet kommer att leda till att människor söker
            arbete i andra länder än hemlandet.
          </p>
          <p xml:id="i-52qgP6BAPNoganPudi1jCS">
            Väldigt få EU-migranter lider av psykisk ohälsa eller missbruksproblem.
            De som kommer till Sverige söker jobb. Frågan om ofrivillig migration
            till följd av diskriminering och förföljelse är mycket komplex
            och en del av den långsiktiga lösningen handlar om att pressa
            länder som Rumänien att föra en bättre minoritetspolitik. Här
            och nu behövs dock också åtgärder.
          </p>
          <p xml:id="i-2voKWiDxMWMJMRspoC1dty">
            För att motverka att utrikesfödda utan uppehållstillstånd hamnar
            i hemlöshet måste de ha en reell möjlighet att söka arbete i Sverige.
          </p>
          <p xml:id="i-QCwAmHr4UeBtJqFsEcPDcR">
            Bilden av hemlöshet behöver kompletteras och våren 2013 genomförde
            Socialstyrelsen en kartläggning av hemlösheten bland hemlösa utrikesfödda
            utan permanent uppehållstillstånd i Sverige. Kartläggningen gjordes
            med information från kommunen, polisen, andra myndigheter samt
            organisationer och kyrkor. Sammanfattningsvis kom den fram till
            följande:
          </p>
          <list style="ul">
            <item xml:id="i-D1jmvYDB4qNTspTfVLoBCF">
              80 procent av de utrikesfödda hemlösa personerna är män.
            </item>
            <item xml:id="i-TAdtZfAx3opcLcnsUPiGPX">
              Medelåldern är 38 år. Den yngsta är 18 år, den äldsta 76 år.
            </item>
            <item xml:id="i-FhHsRuqCVk3UpJ8pErwhA4">
              Närmare hälften av de 370 personerna sover utomhus, antingen
              i offentliga miljöer eller i tält, bil, husvagn eller på camping.
            </item>
            <item xml:id="i-NAGjr9EnaNr5DYzV3AjA5A">
              Cirka 80 procent har varit hemlösa i Sverige mindre än ett år.
            </item>
            <item xml:id="i-FVmENJAQi6AUnKo1KjMFgT">
              Majoriteten av dem har inte varit hemlösa i hemlandet.
            </item>
            <item xml:id="i-AyKtyhBsmRZn7mADoTyTtw">
              85 procent uppger arbetslöshet som främsta orsaken till hemlösheten.
            </item>
            <item xml:id="i-KzAxtRubixMeR3FhDTuGP6">
              Närmare hälften saknar helt inkomst.
            </item>
            <item xml:id="i-3cMKKFTFjieHCgMxBT9EPm">
              Drygt 30 procent försörjer sig genom att tigga, spela musik på
              gatan eller liknande.
            </item>
            <item xml:id="i-6wESD4ZeaUoQN74fwE3yRU">
              Cirka 20 procent får lön från arbete, antingen tillfälligt eller
              regelbundet 1 .
            </item>
          </list>
          <p xml:id="i-GsuXNMmDkVheRdURaDwSGp">
            Kommunens socialtjänst bemöter vanligtvis inte denna grupp överhuvudtaget
            och hjälper i regel endast till med akuta insatser. Det innebär
            att personer som redan är otroligt utsatta inte heller får den
            hjälp eller det stöd för att komma ur situationen som andra får.
          </p>
          <head xml:id="i-BRMw9gDDPxPFyGfDBv6NBu" type="h2">
            Tydliggör regelverk
          </head>
          <p xml:id="i-6FxFsQzwzzBNG6Rw16jXRJ">
            Socialstyrelsen skriver i sin kartläggning:
          </p>
          <p xml:id="i-99mauJQMjkBkGF9PEbRvDy">
            Idag råder okunskap och en osäkerhet om vilka regler som gäller
            och hur de ska tolkas, till exempel när det gäller uppehållsrätten,
            rätten till bistånd och hur samordningsnumren kan användas. Detta
            kan leda till samarbetssvårigheter som får negativa konsekvenser
            för den enskilde. 2
          </p>
          <p xml:id="i-NeXkd18cPmhE76cmMF1MD7">
            Det kan se väldigt olika ut i olika delar av landet och därför
            behövs en utredning som förtydligar socialtjänstens ansvar för
            alla personer som visats i kommunen, inklusive hemlösa personer
            utan uppehållstillstånd i Sverige. I Sverige ska socialtjänstlagen
            tillämpas för alla som vistas i landet, och handlar det om EU-migranter
            ska de behandlas på samma sätt som svenska medborgare om de har
            uppehållsrätt i Sverige. Regelverken som berör EU-migranterna
            och uppdragen till myndigheter och organisationer bör tydliggöras.
            Detta bör riksdagen ge regeringen tillkänna som sin mening.
          </p>
          <head xml:id="i-Bg6BHojXQnbAocQMW98HSp" type="h2">
            Stöd till Crossroads
          </head>
          <p xml:id="i-8urR4Zmp3PDpu2mRq2j1zj">
            Miljöpartiet vill öka stödet till Crossroads Stockholm, som är
            en råd- och stödverksamhet för människor från andra EU-länder
            som lever i fattigdom eller hemlöshet. Crossroads erbjuder ombudsverksamhet,
            olika kurser och svensk samhällsinformation men också mat, och
            möjligheter till dusch, tvätt, värme och vila. Stockholms Stadsmission
            driver Crossroads och finansieringen är ett samarbete mellan Arbetsförmedlingen,
            Europeiska socialfonden, Frälsningsarmén och Stockholms stad.
            Även Citykyrkan, Läkare i världen, Ny Gemenskap, Röda Korset och
            S:ta Clara kyrka samarbetar med projektet. Även Crossroads Göteborg
            har satt igång sin verksamhet. Miljöpartiet anser att Crossroads
            behövs och vill öka statens finansiering av Crossroads via Arbetsförmedlingen.
            Dessutom borde Arbetsförmedlingen regelbundet göra egna besök
            på Crossroads alternativt låta en handläggare arbeta på Crossroads
            en del av sin arbetstid för att motverka språkförbistringar. Detta
            bör riksdagen ge regeringen tillkänna.
          </p>
          <head xml:id="i-3NSL6KMw66M7b7rPRKhQuQ" type="h2">
            Bostadssituationen
          </head>
          <p xml:id="i-AUmYyXFnrXa5PTDdxJqPeu">
            Flera projekt drivs på kommunal nivå för att förbättra bostadssituationen
            för hemlösa EU-migranter. Några exempel är Bällsta boende, ett
            boende som drivs av Stockholms Stadsmission och som hyr ut enkel-
            och dubbelrum i andrahand till EU-migranter. Inom projekt Vinternatt
            ska uppsökarenheten arbeta aktivt mot EU-migranter. I Stockholm
            finns även Pelarbackens sjukvårdsmottagning, Frälsningsarméns
            verksamhet och Convictus dagverksamheter. Tak-över-huvudet-garantin
            gäller dock inte EU-migranter, vilket är problematiskt. Det är
            avgörande att ha en sängplats för att kunna söka arbete och komma
            in i samhället. I en kartläggning från Göteborgs räddningsmission
            om hemlösa romer i Göteborg konstateras att personernas största
            behov är en fast bostad. 3 Tak-över-huvud-garantin borde därför
            gälla även EU-migranter. Miljöpartiet vill, som tidigare nämnts,
            ha en lagstiftning som ger kommunerna ansvaret att erbjuda alla
            som lever i hemlöshet en fast bostad.
          </p>
          <head xml:id="i-3FRssZuCMHjs8uKEeRQubU" type="h2">
            Lättare att söka arbete
          </head>
          <p xml:id="i-Y3mzDknhTEA3tpfcr36zHP">
            Det måste bli lättare att få ett samordningsnummer, eftersom
            ett sådant oftast krävs för att kunna söka arbete. EU/EES-medborgare
            utan svenskt personnummer eller samordningsnummer är dessutom
            inte sökbara i Arbetsförmedlingens databas och har därför mycket
            sämre utgångsläge i sökandet efter lediga jobb. Stockholms Stadsmission
            skriver i en hemlöshetsrapport:
          </p>
          <p xml:id="i-TyeR8Jf8hs19qs67S6pJpL">
            EU/EES-medborgare har i dag rätt att skriva in sig på arbetsförmedlingen
            och få del av deras service för att söka arbete i Sverige. Det
            sker dock manuellt och den sökandes uppgifter lagras inte i Arbetsförmedlingens
            elektroniska register. Stockholms Stadsmission kräver att EU-migranter
            som registrerar sig på Arbetsförmedlingen i likhet med svenska
            arbetssökande ska föras in i den elektroniska databasen. EU-migranter
            som registrerar sig bör också få tillgång till Arbetsförmedlingens
            olika arbetsmarknadsprogram. 4
          </p>
          <p xml:id="i-UnbGG5qvuNCAxMDyRNCARZ">
            Miljöpartiet anser att det måste bli enklare att få ett samordningsnummer
            för att hemlösa EU-migranter ska ha reella möjligheter att hitta
            arbete i Sverige. EU-migranter som registrerar sig på Arbetsförmedlingen
            ska precis som svenska arbetssökande föras in i den elektroniska
            databasen och göras sökbara. Detta bör riksdagen tillkännage för
            regeringen som sin mening.
          </p>
          <head xml:id="i-UytDdKVKxJeEUyFmWAdJoD" type="h2">
            Språkundervisning
          </head>
          <p xml:id="i-8PtgXC1woaBKjw7RRQd6G3">
            Ytterligare en faktor som skulle underlätta etableringen i samhället
            och möjligheten att hitta arbete är språkundervisning. Enligt
            gällande regelverk har enbart personer som är folkbokförda i Sverige
            rätt att delta i kommunernas svenskundervisning för invandrare.
            Stockholms Stadsmission uppmanar Sveriges regering att utreda
            möjligheten att ge EU-migranter som klassificeras som arbetssökande,
            inte är registrerade hos Migrationsverket och således saknar uppehållsrätt,
            inte är folkbokförda eller inskrivna hos Skatteverket, rätt att
            delta i svenska för invandrare (sfi). Detta bör riksdagen ge regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-8jtu41q9peyuaxKEmZSdsD">
              Maria Ferm (MP)
            </item>
            <item xml:id="i-B5EP4CWXHNZApW5K2ASpv4">
              Gunvor G Ericson (MP)
            </item>
            <item xml:id="i-DRTsieh4h9ToNjvgS6DEFM">
              Jan Lindholm (MP)
            </item>
            <item xml:id="i-UgvaFTAyjZC9wbCdgw13UL">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
