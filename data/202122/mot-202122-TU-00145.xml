<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00145">
  <teiHeader>
    <fileDesc>
      <titleStmt>
        <title>Utred utbildningskrav för piloter som flyger fallskärmshoppare</title>
        <author corresp="i-Y6pV2kmHmseFnW9xv9t8yX i-2YMXTmw5qRAptNNy3BUrrF">av Eric Palmqvist och Eric Westroth (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:145 av Eric Palmqvist och Eric Westroth (båda SD)</title>
          <idno type="rdwebb">H902145</idno>
          <rs type="number">145</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H902145/text</ref>
          <ref type="dokument_url_html">http://data.riksdagen.se/dokument/H902145</ref>
          <ref type="dokumentstatus_url_xml">http://data.riksdagen.se/dokumentstatus/H902145</ref>
          <ref type="docx">http://data.riksdagen.se/fil/147E5BBB-B1E3-44AE-90BE-0FDDD60E9E7F</ref>
          <ref type="pdf">http://data.riksdagen.se/fil/25CDAA20-33BE-4CFB-912C-AF2B32FFAEF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-APSAM5czD5oyChFTY8CwdB" type="signed"/>
        <correspContext corresp="i-APSAM5czD5oyChFTY8CwdB">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-2YMXTmw5qRAptNNy3BUrrF"/>
        </correspContext>
        <correspAction xml:id="i-Fs2NXZPtTCcn2zj9dKgq2y" type="submitted">
          <date when="2021-09-22"/>
          <time when="16:33:51"/>
        </correspAction>
        <correspAction xml:id="i-XqhXRRLaD4mJdggMAHcp7R" type="reviewed">
          <date when="2021-09-23"/>
          <time when="11:35:57"/>
        </correspAction>
        <correspAction xml:id="i-HXQRmTtRedPg8GYkTshKuo" type="referred">
          <date when="2021-10-14"/>
        </correspAction>
        <correspAction xml:id="i-MGPs9y63827MZDQvEcAzYd" type="assigned">
          <date when="2022-10-05"/>
          <time when="09:20:05"/>
        </correspAction>
        <correspContext corresp="i-MGPs9y63827MZDQvEcAzYd">
          <ref type="assignedTo">Trafikutskottet</ref>
        </correspContext>
        <correspAction xml:id="i-FUzsFP5GWVdPbXyTr4npWH" type="behandlas_i"/>
        <correspContext corresp="i-FUzsFP5GWVdPbXyTr4npWH">
          <ref type="uppgift">2021/22:TU8</ref>
          <ref type="ref_dok_id">H901TU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU8</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C9uFHjqqPgE6rbxwW5ftQZ" type="motHeader">
        <div xml:id="i-6epdQMtiiCax9afLgWGooD" type="motTitle">
          Motion till riksdagen 2021/22:145 av Eric Palmqvist och Eric
          Westroth (båda SD) Utred utbildningskrav för piloter som flyger
          fallskärmshoppare
        </div>
      </div>
      <div xml:id="i-Wxek94d6BYtLg8GsxSwxc7" type="motBody">
        <div xml:id="i-XMFyEPWtA7QEKK8QXQ8NXX" type="motProposal" subtype="förslag">
          <head xml:id="i-7Xqvb7AsipMC2s8cwNhcK8">
            Förslag till riksdagsbeslut
          </head>
          <list xml:id="i-AKDdjjtGK97vcWDnzk39Yp">
            <item xml:id="i-LMamW4JjUHEhR8nrRV2s1U" sortKey="Yrkande 1">
              Riksdagen ställer sig bakom det som anförs i motionen om att
              utreda om en formell utbildning för piloter som flyger fallskärmshoppare
              ska krävas och tillkännager detta för regeringen.
            </item>
          </list>
        </div>
        <div xml:id="i-VniBDeXuxYpcWmMqHTRNS1" type="motContent">
          <head xml:id="i-HB48UoftvfsEnbwjWSsWtA" type="h1">
            Motivering
          </head>
          <p xml:id="i-T2Nfd7UTWNU55e9UFYcosx">
            Den 14 juli 2019 förolyckades åtta fallskärmshoppare och en pilot
            i en tragisk flygkrasch utanför Umeå.
          </p>
          <p xml:id="i-WeiKixTSrqj4fd2NBcTaAA">
            Haverikommissionen har i sin haveriutredning slagit fast att
            det kraschade planet inte var behäftat med några tekniska fel.
            Olyckan förklaras istället, något sammanfattat, med att planet
            var överlastat och baktungt. Bakom förloppet ligger emellertid
            en rad faktorer som tillsammans bidragit till att piloten tappade
            kontrollen över flygplanet med en krasch som oundviklig utgång.
          </p>
          <p xml:id="i-Ujq3S79ZDnekmF6Kejd1Kk">
            Enligt haveriutredningen skall piloten inte ha informerats om
            hopparnas vikt före flygningen. Detta har försvårat för denne
            att bedöma att planet var överlastat. Flyg­ningen har dessutom
            försvårats av att man fått vänta med att fälla hopparna på grund
            av annan flygtrafik. Dessutom uppges piloten ha stigit till en
            högre höjd för att undvika molnen, vilket, i alla fall i teorin,
            kan ha satt ned pilotens arbetsförmåga på grund av syrebrist.
            En annan uppgift gör gällande att den så kallade stallvarningen
            ljudit flertalet gånger under de två flygningar som föregick kraschen,
            vilket vittnar om att planet den aktuella dagen har flugits på
            gränsen för dess tekniska kapacitet.
          </p>
          <p xml:id="i-8GmXQ1nkqjWMHVerQkuuYd">
            Att flyga med fallskärmshoppare är något som en del piloter ägnar
            sig åt på ideell basis. Man flyger fallskärmshoppare på sin fritid
            utan att någon ekonomisk ersättning utgår. I utbyte får piloten
            flygtimmar för att bibehålla eller utveckla sin färdighet. Fallskärmsklubben
            håller med flygplan och bränsle samtidigt som fallskärmshopparna
            finansierar verksamheten genom att erlägga en avgift för varje
            hopp de utför. Utöver ett PPL-A-certifikat, alltså certifikat
            för privatflygning med flygplan, och 200 timmars flygtid krävs
            i nuläget inte att piloten har någon särskild behörighet för att
            flyga med fallskärmshoppare. Detta är en ordning som medför att
            ett orimligt stort ansvar för hur verksamheten bedrivs och vilka
            färdigheter piloten har vilar på respektive fallskärms­klubb och
            SFF (Svenska Fallskärmsförbundet). Lokala rutiner, krav och riktlinjer
            förekommer men någon formaliserad utbildning för piloter som flyger
            fallskärms-hoppare finns inte.
          </p>
          <p xml:id="i-GMmcbEy7cRQVi6X2NLJDcq">
            Under en flygning med fallskärmshoppare ombord tar piloten i
            princip oavbrutet höjd tills denne har nått uthoppshöjden. Flygplanet
            får arbeta under hög belastning tills det att uthoppshöjden har
            nåtts. Inför uthopp förbereder sig hopparna och förflyttar sig
            i kabinen beroende på var i kabinen uthoppet sker. Detta medför
            att piloten har att hantera återkommande tyngdpunktsförskjutningar.
            Något som är svårare ju större de är, ju mindre planet är och
            hur sakta planet framförs. Till detta skall man lägga att det
            från fallskärmshopparnas sida ofta är önskvärt med en så låg flyghastighet
            som möjligt då uthoppet sker samtidigt som det skall vägas mot
            de risker en alltför låg hastighet medför för planets flygförmåga.
            Därefter, när fallskärmshopparna lämnar planet, går flygplanet
            från att vara maximalt lastat till att vara minimalt lastat inom
            loppet av endast några sekunder. Något som påtagligt förändrar
            flygplanets flygegenskaper. Att flyga med fallskärmshoppare är,
            vilket framgår av ovanstående resonemang, inte helt okompli­cerat.
            Trots detta finns idag inget formellt krav på utbildning för att
            utföra denna typ av flygning.
          </p>
          <p xml:id="i-FrxpVZsRJfPxt8aWaYdAFU">
            Just bristen på kompetenskrav är något haveriutredningen belyser.
            En av slutsatserna är därför att Easa (Europeiska unionens byrå
            för luftfartssäkerhet) bör införa en formell utbildning för piloter
            som skall flyga fallskärmshoppare. Om man dessutom beaktar det
            faktum att det för en pilot med PPL-A krävs olika påbyggnadsutbildningar
            för att exem­pelvis bogsera segelflygplan, flyga i mörker, flyga
            efter instrument eller flyga med sjöflygplan är det inget orimligt
            krav att ställa. Inte minst mot bakgrund av att det i detta fall
            handlar om betydligt fler än bara piloten som kan förolyckas vid
            ett allvarligt tillbud.
          </p>
          <p xml:id="i-MMKtUj18xrwe39sKMrLwDU">
            I olyckan i Umeå 2019 omkom nio personer. I en liknande olycka
            i Finland 2014 omkom åtta personer och i ytterligare en snarlik
            olycka i Polen 2014 omkom elva per­soner. Dessa tragiska olyckor
            bör utgöra skäl nog för riksdagen att besluta om att låta utreda
            frågan om huruvida en formell utbildning av piloter som flyger
            fallskärms­hoppare skall krävas. En sådan utredning skulle också
            ge svar på om denna typ av utbildning bör utformas av Easa och
            därmed bli en europeisk standard, eller utarbetas som en nationell
            behörighet. Utredningen skulle också kunna ge svar på om det vore
            möjligt att tillämpa hävdvunna rättigheter, det vill säga undantag
            från utbildningskravet för de piloter som redan har en gedigen
            och dokumenterad erfarenhet av att flyga med fallskärmshoppare.
            Detta med syfte att påtagligt öka säkerheten för kommande gene­rationer
            fallskärmshoppare utan att samtidigt försvåra för klubbarna att
            bedriva sin verksamhet.
          </p>
        </div>
        <div xml:id="i-9sqUe3enuZ7RUdNob86ejf" type="signatureBlock">
          <list xml:id="i-GdcVq3rgL1VSABodLzVjta">
            <item xml:id="i-CXxzKA8tdGRpP8R1bRvXhf" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-EDHQnsZZFEdyc81vspd7xQ" who="i-2YMXTmw5qRAptNNy3BUrrF" type="signature">
              Eric Westroth (SD)
            </item>
          </list>
        </div>
      </div>
    </body>
  </text>
</TEI>
