<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1540/mot_1970_höst_ak__1540-001.pdf"/>
      <fw>
        8 Motion i Andra kammaren, nr 1540 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1540
          </p>
          <p>
            Av herr Björkman m. fl., i anledning av Kungl. Maj:ts proposition
            nr 166, med förslag till lag om ändring i lagen (1935: 113) med
            vissa bestämmelser om arbetsförmedling.
          </p>
          <p>
            (Lika lydande med motion nr 1323 i Första kammaren)
          </p>
          <p>
            I propositionen 1970: 166 föreslår Kungl. Maj:t dels att straffet
            för arbetsför- medling i förvärvssyfte skärps, dels att även den
            som bereder arbete åt någon som har anvisats arbete genom sådan
            förmedling skall kunna straffas. I båda fallen förordas att straffmaximum
            bestäms till fängelse i sex månader. Förslaget grundar sig på
            en utredning om arbetsförmedling inom vissa yrkesområden m. m.
            som till- sattes i november 1969 och vars resultat redovisades
            i en promemoria i juli 1970. Syftet med propositionen anges vara
            att åstadkomma bättre efterlevnad av det rådande förbudet mot
            arbetsförmedling i förvärvssyfte. I motionsparet I: 510 och II:
            996 vid 1970 års riksdag hemställdes med anled- ning av den år
            1969 tillsatta utredningen om sådan ändring i lagen om arbetsför-
            medling att de ambulerande skrivbyråerna skulle undantas från
            det generella för- budet mot arbetsförmedling och att utredningen
            skulle förstärkas med represen- tanter för skrivbyråerna och de
            arbetssökande kvinnorna. Motionerna avslogs av riksdagen. Innehållet
            i nämnda motionspar kan sammanfattas i följande.
          </p>
          <p>
            1. De ambulerande skrivbyråerna fyller ett angeläget och från
            samhällets syn- punkt väsentligt behov. Detta framgår av att ett
            stort antal personer, främst gifta kvinnor, söker tillfälliga
            anställningar genom skrivbyråernas förmedling. Många statliga
            och kommunala myndigheter, företag och organisationer anlitar
            skrivbyrå- ernas service för att erhålla arbetskraft för vikariat
            eller vid tillfällig toppbelastning. Bland dessa kan nämnas justitiedepartementet,
            ecklesiastikdepartementet, överståt- hållarämbetet, Stockholms
            universitet, Karolinska institutet, Landstingens inköps- central,
            Sveriges Radio. 2. År 1965 tillsattes en utredning för att överse
            lagen om arbetsförmedling. Ut- redningen framhöll i sin i oktober
            1966 avlämnade promemoria att det fanns starka skäl att undanta
            den ambulerande skrivbyråverksamheten från förbudet mot ar- betsförmedling.
            Majoriteten inom utredningen framlade också förslag till lagänd-
            ring i detta syfte. Det tillstyrktes av flertalet remissinstanser.
            Det avstyrktes endast av en majoritet i AMS:s styrelse, av LO
            och TCO. De tillstyrkande remissinstan- serna framhöll att det
            fanns ett berättigat behov av de ambulerande skrivbyråerna
          </p>
          <pb facs="riksdagen-motions-pdf/data/1970/mot_1970_höst_ak__1540/mot_1970_höst_ak__1540-002.pdf"/>
          <fw>
            Motion i Andra kammaren, nr 1540 år 1970 9
          </fw>
          <p>
            och att detta borde tillgodoses. Förslaget föranledde emellertid
            icke proposition till riksdagen. 3. Några anmärkningar har icke
            riktats mot skrivbyråerna vare sig från de ar- betssökande eller
            från kunderna. Motsatsen har varit fallet. Skrivbyråerna erlägger
            sociala avgifter och betalar semesterersättning efter samma grunder
            som andra företag. 4. Det är främst gifta kvinnor som söker anställning
            genom skrivbyråerna. Såväl dessa som myndigheter, företag och
            organisationer anlitar byråernas service trots vetskapen om att
            dessas verksamhet, efter domar i högsta domstolen, är att anse
            som olaglig. Ett av huvudmotiven för det av riksdagen 1970 beslutade
            nya skatte- systemet var att det skulle främja kvinnornas intresse
            av att söka arbete utanför hemmet. 5. Hänsyn bör tas till internationella
            förhållanden. Skrivbyråverksamhet är legal i tio länder i Europa,
            bland dem de skandinaviska länderna. Lagstiftningen inom Norden
            bör vara enhetlig även på detta område. Genom ett under våren
            1970 aktualiserat fall visade det sig att även privata ini- tiativ
            för att förmedla tillfälliga dagbarnvårdare kom i kollision med
            lagen om arbetsförmedling. På en fråga i riksdagen om tilläggsdirektiv
            till den sittande utred- ningen för att möjliggöra sådan förmedling
            svarade inrikesministern att han inte ämnade ta initiativ till
            någon ändring av direktiven. Enligt hans uppfattning var Sverige
            genom en internationell konvention bundet att inte tillåta sådan
            förmed- ling. Detta gällde även arbetsförmedling på självkostnadsbasis
            bedriven av enskilda personer, och denna princip funnes det, enligt
            hans uppfattning, ingen anledning för Sverige att frångå på något
            enstaka område. Utredningen har icke kunnat gendriva den uppfattning
            som kom till uttryck i förenämnda motioner och i den fråga som
            ställdes i riksdagen beträffande tillfäl- liga dagbarnvårdare.
            Det måste betraktas som otillfredsställande att de som anlitar
            skrivbyråernas service icke getts tillfälle att till utredningen
            framföra sina syn- punkter och skälen till att de föredrar skrivbyråerna
            framför den offentliga arbets- förmedlingen. Starka invändningar
            har riktats bl. a. mot att någon gränsdragning mellan entre- prenad
            och uthyrning av arbetskraft inte gjorts och att icke heller någon
            definition presterats av de i detta sammanhang viktiga arbetstagar-
            och arbetsgivarbegreppen. Flera remissinstanser har understrukit
            angelägenheten av att det av lagen fram- går vad som är att anse
            om arbetsförmedling. Man torde enligt departementschefens mening
            få nöja sig med att definiera arbetsförmedling med utgångspunkt
            i verk- samhetens huvudsakliga syfte. »Det får sedan ankomma på
            de tillämpande myndig- heterna, ytterst domstolarna, att med ledning
            av de faktiska förhållandena i varje särskilt fall avgöra, när
            verksamheten har detta huvudsakliga syfte.&gt; Departements- chefen
            medger att denna lagstiftningsteknik på det straffrättsliga området
            kan sägas vara mindre tillfredsställande från rättssäkerhetssynpunkt.
            Han finner dock för sin del en »viss garanti från rättssäkerhetssynpunkt&gt;
            i den omständigheten att åtal för olaga arbetsförmedling i allmänhet
            kommer till stånd efter anmälan av AMS
          </p>
          <pb facs="riksdagen-motions-pdf/data/1970/mot_1970_höst_ak__1540/mot_1970_höst_ak__1540-003.pdf"/>
          <fw>
            10 Motion i Andra kammaren, nr 1540 år 1970
          </fw>
          <p>
            och att denna garanti »stärks efter hand som man får en rikare
            rättspraxis på detta område». Det är uppenbart att detta måste
            innebära stor osäkerhet för dem som berörs av straffskärpningen.
            De kan inte i förväg avgöra när en handling är brottslig eller
            inte. Åtskilliga invändningar skulle kunna anföras även ur remissyttranden
            som enligt propositionen har tillstyrkt förslaget. I en del fall
            har detta skett under vissa be- stämda villkor. Så är fallet med
            exempelvis Svenska kommunförbundet och SHIO. Utredningen har bl.
            a. hänvisat till att frihetsberövande ingår i straffskalan i Danmark,
            Finland och Norge. Skrivbyråverksamhet är i dessa länder över
            huvud icke straffbar. Från internationell synpunkt ter det sig
            minst sagt märkligt att just Sverige skall skärpa straffskalan
            för en åtgärd som i det övriga Europa — med undantag för Italien
            — icke betraktas som brott och att detta förslag framlägges vid
            samma tid- punkt då Sverige inleder överläggningar om anslutning
            till EEC. Även utredningen var medveten om att det framlagda förslaget
            är ofullständigt i väsentliga avseenden. Begreppet arbetsförmedling
            är icke preciserat. Något svar på om det föreligger behov av speciell
            service på vissa områden ges icke heller. Att i ett delbetänkande
            föreslå straffskärpning och först senare ta itu med väsentliga
            frågeställningar, t. ex. angående avgränsningen av den brottsliga
            gärningen, beteck- nas i ett remissyttrande som förkastligt. Kritiken
            mot utredningens sätt att angripa problemen kan sammanfattas i
            följande utdrag ur Stockholms handelskammares remissyttrande:
          </p>
          <p>
            Gränsen mellan tillåten entreprenadverksamhet och olaglig uthyrningsverksam-
            het har visat sig så svår att ange i lagtexten att utredningen
            avstått från att ens försöka detta. Enligt förslaget skall det
            få ankomma på rättstillämpningen att när- mare bestämma gränsen
            mellan lagligt och olagligt handlande. Enligt svensk rättstradition
            skall brottsliga handlingar, dvs. handlingar som är straffbelagda,
            vara i lagen klart preciserade. Detta rättssäkerhetskrav gör sig
            star- kare gällande ju strängare straffet är. Inte ens med mycket
            små pretentioner på rättssäkerhet torde man kunna acceptera en
            straffbestämmelse där lagstiftaren inte själv kan göra klart för
            sig när den skall träda i funktion. Svensk rättstradition bjuder
            vidare att man i fråga om straffens stränghet tar hänsyn till
            om den straffbara gärningen står i strid med det s.k. allmänna
            rätts- medvetandet. I fråga om de s. k. skrivbyråernas verksamhet
            torde det för allmän- heten te sig närmast absurt att skrivbyråerna
            och deras kunder skulle göra sig skyl- diga till brott som renderar
            ett årslångt fängelsestraff. Enligt Handelskammarens mening synes
            utredningen härvidlag ha gått över gränsen för det rimliga i sin
            i och för sig lovvärda ambition att följa regeringens utredningsdirektiv.
          </p>
          <p>
            Även i remissyttranden som enligt uppgift i propositionen tillstyrker
            höjning av straffmaximum uttalas stor tveksamhet. Hovrätten för
            Västra Sverige säger exem- pelvis följande: Enligt hovrättens
            mening är det från principiella utgångspunkter olyckligt att det
          </p>
          <p>
            inte i lagen tydligt anges vilka förfaranden som är straffbara.
            Att detta ur rätts- säkerhetssynpunkt är otillfredsställande behöver
            inte närmare utvecklas. Då det nu
          </p>
          <pb facs="riksdagen-motions-pdf/data/1970/mot_1970_höst_ak__1540/mot_1970_höst_ak__1540-004.pdf"/>
          <fw>
            Motion i Andra kammaren, nr 1540 år 1970 11
          </fw>
          <p>
            föreslås att straffet skall skärpas framstår det som än mer angeläget
            att närmare bestämma innebörden av begreppet arbetsförmedling.
            Det är därför beklagligt att utredningen icke ansett det möjligt
            att finna en legal definition på begreppet uthyr- ningsverksamhet
            och avgränsa denna verksamhet från entreprenad och andra lik-
            nande avtalsförhållanden.
          </p>
          <p>
            Enligt utredningens mening skulle det emellertid icke ens vara
            lämpligt med en så klar gränsdragning att den kan fixeras i författningstext
            eftersom den snabba förändringen av förhållandena inom näringslivet
            och på arbetsmarknaden på kort tid skulle kunna göra en sådan
            gränsdragning inaktuell (s. 27 och 34). Hovrätten delar inte denna
            uppfattning. På straffrättens område är det av största vikt att
            man undviker bestämmelser vilka undan för undan kan ges en ny
            innebörd. Man skulle då inte på förhand kunna ta reda på om ett
            visst förfarande är straffbart men likväl kunna bli straffad därför
            om verksamheten i efterhand av domstol bedöms som olaglig.
          </p>
          <p>
            I remissyttrande över det förra betänkandet år 1966 framhöll
            kommerskollegium och handelskamrarna bl. a. att skrivbyråerna
            på ett betydligt bättre sätt än den offentliga arbetsförmedlingen
            kunde tillgodose myndigheters och företags behov av tillfällig
            kontorspersonal. Vidare framhölls hur väl byråerna fungerade och
            att de till skillnad från den offentliga arbetsförmedlingen kunde
            bespara dem som anlitar deras tjänster åtskilliga administrativa
            göromål. I remissyttrande över det senaste betänkandet framhåller
            kommerskollegium att de synpunkter som nu har lagts fram av utredningen
            inte ger kommerskollegium anledning att frångå sina tidigare synpunkter.
            Snarare har kollegiets ytterligare erfarenhet stärkt dess upp-
            fattning att byråerna på ett överlägset sätt tillgodoser såväl
            avnämar- som arbets- tagarintressen. Mot denna bakgrund kan det
            bedömas som osannolikt att den offentliga arbetsförmedlingen ens
            med förstärkta resurser och med en klar mono- polställning någonsin
            kan komma att motsvara de önskemål och det behov som de enskilda
            skrivbyråerna tillgodoser. Att genomföra en lagstiftning som är
            behäftad med så stor osäkerhet och oklar- het bör inte komma i
            fråga. Under åberopande av vad här anförts hemställes, att riksdagen
            måtte avslå Kungl. Majt:s proposition nr 166; att riksdagen i
            skrivelse till Kungl. Maj:t måtte hemställa om förslag till sådan
            ändring i lagen om arbetsförmedling att de am- bulerande skrivbyråerna
            och förmedling av dagbarnvårdare samt service av liknande art
            undantas från det generella förbudet mot arbetsförmedling i förvärvssyfte.
          </p>
          <p>
            Stockholm den 17 november 1970
          </p>
          <p>
            Folke Björkman (m) Bengt Sjönell (cp) Astrid Kristensson (m)
          </p>
          <p>
            Karin Wetterström (m) Tage Magnusson (m) Ingrid Sundberg (m)
            i Borås
          </p>
        </div>
      </div>
    </body>
  </text>
</TEI>
