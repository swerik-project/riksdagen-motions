<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00287">
  <teiHeader>
    <fileDesc>
      <titleStmt>
        <title>Ändring av lagen om fastställande av könstillhörighet i vissa fall</title>
        <author corresp="i-MVzhVeKwRGmjHjHoSrReg9">av Börje Vestlund (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring av lagen om fastställande av könstillhörighet i vissa fall</title>
          <idno type="rdwebb">GR02So287</idno>
          <rs type="number">So287</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So287/text</ref>
          <ref type="dokument_url_html">http://data.riksdagen.se/dokument/GR02So287</ref>
          <ref type="dokumentstatus_url_xml">http://data.riksdagen.se/dokumentstatus/GR02So287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TGigatq7pbmqQuSrT23q9K" type="signed"/>
        <correspContext corresp="i-TGigatq7pbmqQuSrT23q9K">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-4gUQ9bArao1bv4CbmHpDhR" type="referral">
          <date when="2003-10-15"/>
        </correspAction>
        <correspAction xml:id="i-EmWAta471Yy6816NrsH9S5" type="dismissal">
          <date when="2003-10-15"/>
        </correspAction>
        <correspAction xml:id="i-V1WqqfpfuViJ95BbQuVeK" type="submission">
          <date when="2003-10-07"/>
        </correspAction>
        <correspAction xml:id="i-YCVxtejiJP2BKm3WqdXAqk" type="assigned"/>
        <correspContext corresp="i-YCVxtejiJP2BKm3WqdXAqk">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0287/mot_200304_So_0287-0001.pdf"/>
      <div xml:id="i-2MgWYcZ7u2r5gTgKY5FptZ" type="motHeader">
        <div xml:id="i-Sq2t8c7Xxa8jwgkJzZRyZ" type="motTitle"/>
        <div xml:id="i-PyuYAuBbvarkf5dBMUaxHi" type="motSubmissionInfo"/>
      </div>
      <div xml:id="i-2ucfsWyaMUrphHW8ETYDWW" type="motBody">
        <div xml:id="i-Xz6AhphKHyxePDGhaDE6nz">
          <p xml:id="i-MjfhtBVER86aK2kkPN9Nt">
            2003/04 mnr: S0287 pnr: s7028
          </p>
          <p xml:id="i-JUa7kwygyKrnENwdNcmJ32">
            Motion till riksdagen 2003/04:S0287
          </p>
          <p xml:id="i-RQBTaru1ssC1Tv1kKWZ5Xy">
            av Börje Vestlund (s)
          </p>
          <p xml:id="i-12Y37Ju36hmMsQv6t2UfnM">
            Ändring av lagen om fastställande av könstillhörighet i vissa
            fall
          </p>
          <p xml:id="i-NBnXX6zA888PtkN3Z9TdeE">
            Förslag till riksdagsbeslut
          </p>
          <p xml:id="i-MAuNtpzN7WbfksjA3pV4FJ">
            1. Riksdagen beslutar att ur lagen om fastställande av könstillhörighet
            i vissa fall (1972:119) ta bort kravet på att den ansökande är
            ogift för att ny könstillhörighet skall kunna meddelas. 2. Riksdagen
            beslutar att ur lagen om fastställande av könstillhörighet i vissa
            fall (1972:119) ta bort kravet på att den ansökande är svensk
            medborgare för att ny könstillhörighet skall kunna meddelas. 3.
            Riksdagen beslutar att ur lagen om fastställande av könstillhörighet
            i vissa fall (1972:119) ta bort kravet på att den ansökande undergått
            sterilisering eller på andra sätt saknar fortplantningsförmåga
            för att ny könstillhörighet skall kunna meddelas. 4. Riksdagen
            beslutar att ur lagen om fastställande av könstillhörighet i vissa
            fall (1972:119) ta bort kravet på att den ansökande har uppnått
            myndighetsålder för att ny könstillhörighet skall kunna meddelas.
          </p>
          <p xml:id="i-YSLiyg8h6xxVt3aGp8bwuy">
            Bakgrund
          </p>
          <p xml:id="i-X5m4a8MbsR51zTMR3aBMkc">
            Frågan om ändring av lagen om fastställande av könstillhörighet
            i vissa fall (1972:119) har tagits upp många gånger förr. Sedan
            1999 har sammanlagt sju motioner, från olika partier och olika
            ledamöter, pekat på nödvändigheten av en ändring av lagen. Man
            har särskilt pekat på det inhumana i att transsexuella tvingas
            till skilsmässa och att lagen är otidsenlig och bör moderniseras.
            Socialutskottet ansåg 1999, i SoU7, ” inte att riksdagen nu bör
            initiera någon ändring av gällande lagstiftning om fastställelse
            av könstillhörighet i vissa fall”. Utskottet angav ingen motivering
            till sitt yttrande. Socialutskottets samtliga betänkanden i frågan
            under 2000-2003 har baserat sig på betänkandet från 1999. Någon
            motivering har alltså aldrig getts.
          </p>
          <pb facs="riksdagen-motions-pdf/data/200304/mot_200304_So_0287/mot_200304_So_0287-0002.pdf"/>
          <p xml:id="i-P6CcpxZT85iSWYXudfNDPB">
            2003/04:S0287
          </p>
          <p xml:id="i-WPXNWgGjz6GGPsRsT4tED">
            I dagsläget har många lagar som har diskriminerande formuleringar
            eller utesluter vissa grupper omarbetats eller är under översyn.
            Riksdagen har visat en ambition att inte ha särlagstiftningar
            som bara gäller för vissa grupper. Det kan då tyckas märkligt
            att man inte anser att synbarligt diskriminerande krav i lagen
            om fastställande av könstillhörighet i vissa fall (1972:119) föranleder
            någon som helst åtgärd. Lagen påverkar kraftigt liv och hälsa
            för dem som berörs, och många av dess krav kan anses vara diskriminerande
            då de gäller enbart för transsexuella patienter men inte andra
            patienter. De ställer också till allvarliga problem för många
            transsexuella. Mot ovanstående bakgrund bör därför lagen om astställande
            av könstillhörighet i vissa fall (1972:119) ändras på så vis att
            vissa krav tas bort.
          </p>
          <p xml:id="i-s9p4qCZG5vh9qMdLFE51v">
            Gällande lag
          </p>
          <p xml:id="i-17WNgxTsVtvvPjZQpaHw7X">
            Lagen om fastställande av könstillhörighet i vissa fall (1972:119)
            reglerar hur ett byte av juridisk könstillhörighet går till för
            transexuella och intersexuella personer. Den reglerar också under
            vilka förutsättningar könskorrigerande operationer av yttre och
            inre genitalier får ske. Att ett juridiskt byte skett, eller att
            sannolika skäl föreligger för att det skall ske i och med operationen,
            är ett rav för att tillstånd till kirurgisk behandling ges. Övrig
            medicinsk behandling regleras inte i lagen. Lagen har inte ändrats
            nämnvärt sedan 1975 och är på många områden otillräcklig eller
            otidsenlig. Vid tiden för lagens tillkomst var partnerskapslagen
            ännu inte ens påtänkt, inga andra länder hade infört möjlighet
            för juridiskt ”könsbyte” för
          </p>
          <p xml:id="i-SNRYqHqtj3vU1143ZWjotu">
            transsexuella och intersexuella och attityderna mot dem som avvek
            från könsnormerna var mycket annorlunda jämfört med idag.
          </p>
          <p xml:id="i-HEZrc9u7PzjXp15WF59K1">
            Ändringar — kravet på att vara ogift
          </p>
          <p xml:id="i-414X3DL2vfxPbrdtPPf9fN">
            Lagen om fastställande av könstillhörighet i vissa fall stadgar
            att ny könstillhörighet endast kan meddelas den som är ogift.
            Bakgrunden till kravet står att finna i förarbetena till lagen.
            Där menar man att eftersom äktenskapsbalken tydligt talar om att
            äktenskap ingås av man och kvinna kan det antas vara lagstiftarens
            mening att äktenskap bara kan förekomma mellan man och kvinna.
            Detta innebär i praktiken att de transsexuella och intersexuella
            som är gifta tvingas skilja sig för att få sin nya juridiska tillhörighet
            och därmed även sin medicinska behandling. Staten bör inte på
            detta sätt tvinga redan utsatta människor att skilja sig från
            en partner som är villig att stanna och ge stöd. Inte heller bör
            staten, som idag är fallet, tvinga dessa människor att själva
            stå för de merkostnader som blir och sedan erbjuda ett sämre juridiskt
            alternativ. Detta torde också vara det enda exemplet på ett diagnostiserbart
            tillstånd där samhället kräver att patienten ska vara ogift för
            att få behandling Kravet på att den som ansöker måste vara ogift
            för att ny könstillhörighet skall kunna meddelas bör därför strykas
            ur lagen om fastställande av könstillhörighet i vissa fall.
          </p>
          <pb facs="riksdagen-motions-pdf/data/200304/mot_200304_So_0287/mot_200304_So_0287-0003.pdf"/>
          <p xml:id="i-SFjMH8iQQG7aDgjycKrxVe">
            Kravet på svenskt medborgarskap
          </p>
          <p xml:id="i-ACKwTT1C1ECXr3U6TeTopd">
            I lagen om fastställande av könstillhörighet i vissa fall finns
            också ett krav på att den ansökande måste vara svensk medborgare
            för att kunna meddelas ny könstillhörighet. Också medborgarskapskravet
            står att läsa bakgrunden till i förarbetena till lagen. Där framgår
            att orsaken till kravet var att man bedömde att det annars fanns
            risk för patientinvandring eftersom Sverige då var det enda land
            som erbjöd ny juridisk könstillhörighet. Idag har många av Sveriges
            grannländer liknande lagstiftning och de som inte har det erbjuder
            i många fall liknande medicinsk behandling, utan att några krav
            på ny juridisk könstillhörighet ställs. Risken för patientinvandring
            torde därför idag vara obefintlig. I förarbetena resoneras också
            om vad som händer om en utländsk medborgare boende i Sverige får
            ny könstillhörighet och den sedan inte godkänns i personens hemland.
            Man menar att man kan ge personen problem med sitt hemlands myndigheter
            genom att godkänna en ny juridisk könstillhörighet. Mot detta
            kan invändas att vi idag låter utländska medborgare ingå partnerskap
            trots att det i vissa fall är förbjudet med homosexuella handlingar
            i det land de är medborgare. Mot bakgrund av ovanstående framgår
            att kravet på svenskt medborgarskap för att få ny könstillhörighet
            beviljad bör strykas ur lagen om fastställelse av könstillhörighet
            i vissa fall. Personer med utländskt medborgarskap bör så länge
            de är folkbokförda i Sverige och har uppehållstillstånd kunna
            beviljas ny könstillhörighet. De bör även ges tillgång till svensk
            sjukvård för transsexuella/intersexuella på samma sätt som alla
          </p>
          <p xml:id="i-HeJD39edv9pBP7cKWNAHn7">
            andra innevånare i landet. Kravet på sterilitet
          </p>
          <p xml:id="i-MqxovayZHyirWXLtnTzpt7">
            Lagen stadgar också att ny könstillhörighet, och därmed behandling
            för transsexualism/intersexualitet, bara får meddelas den som
            undergått sterilisering eller på andra sätt saknar fortplantningsförmåga.
            Av förarbetena till lagen framgår att skälet till kravet var att
            man ville undvika förvirring i släktleden. Dock har vi idag juridiska
            kvinnor som är biologiska fäder, och vice versa, eftersom det
            finns transsexuella som hunnit skaffa barn innan de genomgår behandling.
            Denna ”förvirring i släktleden” existerar alltså redan. Förarbetena
            säger inget om det finns någon hälsoaspekt kring foster att ta
            hänsyn till. Vid sjukdomar där behandlingen i sig kan antas skada
            ett foster ställer dock vården normalt inte sterilisering som
            krav för behandling. Istället rekommenderas preventivmedel. Den
            hormonbehandling transsexuella får leder i sig ofta till sterilitet,
            och könskorrigerande operationer med åtföljande avlägsnande av
            könskörtlarna gör alltid patienten steril. Liksom för andra sjukdomar
            där behandlingen leder till oönskad sterilitet bör transsexuella
            och intersexuella istället för att avkrävas sterilitet ges möjlighet
            att frysa ned könsceller. Det finns inga skäl att anta att gruppen
            som sådan är olämpligare än andra som föräldrar, och därför bör
            de erbjudas hjälp med konstgjord befruktning på samma villkor
            som andra patienter. Kravet på att den sökande skall vara steril
            bör av ovanstående skäl tas bort ur lagen om fastställande av
            könstillhörighet i vissa fall.
          </p>
          <p xml:id="i-GAGy5tQjh7T3nBrMi3oRyV">
            2003/04:S0287
          </p>
          <pb facs="riksdagen-motions-pdf/data/200304/mot_200304_So_0287/mot_200304_So_0287-0004.pdf"/>
          <p xml:id="i-8itVNqcPyPw9dVeycN3r5N">
            2003/04:S0287
          </p>
          <p xml:id="i-Dbakdv5Y6GsuYCVjjTcPUZ">
            Kravet på uppnådd myndighetsålder
          </p>
          <p xml:id="i-N3K5hnM3Wo8ERpFLjdFhvX">
            I lagen finns en åldersgräns på arton år för att meddela ny könstillhörighet.
            Nya rön har på senare år slagit fast att den tanke man haft inom
            den psykiatriska forskningen om att barn föds utan någon bestämd
            könsidentitet inte stämmer med hur intersexuella barn upplever
            sin verklighet. Vidare vittnar många transsexuella om hur de redan
            från tidig barndom känt till sin rätta könsidentitet. Om ett barn
            som upplever sig tillhöra det motsatta könet tvingas genomgå både
            barndom och tonår som det kön han inte anser sig vara kan det
            ge svåra trauman, trauman som kanske kunde ha lindrats med rätt
            behandling i tid. Att utreda hur man redan tidigt kan diagnostisera
            och hjälpa dessa barn borde ligga i sjukvårdens intresse. Om forskningen
            kommer fram till att tidig hormonbehandling är lämplig för barn
            eller ungdomar som diagnostiserats som transsexuella kan det mycket
            väl anses vara lämpligt att en sådan behandling åtföljs av en
            ny juridisk könstillhörighet. Kravet på att personen skall vara
            minst arton år för att få ny juridisk identitet kan alltså inte
            självklart anses vara för patientens bästa. Är patienten diagnostiserad
            ska han också erbjudas behandling, det är det normala förfaringssättet
            vid andra diagnoser. Föreligger medicinska skäl att undvika operationer
            eller annan medicinsk behandling före arton års ålder kan och
            bör det bedömas av en läkare, precis som vid andra diagnoser.
            Av ovanstående skäl bör kravet på att personen skall vara minst
            arton år för att få ny juridisk identitet tas bort ur lagen om
            fastställande av könstillhörighet i vissa fall.
          </p>
          <p xml:id="i-EmRsAP53uToCwBwxrz9vcX">
            Stockholm den 25 september 2003
          </p>
          <p xml:id="i-B457fBc8UDZQB8qyYVw7NC">
            Börje Vestlund (s)
          </p>
        </div>
      </div>
    </body>
  </text>
</TEI>
