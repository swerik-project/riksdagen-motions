<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--ak--00020">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__20/mot_1920__ak__20-001.pdf"/>
      <fw xml:id="i-6DvwXBxpA6tNEbsbkkDPQn">
        Motioner 7 Andra kammaren, Nr 20. 3
      </fw>
      <div xml:id="i-YJggfMbaHwkBBUumeWJMQ3" type="motHeader">
        <div xml:id="i-7mjAxciu1cY1oSr9JEJrDr" type="motTitle"/>
        <div xml:id="i-P2ck2GXYDcA5ruJZrwKn9D" type="motSubmissionInfo"/>
      </div>
      <div xml:id="i-ATfABKqetpGpePYnAZPy5Z" type="motBody">
        <div xml:id="i-4aVwBNw2BYc2DA6GY6JW5U">
          <p xml:id="i-7pgt5zb5gjkCUPCGiiVTWB">
            Nr 20.
          </p>
          <p xml:id="i-2EQEAUcarSu9eKakYrrYX2">
            Av herr Leander, om skrivelse till Kungl. Maj:t i fråga om
          </p>
          <p xml:id="i-HBNdd1zvE6cbUSSCixmjFb">
            minskning av antalet ledamöter i riksdagens kamrar.
          </p>
          <p xml:id="i-N1JfkATjxe7kPVe4xPAWRG">
            Då i 1866 års riksdagsordning bestämmelsen infördes, att repre-
            sentationens medlemsantal skulle vara rörligt och följaktligen
            ökas, allt efter som folkmängden tillväxte, ville man uppenbarligen
            sörja för, att skiftande meningar, intressen och önskemål skulle
            komma till uttryck och vinna beaktande inom riksförsamlingen.
            Man tänkte sig nämligen, att den därigenom skulle komma att inom
            sig inrymma den erfarenhet och insikt, som vore av nöden för'
            ett rätt bedömande av den mångfald ärenden, varmed riksdagen icke
            minst på grund av landets vidsträckthet hade att sysselsätta sig.
            Den lätthet att vinna kännedom om de olika landsdelarnas förhållanden,
            som blivit en frukt av våra dagars utveck- lade samfärdsmedel,
            fanns icke då för handen. Snart nog började man emellertid reflektera
            över, att represen- tantantalet hos oss var i förhållande till
            folkmängden avsevärt större än medlemsantalet i de flesta bland
            utlandets riksförsamlingar. Efter hand framkommo även förslag
            att fixera riksdagsmännens antal. Ar 1884 väckte herr A. O. Wallenberg
            en motion i dylikt syfte. Enligt hans yrkande skulle första kammaren
            bestå av 120 ledamöter och andra kam- maren av 180, samt riksdagen
            i sin helhet alltså utgöras av 300 leda- möter. Såsom skäl härför
            åberopade han bland annat, att det icke är talrikheten, som säkrast
            befrämjar utmärkta beslut. Ehuru tanken att till en bestämd siffra
            begränsa riksdagsmännens antal icke då vann godkännande, upptogs
            den under de följande riks- dagarna gång efter annan. En pådrivande
            orsak härtill var den, att frågan börjat bli ett tvisteämne mellan
            landsbygden och städerna, enär dessa senare, som bekant, hade
            en i förhållande till invånareantalet tal-
          </p>
          <pb facs="riksdagen-motions-pdf/data/1920/mot_1920__ak__20/mot_1920__ak__20-002.pdf"/>
          <fw xml:id="i-GtnwrbBrYaDy7QMZZNKrcN">
            4 Motioner 1 Andra kammaren, Nr 20.
          </fw>
          <p xml:id="i-JofDQgQmT6NQGGBJ2VniLs">
            rikare representation i andra kammaren än den förra. Städernas
            snab- bare tillväxt medförde, att förskjutningen till deras förmån
            ständigt ökades, vilket mindre väl behagade landsbygdsrepresentanterna.
            Dessa började på grund härav ivrigt arbeta på städernas s. k.
            vingklippning. Sedan även Kungl. Maj:t upptagit frågan och framlagt
            proposition rö- rande densamma, blev genom beslut av 1892 och
            1894 års riksdagar vingklippningen genomförd och i samband därmed
            riksdagsmännens an- tal fixerat till 150 i första och 230 i andra
            kammaren eller till samma siffror, som ännu gälla. Enär ledamöterna
            vid tiden för beslutets genom- förande utgjorde 147 i första och
            228 i andra kammaren, slöt sig detta sålunda fixerade antal ganska
            nära till det då förefintliga. Ehuru representationen sedan dess
            undergått väsentliga förändringar med hänsyn till valgrund, valsätt
            och annat, har underligt nog frågan ännu icke varit uppe, huruvida
            det för så lång tid tillbaka bestämda antalet ledamöter fortfarande
            kan anses behövligt och lämpligt för full- görande av riksdagens
            uppgifter. Det kan icke hjälpas, att man har en förnimmelse av,
            att det är mer tillfälliga förhållanden än moget över- vägande,
            som föranlett fastställandet av siffran 380. Ännu gäller det,
            att denna siffra i jämförelse med andra länders folkrepresentationer
            är ganska hög. Var och en, som önskar, är i tillfälle att övertyga
            sig om detta påstående. Ledamotsantalet i en lagstiftande församling
            får helt naturligt icke sättas så lågt, att det hindrar inval
            i tillräcklig utsträckning av representanter för så väl ortsintresset
            som sakkunskapen. Går begräns- ningen för långt, kommer snålheten
            att bedraga visheten. Men å andra sidan bör icke antalet vara
            onödigt stort. Den meningen torde vara rätt allmänt utbredd, att
            folkrepresentationens riksvårdande och makt- påliggande värv skulle
            kunna ombesörjas av något eller kanske väsent- ligt lägre antal
            ledamöter, än vad riksdagsordningen föreskriver. Ofta ha synnerligen
            viktiga beslut fattats, då de frånvarandes antal måhända varit
            lika stort som de närvarandes. Låt vara att detta icke länder
            veder- börande till heder utan är förtjänt av skarpt klander,
            det utgör dock i sin mån bevis för riktigheten av herr A. O. Wallenbergs
            sats, att det icke är talrikheten, som säkrast befrämjar utmärkta
            beslut. Ovan har antytts, att samfärdsmedlens utveckling underlättat
            känne- domen om landets olika delar och inom dessa förefintliga
            behov. = Till- lika har det proportionella valsättet — vad man
            i övrigt kan ha att an- draga emot detsamma — skapat garantier
            för olika intressens företrä- dande och tillgodoseende, om också
            antalet riksdagsmän bleve reducerat.
          </p>
          <pb facs="riksdagen-motions-pdf/data/1920/mot_1920__ak__20/mot_1920__ak__20-003.pdf"/>
          <fw xml:id="i-29tFjLsPQ2RcRzyfVj1CMN">
            Motioner i Andra kammaren, Nr 20. 5
          </fw>
          <p xml:id="i-Q5aCE7tGVBgYN3RSTt6Lfa">
            Dessa garantier böra ökas, i mån det rätt ofta framförda kravet
            på större valkretsar vinner beaktande. Förbises må ej heller,
            att genom en dylik reducering åtskilliga utgifter skulle besparas
            statsverket, även om denna synpunkt icke i förevarande fall får
            vara den avgörande. Man talar om den gamla goda tiden, då det
            låg glans över riks- dagsmannakallet, och då detta på grund därav
            eftersträvades av natio- nens yppersta män. Aven med hänsyn tagen
            till den överdrift, som man här liksom annars gör sig skyldig
            till vid erinran om den gångna tiden, kan man icke förneka, att
            riksdagsmannaskapet börjat liksom för- lora karaktären av medborgaruppdrag
            och förvandlas till vad man skulle kunna kalla ett yrke. Bleve
            mandaten genom minskning av deras antal mera fåtaliga eller sällsynta,
            skulle detta måhända medföra, att upp- draget såsom riksdagsman
            åter började betraktas såsom en större ut- märkelse och bliva
            mera lockande för fullt kvalificerade personer, vilket i så fall
            skulle vara av största gagn. Därjämte bör den omständigheten beaktas,
            att genom inskränkning av det nuvarande antalet riksdagsmän de
            återstående skulle samtliga be- höva tagas i anspråk för arbetet
            inom utskotten och därigenom erhålla full sysselsättning. Den
            ofta debatterade frågan att lätta riksdagens arbetsbörda och förkorta
            sessionerna skulle likaledes genom inskränk- ningen i någon mån
            vinna sin lösning. Det måste nämligen anses som fastslaget, att
            arbetet minskas eller ökas i förhållande till ökningen eller minskningen
            av antalet riksdagsmän. Då i samband med andra ifrågasatta förändringar
            rörande vårt representationsskick och vår statsförfattning ovan
            berörda spörsmål synas mig böra komma under övervägande, tillåter
            jag mig vördsamt hemställa,
          </p>
          <p xml:id="i-CUN13YM69PjH7jArS6q3J4">
            det riksdagen ville hos Kungl. Maj:t anhålla om utredning, huruvida
            och i vad mån medlemsan- talet inom riksdagens båda kamrar kan
            undergå minsk- ning, samt om framläggande för riksdagen av det
            förslag, vartill utredningen må föranleda.
          </p>
          <p xml:id="i-HXd1casRQ2pGSNie8UjW28" type="date">
            Stockholm den 135 januari 1920.
          </p>
          <div xml:id="i-AXK87eNwcWx929jwCgRx7z" type="signatureBlock">
            <p who="i-5Pgd1MBaZKxCK4kGqXRHkQ" type="signature">
              Ulrik Leander
            </p>
          </div>
          <pb facs="riksdagen-motions-pdf/data/1920/mot_1920__ak__20/mot_1920__ak__20-004.pdf"/>
        </div>
      </div>
    </body>
  </text>
</TEI>
