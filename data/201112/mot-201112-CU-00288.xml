<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00288">
  <teiHeader>
    <fileDesc>
      <titleStmt>
        <title>Konkurrerande hyresgästföreningar, alternativ till vräkning m.m.</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konkurrerande hyresgästföreningar, alternativ till vräkning m.m.</title>
          <idno type="rdwebb">GZ02C288</idno>
          <rs type="number">C288</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C288/text</ref>
          <ref type="dokument_url_html">http://data.riksdagen.se/dokument/GZ02C288</ref>
          <ref type="dokumentstatus_url_xml">http://data.riksdagen.se/dokumentstatus/GZ02C288</ref>
          <ref type="doc">http://data.riksdagen.se/fil/E0CAB5F6-44B8-4BF8-84E0-EA5617B08C6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A6nxwnMCAZXh7xAqBYCsMX" type="signed"/>
        <correspContext corresp="i-A6nxwnMCAZXh7xAqBYCsMX">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="numbering" xml:id="i-P29RTijus6CXHNvHicPKCW">
          <date when="2011-10-06"/>
        </correspAction>
        <correspAction type="submission" xml:id="i-V2oeQGuwJQPNATXMJi7WwK">
          <date when="2011-10-04"/>
        </correspAction>
        <correspAction type="transfer" xml:id="i-7PNxMsAKPBim5WepAkHPnj">
          <date when="2011-10-04"/>
        </correspAction>
        <correspAction type="assigned" xml:id="i-489fdDvsLn9TSfpNiHPEr1"/>
        <correspContext corresp="i-489fdDvsLn9TSfpNiHPEr1">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-85XThXuFjLNH3pRAmnNyyH">
            Förslag till riksdagsbeslut
          </head>
          <list style="ol">
            <item xml:id="i-TdsKXViNXgHftN1nki74cZ">
              Riksdagen tillkännager för regeringen som sin mening vad som
              anförs i motionen om ökade möjligheter att stå utanför det kollektiva
              hyresförhandlingssystemet.
            </item>
            <item xml:id="i-Qr4JoUG9Vyt2SvDPm2WdxT">
              Riksdagen tillkännager för regeringen som sin mening vad som
              anförs i motionen om ändringar i hyresförhandlingslagen för att
              öppna för konkurrerande hyresgästföreningar.
            </item>
            <item xml:id="i-WYDUQfu9EVHXsJ6WNsyui6">
              Riksdagen tillkännager för regeringen som sin mening vad som
              anförs i motionen om andra sanktioner vid hyresgästens misskötsel
              än hyresrättens förverkande.
            </item>
          </list>
        </div>
        <div type="motContent">
          <head type="h1" xml:id="i-LmJ5FPC1ky7ZjDLo2afaNM">
            Motivering
          </head>
          <p xml:id="i-CjvP7hWJNqTvMYRL3PPUC3">
            Genom riksdagens bifall till den dåvarande borgerliga regeringens
            proposition 1993/94:199 genomfördes bl.a. ett antal förändringar
            av hyresförhandlingssystemet. Det främsta syftet var att stärka
            den enskilde hyresgästens ställning på hyresmarknaden och minska
            hyreslagstiftningens korporativistiska inslag. Varje hyresgäst
            fick, genom ändringar i 3 § hyresförhandlingslagen, en ovillkorlig
            rätt att stå utanför det kollektiva hyresförhandlingssystemet
            och på egen hand förhandla om sin hyra. Det infördes också en
            möjlighet för fler än en hyresgästorganisation att ingå avtal
            med hyresvärden om förhandlingsordning avseende ett visst eller
            vissa hus, dvs. hyresgästerna i samma hus kunde låta sig företrädas
            vid de kollektiva förhandlingarna av skilda hyresgästorganisationer.
          </p>
          <p xml:id="i-VZKm2SEP7Q1JstFqNSqkdX">
            Vid sidan av betydelsen av den enskilde hyresgästens möjlighet
            att själv välja sin representant anfördes också att det ligger
            ett värde i att flera olika hyresgästorganisationer kunde konkurrera
            om hyresgästernas förtroende och därmed anstränga sig för att
            tillvarata medlemmarnas intresse på bästa sätt.
          </p>
          <p xml:id="i-K38RgHWbHKSR8c3YFg1p9B">
            Genom propositionen 1996/97:30 föreslog den socialdemokratiska
            regeringen flera återställare av den borgerliga regeringens reformer.
            Bland annat inskränktes rätten att stå utanför det kollektiva
            förhandlingssystemet på så sätt att hyresgästen och hyresvärden
            först tre månader efter att hyresgästen flyttat in kan avtala
            om att den kollektiva förhandlingsordningen inte ska omfatta hyresgästen
            i fråga. Dessutom infördes i 4 § hyresförhandlingslagen ett förbud
            mot att ha flera förhandlingsordningar avseende samma hus.
          </p>
          <p xml:id="i-UUi4aTnpRXEqnKVDWidmLT">
            Det är av stor principiell betydelse att den enskilde själv får
            avgöra vem som ska företräda honom eller henne vid förhandlingar
            om hyran, liksom att den enskilde fritt får ta ställning till
            om han eller hon vill förhandla på egen hand. I återställarpropositionen
            anfördes olika praktiska och andra problem som den nya ordningen
            kunde befaras leda till, men med tanke på att reglerna kom att
            vara i kraft under mycket kort tid, 1 juli 19941 april 1997, fanns
            knappast något större empiriskt underlag för att kunna värdera
            reformernas påverkan på hyresgästers, hyresvärdars och andra aktörers
            agerande.
          </p>
          <p xml:id="i-PYpfQKQewhoKWWEiw3gRJj">
            Det är nu tid att åter väcka frågan om att ge enskilda hyresgäster
            ett ökat inflytande över vem som ska förhandla om deras hyror.
            En översyn av hyresförhandlingslagen bör därför göras med inriktning
            mot att identifiera sätt att dels öka möjligheterna att redan
            vid hyresavtalets ingående ställa sig utanför det kollektiva förhandlingssystemet,
            dels öppna för att flera konkurrerande hyresgästorganisationer
            ska kunna etablera sig och vinna rätt att förhandla, även på orter
            där en befintlig hyresgästorganisation sedan länge finns etablerad.
          </p>
          <p xml:id="i-RKqt1yes198R6uET7Pqccz">
            Det tredje yrkandet rör en helt annan fråga, men också den har
            hyresrättslig anknytning. Enligt 12 kap. 42 § jordabalken är hyresrätten
            förverkad och hyresvärden har rätt att säga upp hyresavtalet att
            upphöra i förtid (dvs. vräka hyresgästen) om någon av nio olika
            förutsättningar är uppfylld. Det handlar bland annat om lägenheten
            vanvårdas eller om hyresgästen inte iakttar ett antal andra förpliktelser
            som följer av hyresavtalet.
          </p>
          <p xml:id="i-6uukR1eErQrhQqQ5PXnU37">
            Vid samtal jag haft med hyresvärdar har framkommit att en del
            hyresvärdar skulle önska sig en sanktion vid misskötsel som ligger
            någonstans mellan en tillsägelse och vräkning. De aktuella hyresvärdarna
            upplever att vräkning i en del situationer är en väl drastisk
            åtgärd, men att lagstiftningen inte ger något annat verktyg som
            kan förmå hyresgästen att upphöra med sin misskötsel och uppfylla
            sina förpliktelser. De skulle önska sig till exempel möjligheten
            att via hyresnämnden få ett vitesföreläggande utfärdat, för den
            händelse hyresgästen inte vidtar rättelse inom viss tid. Jag menar
            att detta är en fråga som är värd att studera närmare. Vräkning
            är en åtgärd som påverkar den enskilde mycket negativt och riskerar
            att leda till allvarliga sociala följdverkningar. Varje fall av
            vräkning som kan undvikas är därför en framgång och kan man hitta
            lämpliga lagförändringar som ger hyresvärdarna möjlighet att undvika
            vräkning i en del fall vore det utmärkt.
          </p>
        </div>
        <div type="motSignatures">
          <list>
            <item xml:id="i-2xFPjTWkKpimMjQyKZEe54" who="i-BZ7PcK8D1efvHXsafGEMKE">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
