<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03649">
  <teiHeader>
    <fileDesc>
      <titleStmt>
        <title>med anledning av prop. 2016/17:133 Kompletteringar av den tillfälliga lagen för uppehållstillstånd rörande studier på gymnasienivå</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3649 av Christina Höj Larsen m.fl. (V)</title>
          <idno type="rdwebb">H4023649</idno>
          <rs type="number">3649</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023649/text</ref>
          <ref type="dokument_url_html">http://data.riksdagen.se/dokument/H4023649</ref>
          <ref type="dokumentstatus_url_xml">http://data.riksdagen.se/dokumentstatus/H4023649</ref>
          <ref type="docx">http://data.riksdagen.se/fil/E7A48464-CBA9-4C11-94C4-DB6BDD925A40</ref>
          <ref type="pdf">http://data.riksdagen.se/fil/0155CDF4-F423-4772-9780-733F31987CC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2ncXsHca4M9B2svPiV8cPS" type="basedOn"/>
        <correspContext corresp="i-2ncXsHca4M9B2svPiV8cPS">
          <ref>Proposition 2016/17:133</ref>
        </correspContext>
        <correspAction xml:id="i-5S2qKzS4DtLbYTyqczPxFZ" type="signed"/>
        <correspContext corresp="i-5S2qKzS4DtLbYTyqczPxFZ">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-JxQgrdZ9q7Nh2E1k9R3Hrb" type="submitted">
          <date when="2017-03-17"/>
          <time when="12:54:55"/>
        </correspAction>
        <correspAction xml:id="i-6BpZfR1AoxaKywdjpZC2nS" type="dismissed">
          <date when="2017-03-28"/>
        </correspAction>
        <correspAction xml:id="i-EBrRrzekrb5xKrU3eueaKY" type="reviewed">
          <date when="2017-03-28"/>
          <time when="15:10:27"/>
        </correspAction>
        <correspAction xml:id="i-VHQp9vGoJebRHbg4Zz1Z8p" type="referred">
          <date when="2017-03-29"/>
        </correspAction>
        <correspAction xml:id="i-Q1zUDpTTHU9iCtGdADCak1" type="assigned">
          <date when="2018-02-19"/>
          <time when="17:59:01"/>
        </correspAction>
        <correspContext corresp="i-Q1zUDpTTHU9iCtGdADCak1">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-ABERxR6i8PqmwjUR7KivTH" type="behandlas_i"/>
        <correspContext corresp="i-ABERxR6i8PqmwjUR7KivTH">
          <ref type="uppgift">2016/17:SfU19</ref>
          <ref type="ref_dok_id">H401SfU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU19</ref>
          <ref type="ref_dok_titel">Kompletteringar av den tillfälliga lagen för uppehållstillstånd rörande studier på gymnasienivå</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SXWxNymCbb3XwJ7kDghkcV" type="motHeader">
        <div xml:id="i-Rj7pfzfUu6WMZZoCmMsknC" type="motTitle">
          Motion till riksdagen 2016/17:3649 av Christina Höj Larsen m.fl.
          (V) med anledning av prop. 2016/17:133 Kompletteringar av den
          tillfälliga lagen för uppehållstillstånd rörande studier på gymnasienivå
        </div>
      </div>
      <div xml:id="i-VFuDDpE5ihmfBJnYjw1SM7" type="motBody">
        <div xml:id="i-vq2hCp1ErLxG6jRpVtyLf" type="motProposal" subtype="förslag">
          <head xml:id="i-Ws3KkaZtiUkV6WsiGaScR8">
            Förslag till riksdagsbeslut
          </head>
          <list xml:id="i-N1kVBi3XR5d2psR175ssG" style="ol">
            <item xml:id="i-QZtyE7UqcRTcLPVV8NYifC">
              Riksdagen ställer sig bakom det som anförs i motionen om att
              regeringen ska återkomma med förslag om att de som varit i Sverige
              under en längre period ska ha rätt till uppehållstillstånd om
              de studerar på gymnasienivå, och detta tillkännager riksdagen
              för regeringen.
            </item>
            <item xml:id="i-6KRmDKhBrYmhSvS8aL7eLH">
              Riksdagen ställer sig bakom det som anförs i motionen om att
              den undre åldersgränsen i förslaget ska sänkas från 17 år till
              16 år och tillkännager detta för regeringen.
            </item>
            <item xml:id="i-YDe2KvwwBEFgBp4AMHWxNk">
              Riksdagen ställer sig bakom det som anförs i motionen om att
              i de fall det skulle innebära att föräldrarna får ett kortare
              uppehållstillstånd än barnet ska föräldrarna få ett uppehållstillstånd
              som gäller tills barnet fyllt 18 år, och detta tillkännager riksdagen
              för regeringen.
            </item>
            <item xml:id="i-KwV6JNUqK45UrPCTj5XSth">
              Riksdagen ställer sig bakom det som anförs i motionen om att
              regeringen bör återkomma med förslag som möjliggör för ensamkommande
              att bo kvar i sin kommun när de fyller 18 år genom att möjliggöra
              för kommunen att få den ersättning från Migrationsverket som annars
              skulle gå till den nya placeringskommunen, och detta tillkännager
              riksdagen för regeringen.
            </item>
          </list>
        </div>
        <div xml:id="i-61FNdbgWowPrkhisEspce1" type="motContent">
          <head xml:id="i-EqsECNMVyU6oriq2HekqA7" type="h1">
            1 Inledning
          </head>
          <p xml:id="i-R5aLtVVcWPYK9cK2RL3ekc">
            Regeringen föreslår i proposition 2016/17:133 Kompletteringar
            av den tillfälliga lagen för uppehållstillstånd rörande studier
            på gymnasienivå en rad lagändringar som påverkar rätten till uppehållstillstånd
            och uppehållstillståndens längd för den som bedriver gymnasiestudier.
            Bland annat föreslås att gymnasiestudier ska ge rätt till längre
            uppehållstillstånd i vissa fall och att den som haft uppehållstillstånd,
            men där grunden för tillståndet upphört, ska kunna få ett längre
            tillstånd om personen studerar på gymnasienivå. Även de som har
            eller ska få beslut om av- eller utvisning med uppskjuten verkställighet
            för att det saknas ett ordnat mottagande i hemlandet ska kunna
            få ett uppehållstillstånd för studier på gymnasienivå. Förslaget
            anger att uppehållstillstånd ska gälla i sex månader efter avslutade
            studier för att ge möjlighet till etablering på arbetsmarknaden.
            Propositionen innehåller också förslag på lagändringar som ska
            åtgärda andra problem som regeringen inte förutsåg till följd
            av lagen om tillfälliga begränsningar av möjligheten att beviljas
            uppehållstillstånd i Sverige (den tillfälliga lagen).
          </p>
          <p xml:id="i-S1uPQY5EdRYr7JrFQ6L68e">
            Förslaget syftar till att uppmuntra nyanlända ungdomar att studera
            på gymnasienivå. Anledningen till att motivationen för studier
            på gymnasial nivå skulle brista är, enligt regeringen, den osäkerhet
            om framtiden som skapas genom de tillfälliga uppehållstillstånd
            som gäller enligt den tillfälliga lagen. Bristen på motivation
            att påbörja studier som man inte vet om man kommer att kunna avsluta
            ska alltså åtgärdas genom att ge rätt till uppehållstillstånd
            under studierna samt ytterligare sex månader för att personen
            ska få möjlighet att etablera sig på arbetsmarknaden. Utöver att
            uppfylla nämnda syfte, motiverar regeringen propositionen med
            att de ändringar som föreslås aviserats i förarbetena till den
            tillfälliga lagen.
          </p>
          <p xml:id="i-HTS7hxHwDPTYK37xLaSGoj">
            Behovet av de föreslagna lagändringarna är alltså helt och hållet
            skapade av den tillfälliga lagen. Den tillfälliga lagen skapar
            också en hel del andra problem som inte åtgärdas genom de nu föreslagna
            lagändringarna. För de grupper som framför allt berörs av förslaget
            – asylsökande barn och unga, och i synnerhet ensamkommande barn
            – har växande problem med psykisk ohälsa varit mycket påtagliga
            den senaste tiden. Oro och ångest till följd av en oviss framtid
            med risk att utvisas till osäkra platser, krig och förtryck har
            lett till flera fall av självmord och ökat självskadebeteende.
            Dessa problem åtgärdas endast till väldigt liten del genom regeringens
            förslag, men det är inte heller regeringens syfte att adressera
            dessa problem.
          </p>
          <p xml:id="i-BNdQPNHL2y2cQ3CnTgsZCK">
            Förslaget är väldigt komplext. Lagrådet och en lång rad remissinstanser,
            som Migrationsverket, Kammarrätten i Stockholm, Förvaltningsrätten
            i Göteborg och i Stockholm samt Sveriges advokatsamfund har påtalat
            detta. När de som ska tillämpa, döma enligt och föra den enskildes
            talan utifrån lagstiftningen bedömer den vara så komplex finns
            uppenbara risker att rättssäkerheten kommer att äventyras. Det
            kommer också att vara svårt för den enskilde att förstå förutsättningarna
            för att få uppehållstillstånd och vilken längd på tillståndet
            som kommer att gälla. Just osäkerheten när det gäller möjligheten
            att få stanna i Sverige är i många fall orsaken bakom den psykiska
            ohälsa som finns bland många ensamkommande. I vissa fall kommer
            lagförslaget att skapa större trygghet, men i andra fall i stället
            större oro och förvirring och därmed öka risken för psykisk ohälsa.
          </p>
          <p xml:id="i-88W8gJ3RxugZ3WxPj2Ew7R">
            Trots många brister välkomnar Vänsterpartiet att regeringens
            förslag ger möjligheter till en viss ökad trygghet under gymnasiestudierna.
            Men förslaget är långt ifrån tillräckligt. Det kommer inte till
            rätta med de grundläggande problem som finns inom det svenska
            regelverket för asyl, och det skapar många problem och svårigheter
            genom sin komplexitet. Vänsterpartiet föreslår i den här motionen
            en rad ändringar av den svenska migrationspolitiken som åtgärdar
            de allvarliga problem som finns på området. I den mån dessa ändringar
            inte kan genomföras föreslår vi justeringar i det liggande förslaget.
          </p>
          <p xml:id="i-EN2zu3kWNEEL33Wh5umH68">
            Det går inte att bortse från att de problem regeringens förslag
            avser att åtgärda, och andra ännu allvarligare problem, är skapade
            av den tillfälliga lagen. Därför åtgärdas de bäst genom att man
            drar tillbaka den tillfälliga lagen så snart som möjligt. Det
            finns inte heller något som talar för att regeringens syfte med
            den tillfälliga lagen – att minska antalet asylsökande i Sverige
            – har uppnåtts på grund av den tillfälliga lagen. Betydligt färre
            människor söker asyl i Sverige i dag än när den tillfälliga lagen
            aviserades, men det beror i första hand på att möjligheterna att
            ta sig in i och igenom Europa är kraftigt begränsade. De främsta
            konsekvenserna av lagen blir i stället otrygghet och osäkerhet
            inför framtiden, både för de som söker och de som beviljas asyl
            i Sverige. Det leder till försämrad inkludering och etablering
            i samhället. Regeringen måste nu se konsekvenserna av den tillfälliga
            lagen och ompröva sitt tidigare ställningstagande. Enligt Vänsterpartiet
            bör regeringen dra tillbaka lagen om tillfälliga begränsningar
            av möjligheten att beviljas uppehållstillstånd i Sverige.
          </p>
          <p xml:id="i-H2HbSX9cGKHqbH3J7xs1kZ">
            För gruppen ensamkommande barn är det framför allt ändringarna
            av bestämmelserna om särskilt och synnerligen ömmande omständigheter
            som den tillfälliga lagen föreskriver som försvårat möjligheterna
            att få uppehållstillstånd i Sverige och skapat den osäkerhet och
            psykiska ohälsa som många lever med i dag. Ifall riksdagen ämnar
            stå fast vid den tillfälliga lagen bör i varje fall bestämmelserna
            om särskilt och synnerligen ömmande omständigheter ändras till
            den ordning som gällde innan den tillfälliga lagen trädde i kraft.
            Vänsterpartiet anser att bestämmelserna om särskilt och synnerligen
            ömmande omständigheter i lagen om tillfälliga begränsningar av
            möjligheten att beviljas uppehållstillstånd i Sverige ska tas
            bort så att den ordning som gällde innan den tillfälliga lagen
            trädde i kraft blir gällande igen.
          </p>
          <p xml:id="i-EPfLHJxuLRR1WM3epjwEy3">
            Vänsterpartiet anser normalt inte att amnesti är bästa vägen
            att gå för att skapa en human och rättssäker asylprocess, men
            i vissa akuta lägen är det nödvändigt. Vi vill i första hand se
            en långsiktig förändring av migrationspolitiken i en mer human,
            välkomnande och ansvarstagande riktning. Därför driver vi främst
            att den tillfälliga lagen dras tillbaka och i andra hand att bestämmelserna
            om synnerligen och särskilt ömmande omständigheter ändras till
            tidigare ordning. Om dessa förändringar inte kan genomföras vill
            vi se en amnesti för alla ensamkommande barn som har varit i Sverige
            mer än ett år. Ensamkommande barn är extra hårt drabbade av regeringens
            omsvängning av migrationspolitiken och införandet av den tillfälliga
            lagen. Migrationsverkets handläggningstider för ensamkommande
            barn är rekordlånga. År 2015 var den genomsnittliga handläggningstiden
            195 dagar, i dag är den 460 dagar. För barn från Afghanistan är
            den genomsnittliga väntetiden ännu längre, nämligen 490 dagar.
            Den långa väntan med ett mycket osäkert slut skapar stor oro och
            ångest bland de ensamkommande. När självmord och självskadebeteende
            bland ensamkommande ökar samtidigt som det inte finns en vetenskaplig
            och rättssäker åldersbedömning på plats så är läget sådant att
            en amnesti är nödvändig. Vänsterpartiet anser att en amnesti ska
            införas för alla ensamkommande barn som har varit i Sverige mer
            än ett år.
          </p>
          <head xml:id="i-HBLr8TbvHLifMfd5dQ2rRd" type="h1">
            2 Tillståndens längd
          </head>
          <p xml:id="i-HX3qExTR6AF7aNX7j6btiw">
            Genom den tillfälliga lagen blev tidsbegränsade uppehållstillstånd
            huvudregel för asylsökande. Vänsterpartiet är generellt emot tidsbegränsade
            uppehållstillstånd eftersom de skapar stort lidande, oro och osäkerhet
            hos asylsökande som inte vet vad som väntar dem i framtiden. Tidsbegränsade
            uppehållstillstånd försvårar också etableringen i samhället för
            de som kommer till Sverige på flykt undan krig och förtryck. Studier
            från Storbritannien har visat att tidsbegränsade uppehållstillstånd
            får stora konsekvenser för integrationen. Människor upplever stress
            och oro och känner sig inte förmögna att leva sina liv eftersom
            de inte känner sig trygga och säkra. Erfarenheter från det forna
            Jugoslavien visar att även om det tidsbegränsade uppehållstillståndet
            omvandlas till permanent tillstånd efter några år, finns risken
            att osäkerheten under de inledande åren har bestående negativa
            effekter på integrationsprocessen i mottagarlandet.
          </p>
          <p xml:id="i-JqHcrYzoDbLemdp6aMW5JA">
            Regeringens förslag innebär olika längd på uppehållstillstånd
            beroende på en rad olika faktorer, bl.a. vilken typ av studier
            som bedrivs och när ansökan om uppehållstillstånd registrerades.
            Även om de olika längderna på tillstånden motiveras så saknas
            det utförliga analyser bakom dem: vilka konsekvenser de medför
            och hur förutsättningarna ser ut för att klara studierna inom
            den utsatta tiden. Särskilt problematiskt är längden på tillstånden
            för de som studerar på introduktionsprogram och tillstånden för
            att etablera sig på arbetsmarknaden efter avslutade studier. De
            13 månader (med möjlighet till 13 månaders förlängning) som enligt
            förslaget kommer att gälla för studier på introduktionsprogram
            kommer för många att vara en otillräcklig tid för att bli behörig
            till ett nationellt program. En orealistisk tidsgräns som denna
            riskerar att skapa ökad stress och oro och försvåra möjligheterna
            att lyckas med studierna.
          </p>
          <p xml:id="i-Wtdtz24RrtYEdjcRK6eMwH">
            SKL menar utifrån tillgänglig språkforskning att det kan ta minst
            fem år för nyanlända elever att utveckla ett skolspråk. I sitt
            remissvar hänvisar de också till erfarenheter från Nationellt
            centrum för svenska som andraspråk som säger att elever med goda
            förutsättningar och minst sex års utbildningsbakgrund kan kvalificera
            sig för studier på nationellt program efter två till två och ett
            halvt års språkintroduktion. Hur väl eleven lyckas beror dock
            på flera andra faktorer utöver studiebakgrund, såsom hälsa och
            tillgång till stödinsatser. En del av de nyanlända unga som kommer
            till Sverige har en mycket begränsad studiebakgrund. Den stress
            och oro som en osäker framtid och återkommande förlängningsansökningar
            medför kan innebära en förlängd studietid.
          </p>
          <p xml:id="i-UvBpJ22xr6AcyvwC3UV8bD">
            Principen att arbete är den enda vägen till permanent uppehållstillstånd
            etablerades genom den tillfälliga lagen. Vänsterpartiet är mycket
            kritiskt till denna bestämmelse som innebär att arbete får större
            betydelse än skyddsbehov för den asylsökandes rätt att få stanna
            i Sverige och återförenas med sin familj. Det är en mycket märklig
            ordning som sätter lönsamhet framför humanism. Att lägga så stor
            vikt vid arbete som grund för att få stanna i Sverige innebär
            en maktförskjutning till arbetsgivarens fördel. Vi menar att detta
            kan få långtgående konsekvenser och att det öppnar för ett utnyttjande
            av asylsökande på arbetsmarknaden. Denna ordning förs genom det
            aktuella förslaget nu över till utbildningsväsendet. Den som klarar
            sina studier får stanna kvar. Den som inte klarar kraven för studierna
            klarar heller inte kraven för att få stanna i Sverige.
          </p>
          <p xml:id="i-T4ZjwUZr4mzDoRUswLvFXC">
            Det sex månader långa uppehållstillstånd som enligt förslaget
            kan beviljas efter avslutade studier för att få möjlighet att
            etablera sig på arbetsmarknaden kommer i många fall att vara för
            kort och medför samma problematik som bestämmelserna om arbete
            som grund för permanent uppehållstillstånd. De sätter stor press
            på nyanlända, skapar osäkerhet och otrygghet. Vänsterpartiet menar
            att permanenta uppehållstillstånd åter bör bli huvudregel för
            uppehållstillstånd på grund av asyl. De tillfälliga uppehållstillstånden
            är en del av den tillfälliga lagen. I första hand bör den dras
            tillbaka, men om det inte är möjligt bör den ändras så att permanenta
            uppehållstillstånd åter blir huvudregel för uppehållstillstånd
            för asyl. Vänsterpartiet tycker alltså att regeringen bör återkomma
            med förslag om att göra permanenta uppehållstillstånd till huvudregel
            för uppehållstillstånd på grund av asyl.
          </p>
          <p xml:id="i-QHsX1SnpQ3FUYwwxStZ8UW">
            Barn drabbas extra hårt av tidsbegränsade uppehållstillstånd.
            Det är därför mycket angeläget att barn får möjlighet till permanenta
            uppehållstillstånd, i den mån riksdagen inte vill återgå till
            permanenta uppehållstillstånd för samtliga asylsökande. Vänsterpartiet
            menar att regeringen också bör återkomma med förslag om att införa
            permanenta uppehållstillstånd för barn.
          </p>
          <head xml:id="i-KX37ZYWxqtGZHT2x2xdcKV" type="h1">
            3 Grund för tillstånd
          </head>
          <p xml:id="i-QcFdSApxpjkxnvn6fhb62S">
            Regeringens förslag innebär bl.a. att gymnasiestudier blir grund
            för uppehållstillstånd för dem som tidigare haft skyddsskäl som
            upphört, om de studerar på gymnasienivå. Detta för att de ska
            få möjlighet att avsluta sina studier och en chans att etablera
            sig i samhället. På detta sätt hoppas regeringen också stärka
            incitamenten till gymnasiestudier. Vänsterpartiet menar att de
            som varit i Sverige under en längre period på grund av en utdragen
            asylprocess eller liknande omständigheter bör ha rätt till uppehållstillstånd
            om de studerar på gymnasienivå på samma sätt som de vars skyddsskäl
            upphört. Detta för att undvika att personer som studerar på gymnasienivå
            och har börjat etablera sig i samhället utvisas under pågående
            studier och för att öka incitamentet till gymnasiestudier. Regeringen
            ska återkomma med förslag om att de som varit i Sverige under
            en längre period ska ha rätt till uppehållstillstånd om de studerar
            på gymnasienivå. Detta bör riksdagen ställa sig bakom och ge regeringen
            till känna.
          </p>
          <head xml:id="i-DEaJnD52ZmziZoLbP7byGK" type="h1">
            4 Åldersgränser
          </head>
          <p xml:id="i-21yixb7dWWb3s5fs2LFbhp">
            Asylsökande i Sverige kan börja studera på gymnasial nivå från
            att de fyllt 16 år. Regeringens förslag utesluter alla asylsökande
            mellan 16 år och 17 år från möjligheten att få ett förlängt uppehållstillstånd
            på grund av gymnasiestudier enbart på grund av deras ålder. Detta
            bör ses som diskriminering av dessa barn i enlighet med artikel
            2 i barnkonventionen och artikel 21 i EU:s stadga om de grundläggande
            rättigheterna. Flera remissinstanser kritiserar denna åldersgräns.
            Regeringens svar är att en lägre åldersgräns skulle kunna medföra
            risk för familjesplittring eftersom 16-åriga barn i så fall skulle
            kunna få längre tillstånd än sina föräldrar. Om regeringen vill
            motverka familjesplittring bör de i stället se över den tillfälliga
            lagen som kraftigt begränsat möjligheten till familjeåterförening.
            Innan de aviserar en sådan förändring blir den nu förda argumentationen
            på detta område inte särskilt trovärdig. Vänsterpartiet föreslår
            i likhet med Barnombudsmannen att åldersgränsen bör sänkas till
            16 år. Den undre åldersgränsen i förslaget ska sänkas från 17
            år till 16 år. Detta bör riksdagen ställa sig bakom och ge regeringen
            till känna.
          </p>
          <p xml:id="i-DCKgPeQnXuExKG8NknWq1D">
            Familjesplittring kan motverkas och barnets bästa upprätthållas
            utan att riskera att diskriminera 16-åringar. I de fall det skulle
            innebära att föräldrarna får ett kortare uppehållstillstånd än
            barnet ska föräldrarna få ett uppehållstillstånd som gäller tills
            barnet fyllt 18 år. Detta bör riksdagen ställa sig bakom och ge
            regeringen till känna.
          </p>
          <p xml:id="i-P1w2mQcUXKoEEnWLvA2ibR">
            Förslaget innehåller flera åldersgränser som spelar stor roll
            för hur den sökande bedöms. Vänsterpartiet ställer sig frågande
            till hur de ska kunna fastställas utifrån de uppenbara svårigheter
            som finns med att bedöma en människas ålder. Regeringen har nyligen
            lämnat förslag om hur åldersbedömningarna i asylprocesserna ska
            genomföras. Förslaget belyser svårigheterna med att bedöma en
            asylsökandes ålder. Det ger också endast rätt till medicinsk åldersbedömning
            för den som annars skulle bedömas vara över 18 år. Det kommer
            alltså inte att finnas rätt att genom medicinsk åldersbedömning
            bevisa en annan ålder, och bedömningarna kommer troligen inte
            att vara specifika nog för att kunna ge exakta svar. Vänsterpartiet
            utvecklar sin syn på denna fråga i motion 2016/17:3636 med anledning
            av proposition 2016/17:121 Åldersbedömning tidigare i asylprocessen,
            där vi också lämnar ett konkret yrkande.
          </p>
          <head xml:id="i-GMK64Jr5e8SCcxq5fTk1AU" type="h1">
            5 Möjlighet att bo kvar i sin kommun
          </head>
          <p xml:id="i-5TP2yFtiqeGiQRKboUo9wr">
            För ensamkommande asylsökande försvinner en rad rättigheter när
            de fyller 18 år, bl.a. rätten till det boende de tidigare haft
            och till god man. I vissa fall innebär det även att de tvingas
            flytta till en annan kommun. Även om kommuner själva kan ta över
            kostnaden och låta de asylsökande stanna är det på många håll
            svårt att få stöd för när socialnämndernas budgetar redan är pressade
            av att ersättningen för ensamkommande sänks vid halvårsskiftet.
            I dagsläget finns språkintroduktion i 245 kommuner. Gymnasieutredningen
            föreslår att unga som studerar på introduktionsprogram och flyttar
            till en annan kommun ska ha rätt att fullfölja sina studier hos
            den nya skolhuvudmannen. En proposition med den innebörden väntas
            snart, och Skolverket har nyligen tydliggjort att unga ensamkommande
            har rätt att fortsätta sin utbildning i den nya kommunen, även
            på introduktionsprogrammet. Vänsterpartiet ser positivt på att
            rättigheten att fullfölja studier vid introduktionsprogram tydliggörs.
            Vi ser dock samtidigt en risk att en flytt innebär långa avstånd
            mellan boendeplats och studieplats och att den ensamkommande dras
            upp från de rötter hen lyckats skapa, vilket riskerar att störa
            utbildningen och möjligheterna att etablera sig. Regeringen bör
            återkomma med förslag som möjliggör för ensamkommande att bo kvar
            i sin kommun när de fyller 18 år genom att möjliggöra för kommunen
            att få den ersättning från Migrationsverket som annars skulle
            gå till den nya placeringskommunen. Detta bör riksdagen ställa
            sig bakom och ge regeringen till känna.
          </p>
          <head xml:id="i-9YC2BaZYysRDJwHmhQvfXe" type="h1">
            6 Medborgarskap
          </head>
          <p xml:id="i-W6uip43UzT2m6DUi5ayx8Z">
            Genom den tillfälliga lagen har tillfälliga uppehållstillstånd
            ersatt permanenta uppehållstillstånd som huvudregel för de som
            beviljas asyl i Sverige. Denna ändring av svensk migrationspolitik
            slås fast genom denna proposition. De som nu beviljas tillfälliga
            tillstånd ser i många fall Sverige som sitt nya hemland och har
            för avsikt att bosätta sig här permanent och så småningom ansöka
            om medborgaskap. Vid ansökan om medborgarskap råder det i dag
            osäkerhet kring hur vistelsetiden ska bedömas för de som haft
            tillfälligt uppehållstillstånd och sedan fått permanent uppehållstillstånd.
          </p>
          <p xml:id="i-8Zr6GyAtLTdeb2EHefT5tF">
            Vänsterpartiet menar att det är viktigt att förtydliga vad som
            gäller och att hela vistelsetiden bör räknas in. Detta för att
            öka förutsägbarheten och rättssäkerheten inom systemet samt att
            skapa bättre möjlighet för asylsökande och nyanlända att planera
            sina framtida liv. Vi menar också att en ökad tydlighet skulle
            underlätta inkluderingen och etableringen i samhället. Vänsterpartiet
            anser att regeringen bör tillsätta en utredning av lagen om medborgarskap
            för att klargöra att de tidsbegränsade tillstånden med sikte på
            bosättning ska räknas in i kvalifikationstiden för naturalisering.
          </p>
        </div>
        <div xml:id="i-YbPSmNHekYGmt8eopyHZE8" type="motSignatures">
          <list xml:id="i-WeiRWcfKuEciS4XPcEECax">
            <item xml:id="i-DKxRpormfGL6AmqE7E5MGy">
              Christina Höj Larsen (V)
            </item>
            <item xml:id="i-CfivAbiTcyEY68npQ5ZCnv">
              Ulla Andersson (V)
            </item>
            <item xml:id="i-WT5eMtQHQFhHF6k6raH5BH">
              Ali Esbati (V)
            </item>
            <item xml:id="i-U1bESDQYG2b42UWZ3uvewE">
              Wiwi-Anne Johansson (V)
            </item>
            <item xml:id="i-WPFC7Na7GXZawmMpFpAnni">
              Daniel Riazat (V)
            </item>
            <item xml:id="i-XULnY3GtYz9NqRefcuyyvw">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
