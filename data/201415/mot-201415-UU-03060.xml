<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-03060">
  <teiHeader>
    <fileDesc>
      <titleStmt>
        <title>med anledning av skr. 2014/15:90 Nordiskt samarbete 2014</title>
        <author corresp="i-7axeS8wLb7dXdWECyhESJs i-VFaAexqzCaq9JmKCfc1WJ9">av Aron Emilsson och Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3060 av Aron Emilsson och Julia Kronlid (SD)</title>
          <idno type="rdwebb">H2023060</idno>
          <rs type="number">3060</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2023060/text</ref>
          <ref type="dokument_url_html">http://data.riksdagen.se/dokument/H2023060</ref>
          <ref type="dokumentstatus_url_xml">http://data.riksdagen.se/dokumentstatus/H2023060</ref>
          <ref type="docx">http://data.riksdagen.se/fil/5EF0AD18-AEF3-43DF-8FB4-9C0FA58F9E70</ref>
          <ref type="pdf">http://data.riksdagen.se/fil/8D013E7F-1BDC-45DC-A8E5-552F0569A509</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L9NecxYAgBPEBtRZbr7CiQ" type="basedOn"/>
        <correspContext corresp="i-L9NecxYAgBPEBtRZbr7CiQ">
          <ref>Skrivelse 2014/15:90</ref>
        </correspContext>
        <correspAction xml:id="i-M38WovtXxeDhnZnetxTBjp" type="signed"/>
        <correspContext corresp="i-M38WovtXxeDhnZnetxTBjp">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-Cyp3Nkj8PPcwRUcRE8Gf2m" type="submitted">
          <date when="2015-04-01"/>
          <time when="14:40:47"/>
        </correspAction>
        <correspAction xml:id="i-PR6k5GY6HpeEPZ7y63sptk" type="dismissed">
          <date when="2015-04-07"/>
        </correspAction>
        <correspAction xml:id="i-Ea3BDktcd5BPKRZ1P1KCkF" type="referred">
          <date when="2015-04-08"/>
        </correspAction>
        <correspAction xml:id="i-Fpg8vh32kztpA2WpetZhdc" type="assigned">
          <date when="2016-05-04"/>
          <time when="14:54:44"/>
        </correspAction>
        <correspContext corresp="i-Fpg8vh32kztpA2WpetZhdc">
          <ref type="assignedTo">Utrikesutskottet</ref>
        </correspContext>
        <correspAction xml:id="i-STMgKn3gUSUW883cQNoxzH" type="behandlas_i"/>
        <correspContext corresp="i-STMgKn3gUSUW883cQNoxzH">
          <ref type="uppgift">2014/15:UU9</ref>
          <ref type="ref_dok_id">H201UU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU9</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6RMrT9TqkbzorC62MkTXtz" type="motHeader">
        <div xml:id="i-BdtiD2Rn8vKJenXG381FXe" type="motTitle">
          Motion till riksdagen 2014/15:3060 av Aron Emilsson och Julia
          Kronlid (SD) med anledning av skr. 2014/15:90 Nordiskt samarbete
          2014
        </div>
      </div>
      <div xml:id="i-5E5xG7f2Q1X1cdc4BxDZah" type="motBody">
        <div xml:id="i-W6CnoCXMUYEpQCwPngVXYq" type="motProposal" subtype="förslag">
          <head xml:id="i-NBVA4yucHZfhS4vKGLpA3X">
            Förslag till riksdagsbeslut
          </head>
          <list xml:id="i-VsECWchB5Nv1T6qzUxXrAE" style="ol">
            <item xml:id="i-6ZqxG9hJTAF36jQethCqoS">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för ett fördjupat samarbete och kraftfulla åtgärder för
              att motverka radikalisering, terrorism och terrorresor.
            </item>
            <item xml:id="i-5HKoeiKFDj7cLNUKm25jvD">
              Riksdagen tillkännager för regeringen som sin mening vad som
              anförs i motionen om att verka för att marknadsföra Norden som
              besöks- och turistmål.
            </item>
            <item xml:id="i-QWxMudtsfvyY523dCeLER5">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för att om möjligt stärka den nordiska närvaron i de baltiska
              staterna under den tid som närvaron i Ryssland är begränsad.
            </item>
            <item xml:id="i-B4UaCZErhGiuyJuHsMChvi">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              stärka och bevara det nordiska kulturarvet.
            </item>
            <item xml:id="i-Y5g6VxEMcWdvKncimtUZ7A">
              Riksdagen tillkännager för regeringen som sin mening vad som
              anförs i motionen om att verka för en bred nordisk kulturkanon
              som ett led i strategin för nordiskt kultursamarbete.
            </item>
            <item xml:id="i-R6w1TpALvMu9xUG5eyEPG1">
              Riksdagen tillkännager för regeringen som sin mening vad som
              anförs i motionen om att Sverige inom ramen för det nordiska samarbetet
              aktivt bör verka för att stärka och försvara demokratiska fri-
              och rättigheter.
            </item>
            <item xml:id="i-T7Je19aNsKetUGSWeqgGjP">
              Riksdagen tillkännager för regeringen som sin mening vad som
              anförs i motionen om att verka för att stärka den nordiska språkförståelsen.
            </item>
            <item xml:id="i-3hzED7jWR3cCco2Vehq53x">
              Riksdagen tillkännager för regeringen som sin mening vad som
              anförs i motionen om att Sverige inom ramen för det nordiska samarbetet
              bör arbeta för att Norden ska vara världsledande inom frågor som
              rör djurskydd och djurens välbefinnande.
            </item>
            <item xml:id="i-UC4noEgticH6x9Xa8h45pq">
              Riksdagen tillkännager för regeringen som sin mening vad som
              anförs i motionen om att Sverige inom ramen för det nordiska samarbetet
              bör arbeta för att de nordiska länderna i högre utsträckning än
              i dag ska harmonisera djurskyddslagstiftningen och regelverket
              för uppföljande kontroller så att bristande djurskydd inte ska
              kunna utgöra en konkurrensfördel inom Norden.
            </item>
            <item xml:id="i-85JABZGiCFUDBzjoVND9dm">
              Riksdagen tillkännager för regeringen som sin mening vad som
              anförs i motionen om att inom ramen för det nordiska samarbetet
              verka för ökade insatser för att uppnå ett samordnat luftförsvar
              och en samordnad luftövervakning.
            </item>
            <item xml:id="i-DdiVTo34eS7npCYG61ukAq">
              Riksdagen tillkännager för regeringen som sin mening vad som
              anförs i motionen om att skapa förutsättningar för ett nordiskt
              försvarssamarbete som också omfattar ömsesidiga försvarsgarantier.
            </item>
          </list>
        </div>
        <div xml:id="i-3GYvQbBh6q6zrQ4uWioesA" type="motContent">
          <head xml:id="i-4sDY9urRmtqsRR5bJbx3M5" type="h1">
            Motivering
          </head>
          <p xml:id="i-sndGTVm8Y3E3CGdifeUkc">
            Vi lever i en alltmer globaliserad och föränderlig värld. Globaliseringen
            skapar både utmaningar och möjligheter, men ställer framförallt
            krav på ett fördjupat nordiskt samarbete som blir allt viktigare
            för att gemensamt värna nordiska värden och värderingar. Välfärd,
            folkhälsa och gemensamma strävanden för fred och säkerhet, men
            också kultursamverkan och demokratiska fri- och rättigheter, för
            att nämna några.
          </p>
          <p xml:id="i-8F88FMPSB5DU7cVHKyaDAz">
            Det finns all anledning att bevara, stärka och utveckla det nordiska
            samarbetet. Våra länder har mycket gemensamt och det nordiska
            samarbetet är vid det här laget inarbetat sedan många år. Precis
            som Bertel Haarder har framfört så behöver de nordiska länderna
            inte nödvändigtvis tänka på sig själva som småstater. Tillsammans
            utgör vi världens tionde största ekonomi och vi är världsledande
            på flera områden. Denna nordiska styrka och gemenskap är något
            som Sverigedemokraterna vill bejaka och bygga vidare på.
          </p>
          <p xml:id="i-7PYUe4uENzHVSTzuyQQF7k">
            Regeringen beskriver hållbar utveckling och grön omställning
            som en av de mest avgörande framtidsfrågorna för det nordiska
            samarbetet. Naturligtvis är dessa frågor fundamentala, men Sverigedemokraterna
            vill ändå poängtera två frågor som i dagsläget bör ses som mer
            prioriterade, nämligen försvars- och säkerhetssamarbetet och den
            nordiska kultursamverkan. I ett oroligt läge i Europa och inte
            minst Östersjöregionen är det av stor vikt att vi fördjupar och
            förstärker det nordiska försvars- och säkerhetssamarbetet. En
            nordisk kultursamverkan med bredd och spets är nödvändig för att
            värna, vårda och stärka den nordiska kulturgemenskapen och identiteten.
          </p>
          <head xml:id="i-PmTWgef6pXMuLpE6BECnRE" type="h1">
            Gränshinderarbetet
          </head>
          <p xml:id="i-T2PsQL1oqD7HgcpCekKZcz">
            Norden är sedan länge – och utvecklas alltmer mot – en gemensam
            marknad för varor, tjänster och kapital men regelverken är fortfarande
            utformade utifrån att medborgare och företag rör sig inom ett
            och samma nordiska land. Arbetet med att avlägsna onödiga gränshinder
            och att arbeta förebyggande för att motverka att nya hinder uppstår
            är ett högt prioriterat mål i det nordiska samarbetet. Sverigedemokraterna
            ser positivt på att Nordiska rådet under sessionen i Oslo 2013
            beslutade att bland annat upprätta ett gränshinderråd. Att arbeta
            för att undanröja hinder som hämmar gränsöverskridande sysselsättning,
            tillväxt, utbildning och besöksnäring är i grunden positivt. Samtidigt
            är det utifrån vår utgångspunkt centralt att balansera det mot
            den nationella kontrollen, det nationella självbestämmandet och
            subsidiaritetsprincipen. Därutöver är det, för att avlägsnandet
            av gränshinder ska fungera, nödvändigt att de nordiska länderna
            känner tillit till varandra och att de yttre gränskontrollerna
            gentemot Europa och världen fungerar tillfredsställande. Därför
            finns det anledning till oro, då vi de senaste åren fått signaler
            om att man i övriga nordiska länder upplever en oro över Sveriges
            hantering av gränsbevakning, migrationspolitik och fria rörlighet
            in och ut ur landet. Den oron måste tas på allvar om vi vill se
            nedmonterade istället för resta gränshinder mellan länderna.
          </p>
          <p xml:id="i-KwNt4Ln6HuSAasNqRHSugx">
            Sverigedemokraterna välkomnar att frågan om radikalisering, terrorism
            och den oroande utvecklingen mot att unga i Norden reser för att
            delta i terrorverksamhet hos framförallt IS i Syrien och Irak
            har lyfts upp på dagordningen inom det nordiska samarbetet. När
            allt fler personer i nordiska länder radikaliseras, väljer att
            stödja terrorism, antingen genom aktiviteter inom Norden och Europa
            eller genom att resa utanför Europas gränser, så krävs ett ökat
            samarbete mellan de nordiska länderna. Det är viktigt att varje
            land tar sitt eget ansvar och genomför nödvändiga lagändringar
            för att stoppa terrorism och terrorresor. Här har Sverige ett
            stort ansvar eftersom man inom Norden upplever en oro över migration
            och fri rörlighet och har börjat ifrågasätta om vi på sikt kan
            ha lika öppna gränser mellan de nordiska länderna som idag. Tillit
            och tilltro till att den yttre gränsbevakningen fungerar är centralt
            för att vi ska kunna fortsätta ha fri rörlighet och nedmontera
            gränshinder mellan de nordiska länderna. En motsatt utveckling
            skulle vara olycklig och vi menar att den svenska regeringen behöver
            ta situationen på allvar och genomföra åtgärder för att öka säkerheten
            inte bara i Sverige utan även för våra grannländer. Vi efterfrågar
            samtidigt ett fördjupat samarbete och dialog mellan våra nordiska
            länder för att göra arbetet så effektivt som möjligt. Vi välkomnar
            därför det avtal som de nordiska regeringarna slutit om att förstärka
            samarbetet kring att motverka radikalisering och dra lärdom av
            varandras erfarenheter kring detta.
          </p>
          <p xml:id="i-UPZUyRE4ciJh7fV3WxA8gf">
            Sverigedemokraterna menar att vi dels måste förebygga att människor
            inte attraheras av att delta i terrorresor genom att på olika
            sätt motverka en utveckling av radikalisering bland unga i segregerade
            områden, dels att vi måste verka för att de som reser från Norden
            för att ansluta sig till terrororganisationer inte ska få möjlighet
            att resa tillbaka till Norden utan konsekvenser. Detta är viktigt
            ur flera perspektiv, dels för att inte ytterligare bidra till
            att destabilisera regionen i framför allt Syrien och Irak, och
            för att avhjälpa det mänskliga lidande som pågår, dels för att
            värna säkerheten i Norden, förhindra ytterligare radikalisering
            och för att minska risken för terrorbrott i Sverige och övriga
            Norden.
          </p>
          <head xml:id="i-YP17K2WWV9MFyd45cqDJCa" type="h1">
            Norden och omvärlden
          </head>
          <p xml:id="i-BoxqTUcRL4yYWpZ2EJZLS8">
            Norden är ett starkt varumärke i världen och ses både som en
            politiskt stabil region, en region med långvarig demokrati och
            en region intressant att besöka. Festivalen Nordic cool som hölls
            i Washington 2013 hade till syfte att profilera Norden och framförallt
            nordisk kultur internationellt. Det nådde framgång. Sverigedemokraterna
            menar att det finns anledning att följa upp och förstärka marknadsföringen
            av Norden, eller den ”nordiska brandingen” internationellt. Inte
            minst i syfte att öka intresset för Norden som besöksmål och handelspartner.
            Våra möjligheter att marknadsföra resurser som inte går att utlokalisera,
            såsom kultur- och naturturism, är utan tvekan viktiga pull-faktorer
            för att förstärka framförallt turism och besöksnäring i Norden.
          </p>
          <p xml:id="i-Re5oGB8rE9GPZvsMnsWwwn">
            De nordiska länderna har genom Nordiska ministerrådet varit etablerade
            i Ryssland under 20 år. Två kontor finns i nordvästra Ryssland,
            ett i Sankt Petersburg och ett i Kaliningrad, och tre informationscentrum,
            dessa i Murmansk, Petrozavodsk och Arkhangelsk. Närvaron har syftat
            till att stödja civilsamhället och verka för stabilitet och utveckling
            inom regionen. Sedan Ryssland i januari registrerade Nordiska
            ministerrådet som utländsk agent, vilket kraftigt försvårar NMR:s
            arbete, så beslutade de nordiska samarbetsministrarna i mars att
            avveckla verksamheten i nordvästra Ryssland. Det belyser en tråkig
            utveckling, men är en nödvändig markering från de nordiska ländernas
            sida.
          </p>
          <p xml:id="i-KxCfkajSeUi6GHjgWuFUi9">
            Stängningen av kontoren i nordvästra Ryssland får dock inte innebära
            en försämrad bevakning av nordiska intressen och närvaro i den
            delen av Östersjöregionen och gentemot de baltiska staterna med
            vilka vi har ett långvarigt och betydelsefullt samarbete. Av den
            anledningen bör regeringen inom Nordiska ministerrådet se över
            hur man eventuellt kan förstärka närvaron och samverkan i de baltiska
            länderna under tiden kontoren i nordvästra Ryssland måste hållas
            stängda. Detta både för att inte förlora betydelsefulla kontaktytor
            i regionen, men också för att ta tillvara den kompetens som idag
            finns vid kontoren i Ryssland.
          </p>
          <head xml:id="i-L8tzucmhPf5VPuHVoVtQJN" type="h1">
            Det nordiska kultursamarbetet – kulturarv, demokratiska friheter
            och språk
          </head>
          <p xml:id="i-R2BCd1RsGM5faSmpFTsfr4">
            Nordens gemensamma historia går långt tillbaka, och ska erkännas,
            kantas av ömsom fred ömsom krig, men från varje epok har dragits
            lärdomar och årsring lagts till årsring, samtidigt som djupa likheter
            vuxit fram mellan de nordiska nationerna. Det nordiska samarbetet
            bygger således på stabila fundament och ett av de fundamenten
            är de kulturella likheterna. Sverigedemokraterna förespråkar ett
            förstärkt samarbete inom kultur- och utbildningsområdet där vi
            menar att den nordiska språkförståelsen kan förbättras, en nordisk
            kulturkanon införas som en naturlig utveckling av den litteraturkanon
            som redan existerar, och ett tätare samarbete kring friluftslivet
            och marknadsföring av Norden som besöksmål kan ske.
          </p>
          <p xml:id="i-QkSMwLoMoRKA4QenJsiwxU">
            Den djupaste roten till den svenska kulturens särart ligger i
            vår historia och i den natur och det klimat där den har vuxit
            fram. Mot denna bakgrund är det naturligt att vår kultur uppvisar
            stora likheter med våra nordiska grannländers. Genom likheterna
            i levnadsbetingelser och årtusenden av nära och naturliga relationer
            mellan befolkningarna har en skandinavisk och nordisk kulturkrets
            vuxit fram.
          </p>
          <p xml:id="i-NrgfwESVND8rVUCGhuNQHE">
            Det nordiska kultursamarbetet utgör hörnstenen i den gemenskap
            som binder samman de nordiska länderna. Kultursamarbetet återspeglar
            den grund av gemensamma värderingar som vi i de nordiska länderna
            står på. Den strategi som har tagits fram för det nordiska samarbetet
            kring kulturella frågor under de närmaste åren har flera positiva
            inslag, men den kan förbättras.
          </p>
          <head xml:id="i-NNGnfAGFofjyVmkQ1SFdyZ" type="h1">
            Nordisk kulturkanon
          </head>
          <p xml:id="i-89ikk8pPiMgtyVxpim9tYK">
            År 2005 beslutade den borgerliga danska regeringen med stöd av
            Dansk folkeparti att låta sju kommittéer påbörja arbetet med att
            ta fram förslag på verk som kunde anses som en särskilt värdefull
            del av det danska kulturarvet och tillsammans utgöra en dansk
            kulturkanon. När arbetet presenterades 2006 hade antalet områden
            ökat till nio och varje område innehöll en lista på tolv verk.
            De områden som berördes var arkitektur, bildkonst, design och
            konsthantverk, film, litteratur, konstmusik, populärmusik, scenkonst
            och barnkultur.
          </p>
          <p xml:id="i-5M4qi3rkRDzTG6AhpecqDK">
            Det primära syftet med kulturkanonen var att den skulle fungera
            som en introduktion till det danska kulturarvet och stimulera
            till tankar och debatt kring konst- och kulturfrågor. Projektet
            bidrog starkt till att blåsa liv i den danska kulturdebatten och
            lyfte kulturpolitiken till en position på den politiska och mediala
            dagordningen som den aldrig tidigare varit i närheten av.
          </p>
          <p xml:id="i-WMcvLWRbBC4etub89sjVxR">
            Trots de starka känslor som initialt omgav projektet har den
            färdiga kulturkanonen blivit väl mottagen i stora delar av det
            danska samhället. De danska kulturinstitutionerna har tagit kulturkanonen
            till sig och har med avstamp i denna skapat flera nya uppsättningar
            och verk. Även de danska skolorna som fått kulturkanonen tilldelad
            sig i bokform har dragit nytta av projektet och många skolor använder
            den i dag som en utgångspunkt i sin undervisning.
          </p>
          <p xml:id="i-E8WJXXGYcWB4UAoutJdUXa">
            I samband med beslutet om den danska kulturkanonen föreslog också
            den danska undervisningsministern Bertel Haarder att en gemensam
            nordisk litteraturkanon skulle tas fram. Haarder kommenterade
            bakgrunden till förslaget på bl.a. följande sätt:
          </p>
          <p xml:id="i-9aiYEqrE9zUq9ffrQy4yPJ">
            Den nordiska litteraturantologin är ett viktigt initiativ som
            ska medverka till att öka språkförståelsen mellan länderna och
            värna om det gemensamma kulturarvet. Kanske det nordiska håller
            på att drunkna i sin egen framgång: det har blivit så självklart,
            att det för somliga kan förefalla osynligt. Jag hoppas därför
            att den nordiska litteraturkanonen väcker både inspiration och
            debatt i en tid när den nordiska kulturgemenskapen behöver synliggöras
            och förstärkas.
          </p>
          <p xml:id="i-2Yr6bqnwavWtEioLokvZ7Z">
            Alla fem nordiska regeringar ställde sig bakom satsningen och
            finansieringen skedde via Nordiska ministerrådet. Den nordiska
            litteraturkanonen presenterades 2008 och den bidrog till både
            en ökad debatt och ett ökat intresse kring den nordiska kulturen.
          </p>
          <p xml:id="i-GbqD3cMAHx1ev6AR4ffZaM">
            Sverigedemokraterna menar att de argument som Bertel Haarder
            framförde 2005 är giltiga än i dag och att Nordiska ministerrådet
            borde följa upp satsningen på den nordiska litteraturkanonen genom
            att med inspiration från den danska modellen ta fram en ny, bred
            nordisk kulturkanon som även innefattar områden som arkitektur,
            bildkonst, musik, scenkonst, film och barnkultur. Den strategi
            som har tagits fram för det nordiska samarbetet om kulturella
            frågor under de närmaste åren har flera positiva inslag, men den
            behöver förbättras på ett par punkter, och enligt vår mening är
            det rimligt att strategin omarbetas för att lägga till ett krav
            på framtagandet av en nordisk kulturkanon enligt vad som har framförts
            ovan.
          </p>
          <head xml:id="i-T5prqEjrvPPfVtBsmRw7Kh" type="h1">
            Demokratiska fri- och rättigheter
          </head>
          <p xml:id="i-VbZ1QUo5revM2iZ7yBHWby">
            Det är uppenbart att flera av de grundläggande demokratiska fri-
            och rättigheterna vi känner som klassiska och okränkbara, idag
            är satta under hård press såväl här i Sverige som utomlands. Direkta
            attentat mot yttrandefriheten och indikationer om en allt sämre
            pressfrihet vittnar om att den västerländska, nordiska och svenska
            demokratin har stora utmaningar framför sig. Inte minst attentaten
            i Paris och Köpenhamn vittnar om detta.
          </p>
          <p xml:id="i-VefHLG715ysZnHvVRNjkec">
            Den 27 januari sammanträdde Nordiska rådets kultur-och utbildningsutskott
            i Mariehamn, Åland och kom med ett uttalande med anledning av
            attackerna mot demokratiska fri- och rättigheter. Man framhävde
            bland annat att ett av våra viktigaste värden i de nordiska länderna
            är att vi kan skriva och tala fritt, men att yttrandefriheten
            nu är satt under press. Utskottet fördömde attentatet i Paris
            och menade att det behövs en nordisk plattform för fri press och
            kvalitetsjournalistik. Det arbetet ska nu formas, något Sverigedemokraterna
            ser positivt på. Vi anser också att den svenska regeringen bör
            ta dessa frågor på allvar och vara en pådrivande kraft för att
            främja yttrande- och pressfrihet, och andra demokratiska fri-
            och rättigheter i Norden.
          </p>
          <head xml:id="i-GTcCHKs3kEjTLDGcmkpoxU" type="h1">
            Nordisk språkförståelse
          </head>
          <p xml:id="i-KqC56TVRXKnZ27wqiiZv12">
            Språkförståelsen och möjligheten att kommunicera på de nordiska
            språken gentemot varandra är en nyckelfaktor i det nordiska samarbetet,
            och inte minst för det nordiska kultursamarbetet är det fundamentalt.
            Flera av de nordiska språken är nära besläktade och förstås relativt
            lätt av invånare i andra nordiska länder. Att Nordiska rådet också
            uppmanar och uppmuntrar till kommunikation på de nordiska språken
            under gemensamma sessioner och sammanträden är mycket positivt
            och bidrar till att stärka språkförståelsen mellan parlamentarikerna.
          </p>
          <p xml:id="i-WZ1XAf5YuZSx8ANMY15PWi">
            Mot bakgrund av att språkförståelsen är så betydelsefull och
            central, så är det tråkigt att beskåda att språkförståelsen tenderar
            att försämras. En signal om det här är att Ungdomens Nordiska
            råd (UNR) hösten 2008 beslutade att övergå till att använda engelska
            som arbetsspråk sedan man konstaterat att ledamöternas förståelse
            av de nordiska språken var så dålig att en effektiv kommunikation
            på de nordiska språken inte var möjlig. Det här är allvarliga
            signaler som bör mötas med åtgärder. En försämrad nordisk språkförståelse
            kan i förlängningen hämma såväl en integrerad nordisk arbetsmarknad
            som gemenskapen i den nordiska identiteten och kulturutbytet.
          </p>
          <p xml:id="i-Sqh4bg3G6SrkM8PyaLHNEY">
            En förklaring till den försämrade språkförståelsen kan vara att
            undervisningen i grannspråken vid de nordiska universiteten är
            mycket begränsad och att lärarutbildningarna för till exempel
            svenskalärare inte innehåller adekvat undervisning i grannspråken.
            Kunskapskrav om grannspråk i examensbevisen kunde vara en åtgärd.
            Sverigedemokraterna anser att regeringen, Nordiska ministerrådet
            och Nordiska rådet bör ta denna fråga på allvar och presentera
            förslag på åtgärder för att stärka den nordiska språkförståelsen.
          </p>
          <head xml:id="i-Xbfz2mtP3YNyWwbygekYS5" type="h1">
            Stärkt djurskydd
          </head>
          <p xml:id="i-MCNYWWdQXzZip4vjhEkzrN">
            Djurskyddet inom de nordiska länderna har långa anor och en djup
            folklig förankring. För många invånare i Norden är det goda djurskyddet
            en så viktig fråga att den betraktas som en del av den nationella
            och regionala kulturen och identiteten. De nordiska länderna står
            sig också väl vid en internationell jämförelse, men förbättringspotentialen
            är fortfarande stor och på vissa områden har Norden halkat efter.
          </p>
          <p xml:id="i-TM3D8LD66Ep1ap5R55ydDk">
            Enligt bl.a. rapporten Världens bästa djurskydd från Förbundet
            Djurens Rätt är det tveksamt om de nordiska länderna kan sägas
            vara bäst i världen eller ens i Europa när det gäller djurskydd.
            På flera viktiga områden överträffas det svenska och nordiska
            djurskyddet av länder som Schweiz och Österrike, men i vissa avseenden
            också av länder som Kanada, Nederländerna, Storbritannien och
            Kroatien. Sverigedemokraterna menar att de nordiska länderna borde
            enas om en gemensam målsättning att vara världens ledande region
            i frågor som gäller djurskydd och djurens välbefinnande.
          </p>
          <p xml:id="i-TjN4tsJRzFwgSHx1DSMQgk">
            Ett stort problem är också att det fortfarande finns stora skillnader
            beträffande djurskyddslagstiftningen och uppföljningen av denna
            mellan de nordiska länderna. Stora skillnader mellan länderna
            i detta avseende bidrar till att skapa ekonomiska incitament för
            ett bristande djurskydd, då ett nordiskt land genom en svagare
            djurskyddslagstiftning kan skaffa sig konkurrensfördelar gentemot
            de övriga nordiska länderna. Ett tydligt exempel på detta har
            varit det förhållandevis svaga djurskyddet inom den danska grisnäringen,
            som gett danska grisbönder ekonomiska fördelar i förhållande till
            svenska grisbönder.
          </p>
          <p xml:id="i-3eRFiUXf31z3xhx23q2Khc">
            Andra områden där problematiska skillnader fortfarande kvarstår
            är reglerna kring slakt och kastrering, pälsdjursuppfödning etc.
            Även reglerna och formerna för uppföljningen av djurskyddslagstiftningen
            skiljer sig åt mellan länderna. Sverigedemokraterna vill motverka
            detta och menar därför att Sverige inom ramen för det nordiska
            samarbetet bör arbeta för att de nordiska länderna i högre utsträckning
            än i dag harmoniserar djurskyddslagstiftningen och regelverket
            för uppföljande kontroller så att bristande djurskydd inte ska
            kunna utgöra en konkurrensfördel inom Norden.
          </p>
          <head xml:id="i-YG5dLZnRxwHYtaahrFEKfa" type="h1">
            Nordiskt samarbete inom försvar och säkerhet
          </head>
          <head xml:id="i-Bc985jKX9FHau7dvLZwAEq" type="h1">
            Nordiskt säkerhetssamarbete
          </head>
          <p xml:id="i-RnzUMXHQFHuaV6xEiHh57U">
            Sverigedemokraterna betraktar Sverige som, i fallande ordning,
            en del av en nordisk, europeisk, västerländsk och global gemenskap.
            I linje med detta vill vi särskilt arbeta för att stärka den nordiska
            identiteten och bredda och fördjupa det nordiska samarbetet.
          </p>
          <p xml:id="i-P9P7RdLcc8CK9aLyCPBi3N">
            Sverigedemokraterna vill, i likhet med vad som fördes fram i
            Stoltenberg­rapporten 2009, öka det nordiska samarbetet inom försvars-
            och säkerhetsområdet. Vi ser uppenbara förtjänster i att de nordiska
            länderna tar ett gemensamt ansvar för regionens säkerhet, i likhet
            med vad som länge planerades under kalla krigets era.
          </p>
          <p xml:id="i-9VTarPXa2q3SqyX3DHRHr1">
            Vi välkomnar därför att de nordiska länderna lanserade Nordefcosamarbetet
            2009. Vi välkomnar också att det skett en nära samverkan i försvars-
            och säkerhetsfrågor mellan de nordiska och baltiska länderna under
            2014. Vi menar dock att mer kan göras för att uppnå ett fördjupat
            försvarssamarbete i linje med de förslag som finns i Stoltenbergrapporten,
            och vi vill se ökade insatser i det nordiska försvarssamarbetet
            för att uppnå sådana resultat på följande områden.
          </p>
          <head xml:id="i-KSTcPaJ9z2Rw6CMSZnVNvt" type="h1">
            Luftförsvar och luftövervakning
          </head>
          <p xml:id="i-RkXTB6dUEYTmt5DybSGzPr">
            Vad avser luftförsvar så vill Sverigedemokraterna att Sverige
            i ett kortare perspektiv ska verka för ett tätare samarbete vad
            gäller en samordning av den nordiska luftövervakningen, inkluderat
            luftförsvaret över Island. I ett längre perspektiv bör nordisk
            personal skickas till Keflavík på permanent basis. De nordiska
            flygvapnen knyts därmed närmare varandra och utvecklar samarbetet
            i skarpt läge. I princip borde de nordiska flygvapnen klara luftövervakningen
            över hela det nordiska luftrummet inklusive Island utan att vara
            avhängiga Atlantpakten.
          </p>
          <head xml:id="i-SCHmoJg4xro9V2PBihbEVZ" type="h1">
            Nordiskt försvarssamarbete
          </head>
          <p xml:id="i-Pw6xjLgwdy4oPEWzpjvf1R">
            Sverigedemokraterna välkomnar att arbetet med det nordiska försvarssamarbetet
            har fortskridit, förstärkts och fördjupats under året som gått.
            Vi ser positivt på det fördjupade försvarssamarbete som Sveriges
            och Finlands försvarsministrar presenterat mellan länderna och
            har i riksdagen motionerat om att försvarssamarbetet med just
            Finland ska förstärkas. Gemensam samverkan om luft- och sjöförsvar,
            personalförsörjning och materiel är några områden där vi menar
            att ländernas samarbete kan förstärkas.
          </p>
          <p xml:id="i-2vakRD4miktoXJktBMr7Rw">
            Genom den nordiska solidaritetsförklaringen från 2011 har de
            nordiska länderna gemensamt uttalat att i det fall ett nordiskt
            land skulle drabbas av en kris eller ett angrepp, så kommer övriga
            länder att bistå med relevanta medel. Denna solidaritetsförklaring
            är dock fortfarande väldigt allmänt hållen och säger inte mycket
            om hur länderna konkret avser att reagera och hjälpa varandra
            i händelse av att ett enskilt land hamnar i trångmål, exempelvis
            vid ett yttre angrepp eller otillbörlig press.
          </p>
          <p xml:id="i-DHUopZKV5Bx4MgQeB7TgJB">
            Sverigedemokraterna anser med hänvisning till solidaritetsförklaringen
            och arbetet inom Nordefco att det nu är dags att ta försvarssamarbetet
            till nästa nivå. Vi anser att Sveriges regering ska påbörja diskussioner
            med de övriga nordiska länderna i syfte att skapa förutsättningar
            för ett nordiskt försvarssamarbete som också omfattar ömsesidiga
            försvarsgarantier. En sådan försvarsgaranti skulle inte nödvändigtvis
            behöva inkludera samtliga nordiska länder i ett inledande skede
            utan kan påbörjas genom att ett par nordiska länder – t.ex. Sverige
            och Finland – går före. Opinionen i Finland förefaller redan nu
            visa ett visst intresse för detta alternativ.
          </p>
        </div>
        <div xml:id="i-6VPuPWGLYhHfruZnKXVUD8" type="signatureBlock">
          <list xml:id="i-4gEeCk5AmWcrJL1t3g64ju">
            <item xml:id="i-LV7fzLoFSMgv2gR3qYd5PG" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-VFF1XUqAFfs8gj6hmPGVzY" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
