<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-04109">
  <teiHeader>
    <fileDesc>
      <titleStmt>
        <title>med anledning av skr. 2017/18:202 En politik för tillväxt och utveckling i svensk industri </title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4109 av Lars Hjälmered m.fl. (M, C, L, KD)</title>
          <idno type="rdwebb">H5024109</idno>
          <rs type="number">4109</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5024109/text</ref>
          <ref type="dokument_url_html">http://data.riksdagen.se/dokument/H5024109</ref>
          <ref type="dokumentstatus_url_xml">http://data.riksdagen.se/dokumentstatus/H5024109</ref>
          <ref type="docx">http://data.riksdagen.se/fil/F1D0F753-8B57-4F9A-83C6-643722E6194C</ref>
          <ref type="pdf">http://data.riksdagen.se/fil/33E3906A-FCA9-482F-AA74-0462A0AB3BAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-4CJuzu4QJSW1NP8uHqyy46"/>
        <correspContext corresp="i-4CJuzu4QJSW1NP8uHqyy46">
          <ref>Skrivelse 2017/18:202</ref>
        </correspContext>
        <correspAction xml:id="i-PfEHvU9vzPjbzBN4NrqxgJ" type="signed"/>
        <correspContext corresp="i-PfEHvU9vzPjbzBN4NrqxgJ">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction type="submitted" xml:id="i-V5Hk4AmCv5hq3s1ytrMjzZ">
          <date when="2018-04-11"/>
          <time when="16:31:25"/>
        </correspAction>
        <correspAction type="dismissed" xml:id="i-JQ5R7XhgQUZeF8LrEyztk7">
          <date when="2018-04-12"/>
        </correspAction>
        <correspAction type="reviewed" xml:id="i-CX5nZfisYMkXBumEhCUc9Q">
          <date when="2018-04-12"/>
          <time when="16:29:00"/>
        </correspAction>
        <correspAction type="referred" xml:id="i-RCKPMQbJ8f46e7bus7ki81">
          <date when="2018-04-13"/>
        </correspAction>
        <correspAction type="assigned" xml:id="i-BQaTDGa91L2AEqycTD5Uu2">
          <date when="2018-10-11"/>
          <time when="10:49:09"/>
        </correspAction>
        <correspContext corresp="i-BQaTDGa91L2AEqycTD5Uu2">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-H453zG5FxXpQiceXN29Fct"/>
        <correspContext corresp="i-H453zG5FxXpQiceXN29Fct">
          <ref type="uppgift">2017/18:NU16</ref>
          <ref type="ref_dok_id">H501NU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU16</ref>
          <ref type="ref_dok_titel">En politik för tillväxt och utveckling i svensk industri</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4109 av Lars Hjälmered m.fl. (M, C, L, KD) med anledning av skr. 2017/18:202 En politik för tillväxt och utveckling i svensk industri</div>
      </div>
      <div type="motBody">
        <div type="motProposal" subtype="förslag">
          <head xml:id="i-RtSFQxfhwY7JF9VDBNpHj7">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PoTyjnAcpGoEhp2ziTDjf5">
              Riksdagen ställer sig bakom det som anförs i motionen om att
              förse svensk industri med grundläggande och nödvändiga förutsättningar
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Kzg2JKuY9ftG3Nzv592a6P">
            Motivering
          </head>
          <p xml:id="i-X45fiwXTPKV27RD7gn6n8z">
            I regeringens skrivelse 2017/18:202 En politik för tillväxt och
            utveckling i svensk industri presenterar regeringen innehållet
            i strategin för Smart industri och de åtgärder som regeringen
            beslutat genomföra för att nå strategins mål att Sverige ska öka
            sin konkurrenskraft och sitt deltagande i främst de högkvalificerade
            delarna av de globala värdekedjorna. I skrivelsen görs även en
            kortare reflektion kring de utmaningar som strategin utgår ifrån
            och en utblick kring vad som ytterligare behöver beaktas inför
            de kommande åren.
          </p>
          <p xml:id="i-UnN5nWcC5H756ecDayGjjC">
            Svensk industri har en lång tradition av framgångsrika företag,
            och vi har en bred industristruktur i Sverige. Vårt välmående
            är bl.a. beroende av det som förädlas i industrin, och det är
            viktigt att villkoren för industrin värnas. Det faktum att regeringen
            lägger fram en strategi för hur förutsättningar ska skapas i Sverige
            för tillväxt och utveckling i svensk industri är därför både positivt
            och välkommet. Samtidigt oroas vi över regeringens nonchalanta
            inställning till företag och företagande, där regeringen under
            mandatperioden generellt sett försämrat näringsvillkoren i form
            av ökat regelkrångel och skattehöjningar.
          </p>
          <p xml:id="i-2cJE5u3ycmikbJwLqcQx9P">
            Nyindustrialiseringsstrategin som föranledde regeringens skrivelse
            tog fasta på en strukturomvandling av industrin för att klara
            den globala konkurrensen. Dessvärre var den bristfällig. Att underlätta
            strukturskiften för befintlig industri är viktigt för att bibehålla
            en stark industri. Det är samtidigt viktigt att underlätta utveckling
            av befintlig industri och nyetablering i nya branscher, något
            som inte adresserats i strategin. Tillståndsgivning för nyetablering
            i nya branscher är fortfarande en utdragen process som försvårar
            både utveckling och nyetableringar. Ett exempel på detta är inom
            gruv- och mineralindustrin där gruvverksamhet redan i dag är förknippat
            med komplicerade och utdragna ansökningsprocesser som begränsar
            möjligheten att etablera nya gruvor. För att svensk industri ska
            kunna växa och nå sin fulla potential krävs att politiken tillhandahåller
            grundläggande och nödvändiga förutsättningar.
          </p>
          <head type="h2" xml:id="i-GmWyXcLTXnVqtRbevoc1Sq">
            Ett stärkt näringsklimat
          </head>
          <p xml:id="i-H2g7KGWBRgB3BScRJjun4M">
            Jobb skapas av företag som växer och anställer. Fler jobb i växande
            företag betyder ökade skatteintäkter, vilket i sin tur finansierar
            vår gemensamma välfärd. Under alliansregeringen togs flera viktiga
            steg för att göra Sverige till ett bättre land för företag och
            företagsamma personer. Bland annat blev det både billigare och
            enklare att driva företag.
          </p>
          <p xml:id="i-74PbgbAtfJTRqYAS9hfr8a">
            De negativa besked och beslut regeringen lagt fram under mandatperioden
            har inneburit kraftigt höjda skatter på jobb och företagande,
            samtidigt som det lönar sig mindre att arbeta, och det slår direkt
            mot såväl industrin som vår gemensamma välfärd. Det är angeläget
            att utvecklingen nu vänds.
          </p>
          <p xml:id="i-E3TBJtq7JSAqckdi1Mv7Jn">
            Vår slutsats är att Sverige behöver göra fler reformer som gör
            det enklare för företag att växa och anställa. Därför är det mycket
            oroande att Sverige har en regering som för landet i fel riktning.
            Regeringen har genom besked och beslut skapat en osäkerhet och
            ett missnöje bland entreprenörer. Det handlar bl.a. om dyrare
            transporter och mycket kraftiga skattehöjningar på arbete och
            företag. För att se fler jobb och växande företag i Sverige behövs
            en bred jobb- och företagaragenda. Det handlar om satsningar på
            att utveckla skolan och investera i forskning. Det handlar om
            tillgång till bra transporter av både människor och gods. Sverige
            behöver rimliga skattevillkor som uppmuntrar till flit och entreprenörskap.
            Vi behöver mer, inte mindre, handel och frihandel. Sverige har
            en regering som leder in vårt land på fel väg och som fortsätter
            svika sina löften. Regeringen har fattat en serie av beslut som
            försämrat villkoren för företag och jobb.
          </p>
          <p xml:id="i-VDM2RSoBHy4KHkvGmUyo6e">
            Skattetrycket och den minskade lönsamheten hämmar svensk industris
            konkurrenskraft, och steg ett mot en stärkt industri bör därför
            vara att stärka de generella näringsvillkoren för industrin.
          </p>
          <head type="h2" xml:id="i-LuP55V1uJLT3pyChS9Dsmy">
            Minskad skatteadministration och regelförenklingar
          </head>
          <p xml:id="i-5thh1f9UPaNbo19erAncUW">
            En företagare i Sverige har ett mycket stort antal regelverk
            att ta hänsyn till och en uppsjö av myndighetskontakter att sköta.
            Handläggningstider och pappersarbete innebär tid som inte kan
            användas till att realisera den affärsidé som ligger till grund
            för företaget. Mellan 2006 och 2014 minskade regelkrånglet enligt
            Tillväxtverket. De administrativa kostnaderna för företagen sänktes
            med 7 miljarder kronor, och närmare 600 förenklingsförslag genomfördes
            för att göra vardagen lättare för företagen. Nu går utvecklingen
            åt andra hållet.
          </p>
          <p xml:id="i-EG2wv3KL9GJ2MYKKL1A37z">
            Mycket tid och pengar går åt till att hantera skatteadministration
            i stället för att investeras i kärnverksamheten. Detta är både
            ett konkurrenskraftsproblem och en tröskel för att starta, driva
            och expandera företag. En politik för jobb och tillväxt går hand
            i hand med en politik för företagande och entreprenörskap. Skatteverket
            bör därför ges i uppdrag att föreslå åtgärder för att minska skatteadministrationen.
          </p>
          <p xml:id="i-REH6GiyYbBNR5N8ntuGeSC">
            Riksrevisionen har i sin rapport om att hantera ett komplicerat
            skattesystem redogjort för sin granskning av hur Skatteverket
            och regeringen arbetar för att hantera den komplexitet i skattesystemet
            som berör företagen. Riksrevisionen slår i rapporten fast att
            regeringens regelförenklingsarbete sker i låg takt och att de
            förändringar som föreslås ofta är av begränsad omfattning. Vidare
            anges att bedömningen av de förändringar som görs försvåras av
            att förslagens konsekvensutredningar oftast saknar information
            om hur företagens administrativa kostnader påverkas. Regeringen
            måste därför öka takten i regelförenklingsarbetet.
          </p>
          <p xml:id="i-YKFX414y17kZYZUQncNA9d">
            Vidare behöver regeringen säkerställa att en utredare sätter
            ett speciellt fokus på bättre konsekvensanalyser av författningsförslag,
            och då särskilt dess påverkan på företags kostnader och konkurrensförhållanden.
          </p>
          <head type="h2" xml:id="i-LAZbJWQgqoQcWqNw9JDv5h">
            Transporter och infrastruktur
          </head>
          <p xml:id="i-4meczMnUAJFxGxQa7gtFoP">
            Fungerande transporter är centralt för företagens och industrins
            konkurrenskraft, och behövs för att kunna leverera varor till
            kunder och leverantörer. Regeringens förslagna skattehöjningar
            är skadliga för den regionala tillväxten och skulle slå hårt mot
            både tillgängligheten och svenska företag. Alliansen anser att
            det är utsläppen från transporterna som måste begränsas, inte
            mobiliteten i sig. Transporter med lastbil är många gånger en
            förutsättning för att företag i allmänhet och industrin i synnerhet
            ska kunna verka och utvecklas i hela Sverige, där långa transporter
            lätt kan bli en konkurrensnackdel.
          </p>
          <p xml:id="i-TLaMyUW4P6uQcbXpMtTJeZ">
            Genom ett gott näringslivsklimat, forskning och effektiva styrmedel
            öppnas nya möjligheter för t.ex. nya drivmedel, ny infrastruktur
            och elektrifiering, som kan stärka vår konkurrenskraft och öppna
            nya exportmöjligheter. Därför bör regeringens arbete mot att nå
            en fossiloberoende fordonsflotta till år 2030 grunda sig på samhällsekonomiska
            och miljömässigt effektiva åtgärder.
          </p>
          <p xml:id="i-LtiLqXCxzHTbDZ2q58hCg5">
            I syfte att stärka industrins konkurrenskraft vill vi bl.a. bygga
            ut ett nät av elvägar och investera för att tyngre lastbilar upp
            till 74 ton ska kunna trafikera Sveriges vägar. Det är positivt
            att tyngre lastbilar numera tillåts på våra vägar, men fortsatta
            satsningar på vägnätet är nödvändiga för att fler vägar ska få
            den bärighet som krävs för att de tyngre lastbilarna ska tillåtas
            trafikera större delar av det svenska vägnätet. Det bör även övervägas
            att tillåta längre lastbilar på svenska vägar. Extra pålagor i
            form av t.ex. en kilometerskatt som regeringen avser att införa
            kommer att drabba åkerinäringen och jobben. Det är en ren straffskatt
            på avstånd som kommer att slå hårt mot vår basindustri och de
            flesta branscher som är beroende av goda transportmöjligheter.
            Svensk åkerinäring har redan svårt att hävda sig i en allt tuffare
            internationell konkurrens.
          </p>
        </div>
        <div type="motSignatures">
          <list>
            <item xml:id="i-5YGqdGWEJbvcYexvXditnH">
              Lars Hjälmered (M)
            </item>
            <item xml:id="i-6zTZ6XWG1uW7G68T6KUyHS">
              Helena Lindahl (C)
            </item>
            <item xml:id="i-WrGRmtsLP5Bwnehkn7ZTny">
              Maria Weimer (L)
            </item>
            <item xml:id="i-EvkNpLxeXfPgi6aYmRsEyp">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
