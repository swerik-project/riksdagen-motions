<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00360">
  <teiHeader>
    <fileDesc>
      <titleStmt>
        <title>Landsbygden</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Landsbygden</title>
          <idno type="rdwebb">H102N360</idno>
          <rs type="number">N360</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N360/text</ref>
          <ref type="dokument_url_html">http://data.riksdagen.se/dokument/H102N360</ref>
          <ref type="dokumentstatus_url_xml">http://data.riksdagen.se/dokumentstatus/H102N360</ref>
          <ref type="doc">http://data.riksdagen.se/fil/0DD79E45-5492-4EA1-BE54-2E2817C91B7B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3HmvMB8ZWwawJfk4aPa5N" type="signed"/>
        <correspContext corresp="i-S3HmvMB8ZWwawJfk4aPa5N">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-HC83Ms47QqNMU1GZmVJGe9" type="numbering">
          <date when="2013-10-07"/>
        </correspAction>
        <correspAction xml:id="i-Uk6kTQvsqHs57Z6bZnMLeY" type="submission">
          <date when="2013-10-04"/>
        </correspAction>
        <correspAction xml:id="i-9FrrZJvAajPFhTEeK7VQNs" type="transfer">
          <date when="2013-10-03"/>
        </correspAction>
        <correspAction xml:id="i-Ha9dekHrsZXMhhzg3yqyBJ" type="assigned"/>
        <correspContext corresp="i-Ha9dekHrsZXMhhzg3yqyBJ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fdi73j46QceCSE7ceBz3dj" type="motHeader"/>
      <div xml:id="i-UFgaa2kfHVyk29jWHhXzHZ" type="motBody">
        <div xml:id="i-XHfPbN6PczFczto5u7UnTd" type="TOC">
          <head xml:id="i-7wKTGcGMtMLU9y1q6xYn2q">
            1 Innehållsförteckning
          </head>
          <list xml:id="i-9BnrL5bokcnaTTsBmWBTmb">
            <item xml:id="i-7C6yGLJsdR9TW3qQ7e8DTn">
              2 Förslag till riksdagsbeslut 2
            </item>
            <item xml:id="i-ghJUtX2y1Nq1EiZJRCSFX">
              3 Inledning 4
            </item>
            <item xml:id="i-YZ8ecZLfZKUDp7A8mJq691">
              4 Statens ansvar för landsbygdsfrågorna 4
            </item>
            <item xml:id="i-5FeK3NkU9vd4NuUvRquENm">
              4.1 Samordna landsbygdsfrågorna i Regeringskansliet 4
            </item>
            <item xml:id="i-N3PMZpTWy7fCyT2Jbnp6rZ">
              4.2 Sprid statliga myndigheter till fler orter 5
            </item>
            <item xml:id="i-KLT15MD3yesw5vRB2wgFJx">
              5 Infrastrukturen är en nyckelfaktor 5
            </item>
            <item xml:id="i-UrxMyxu6sRoYi88vWnEYk6">
              6 Offentlig och privat service på landsbygden 5
            </item>
            <item xml:id="i-LAjbfYb7zoUj5KuQkXxbqu">
              6.1 Servicekontor 5
            </item>
            <item xml:id="i-GmANtDppL1FrtCuAXTaZXx">
              6.2 Likvärdig postservice i hela landet 6
            </item>
            <item xml:id="i-9LpWRwmKHPopg17dmKxW35">
              6.3 Landsbygden behöver bra polisservice 6
            </item>
            <item xml:id="i-FVypC9UZ3KRv35b6iLdXCd">
              6.4 Lanthandel och drivmedel 7
            </item>
            <item xml:id="i-FHa2RkLH8j5HKVYjb5qJmi">
              6.5 Konsekvensen av privatiseringar och uppbrytning av statliga
              monopol 7
            </item>
            <item xml:id="i-99nGrCiSnrUADBBaSmSrRq">
              6.6 Kompetensförsörjning 7
            </item>
            <item xml:id="i-DXi25UCWcdsDEPRwXJyT9C">
              7 Företagande och boende på landsbygden 8
            </item>
            <item xml:id="i-DkkLt4qhcfcHhc8YWx1aB2">
              7.1 Landsbygden behöver småföretagen 8
            </item>
            <item xml:id="i-AVHAQXtM1cScCqs1Q3nYgt">
              7.2 Företagens kapitalförsörjning 8
            </item>
            <item xml:id="i-MVsYQncikpZZsPyqK7EkAc">
              7.3 Ökad mångfald ger tillväxt 8
            </item>
            <item xml:id="i-66krxswnkYxXE9dx9frL7P">
              8 Banker och betalningar på landsbygden 9
            </item>
            <item xml:id="i-PF1J65Y4PPZ1nLWcMUWFui">
              8.1 Lokala sparbanker 9
            </item>
            <item xml:id="i-J3g9pK4QkvNzHEXH8nqdfP">
              8.2 Kontanthantering 9
            </item>
            <item xml:id="i-K7ezA1aanfV6SeUyBkPg3F">
              9 Gröna näringar ger jobb 10
            </item>
            <item xml:id="i-Aj5pcKAzSmMeKjvQAcKTpk">
              9.1 Satsa på turismen 10
            </item>
            <item xml:id="i-L6SyrN1j4RiyYqN7LD551V">
              10 Vård och läkemedel i hela landet 11
            </item>
            <item xml:id="i-4RJ9b8hUUdDGSXNTJDnSKg">
              10.1 Glesbygdsmedicin 11
            </item>
            <item xml:id="i-X6aBLm55Z8E4QVbjhWZEgK">
              10.2 Mobila vårdteam 11
            </item>
            <item xml:id="i-PyEcgirDpRZgqC5riV7KB4">
              10.3 Apotek 12
            </item>
            <item xml:id="i-Pabp2YQJ36VwgPp4i4YkR8">
              11 Kulturen 12
            </item>
            <item xml:id="i-NL47XHJW5EJsVVq372XJRp">
              12 Utökat nordiskt samarbete 12
            </item>
          </list>
        </div>
        <div xml:id="i-N6cYEUupJrN1d34MVMchCQ" type="motProposal" subtype="förslag">
          <head xml:id="i-GdJRvchyBvorg1Tu6GEft7">
            2 Förslag till riksdagsbeslut
          </head>
          <list xml:id="i-8Zc4pUphFWjPM6SMJVyBBg" style="ol">
            <item xml:id="i-YAV3dmCiirKHeoJxh5jLUH">
              Riksdagen tillkännager för regeringen som sin mening vad som
              anförs i motionen om att regeringen bör få i uppdrag att samordna
              alla landsbygds- och regionalpolitiska frågor i Regeringskansliet.
            </item>
            <item xml:id="i-Q7awvZmhavCMV1CdEKMkUU">
              Riksdagen tillkännager för regeringen som sin mening vad som
              anförs i motionen om att statliga myndigheter bör spridas till
              fler orter i Sverige.
            </item>
            <item xml:id="i-DCGEverMPFBp2Modxp7uCG">
              Riksdagen tillkännager för regeringen som sin mening vad som
              anförs i motionen om lokala servicekontor. 1
            </item>
            <item xml:id="i-RR7xV2nXxJVsQed4UCBMd8">
              Riksdagen tillkännager för regeringen som sin mening vad som
              anförs i motionen om att Posten ska ge service av likvärdig kvalitet
              i hela landet. 2
            </item>
            <item xml:id="i-ANYEcF5sSqhL6khog8g7Py">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag som säkerställer kommersiell service för landsbygdsbefolkningen.
            </item>
            <item xml:id="i-MzTAG6ttteQ6yCMrc3GtX6">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör tillsätta en
              utredning som utvärderar vad privatiseringar och uppbrytning av
              statliga monopol har haft för konsekvenser för landsbygden.
            </item>
            <item xml:id="i-AxiYj4ug7D7C85YkX4fUiC">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en personalförsörjningskommission
              med uppdrag att föreslå åtgärder och insatser för att klara personalförsörjningen
              inom välfärdssektorn i hela landet. 3
            </item>
            <item xml:id="i-YJL3YuDwbpKVJcwTRzXe9S">
              Riksdagen tillkännager för regeringen som sin mening vad som
              anförs i motionen om lokala sparbanker. 3
            </item>
            <item xml:id="i-4CCru2Vjhwd2aUK5SvwYLu">
              Riksdagen tillkännager för regeringen som sin mening vad som
              anförs i motionen om en utredning för att säkerställa att medborgare
              och företag på ett rimligt sätt kan utföra betalningar och andra
              ekonomiska transaktioner med olika typer av betalningsmedel även
              på landsbygden. 2
            </item>
            <item xml:id="i-2wo7hxrBnw9Wah25pEZDkT">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att snarast
              återkomma med en långsiktig strategi med förslag till åtgärder
              som syftar till en mer miljömässigt hållbar landsbygdsutveckling.
              4
            </item>
            <item xml:id="i-MrTeXbg7qwTcSKij866An8">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag till
              samverkansprogram för turistnäringen så att den uppnår samma status
              som andra branscher.
            </item>
            <item xml:id="i-9JcWh3R42PFSvDmiTdnRWE">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att skyndsamt
              ta fram förslag för att garantera hela landets befolkning tillgång
              till vård och läkemedel. 5
            </item>
            <item xml:id="i-9ByGmj7HSbnfa8BoNe72vR">
              Riksdagen tillkännager för regeringen som sin mening vad som
              anförs i motionen om tillgång till god kultur oavsett var man
              bor i landet. 6
            </item>
            <item xml:id="i-5zThgzhnkuJSWk5SNXopmM">
              Riksdagen tillkännager för regeringen som sin mening vad som
              anförs i motionen om en gemensam nordisk infrastrukturpolitik
              samt landsbygds- och regionalpolitisk utveckling. 7
            </item>
          </list>
          <p xml:id="i-B4bth5n2zpPUMrsewzHCGP">
            1 Yrkande 3 hänvisat till KU.
          </p>
          <p xml:id="i-KXsnK4rPLxhUUHT4gVVQ5j">
            2 Yrkandena 4 och 9 hänvisade till TU.
          </p>
          <p xml:id="i-La6Rb78VnvkMEMUTtErqQm">
            3 Yrkandena 7 och 8 hänvisade till FiU.
          </p>
          <p xml:id="i-GHxgqpvAPBNE9jTGwhaEQ">
            4 Yrkande 10 hänvisat till MJU.
          </p>
          <p xml:id="i-SaaPs8MW35JvPs5xs967e3">
            5 Yrkande 12 hänvisat till SoU.
          </p>
          <p xml:id="i-49aHp5ao6BmfAgjiKuq8pN">
            6 Yrkande 13 hänvisat till KrU.
          </p>
          <p xml:id="i-7rm4LRkGo8EoGuJYUH1iqu">
            7 Yrkande 14 hänvisat till UU.
          </p>
        </div>
        <div xml:id="i-AM8TekCbGzSF2AkqiKNbRR" type="motContent">
          <head xml:id="i-BSpVTVqm1ui8eGUtDPNwK7" type="h1">
            3 Inledning
          </head>
          <p xml:id="i-2XJ7P96hXPaDLsHtwLgQkE">
            De regionala skillnaderna ökar nu på ett alarmerande sätt. Vi
            måste skapa likvärdiga villkor för landets medborgare. Om vi ska
            hålla ihop och skapa tillväxtförutsättningar i hela Sverige måste
            vi ha samma grundläggande förutsättningar oavsett var vi bor.
            En god landsbygdsutveckling behövs för landsbygdens egen skull,
            men även för att där finns en stor utvecklingspotential som kan
            komma hela samhället till gagn.
          </p>
          <p xml:id="i-C1hkxNv1mKyBjPbCD5JU19">
            Trots ambitiöst och stundtals stort ekonomiskt stöd till regionalpolitisk
            utveckling har det ännu inte skapats likvärdiga förutsättningar
            för att ge alla områden – såväl landsbygdsdistrikt som tätortsmiljöer
            – samma chanser inför framtiden. Den strategi som använts har
            i stort sett gått ut på att via kortsiktiga statliga bidrag försöka
            kompensera de klyftor som marknadskrafterna skapat.
          </p>
          <p xml:id="i-PR6qwqf6BfZ6sRXVLDRunB">
            Resultatet har blivit att en majoritet av landets kommuner minskar
            i befolkning och tappar såväl offentlig som kommersiell service.
            Framtidens arbetsmarknad riskerar att få än större problem om
            inte ett övergripande ansvar tas för personalförsörjningen. Livsvillkoren
            försämras och det blir allt svårare att bo, bedriva verksamhet
            och arbeta på landsbygden.
          </p>
          <p xml:id="i-5uvb2sXk9Um9mHmX9yhupT">
            Vänsterpartiet vill se en politik för att hela Sverige ska leva.
            I denna motion presenteras en strategi som bygger på utvecklad
            samverkan, ökat regionalt inflytande och ett tydligt ansvar för
            staten att se till att samhällsservicen fungerar samt att de krafter
            som finns lokalt och regionalt tas till vara. Vänsterpartiet har
            en heltäckande politik för landsbygden och våra förslag gällande
            bostäder, miljö, rovdjur, skola, trafik, skog och gruvnäring tas
            upp i särskilda motioner.
          </p>
          <head xml:id="i-JrRV8CeS83pLn1y5Ht1b6" type="h1">
            4 Statens ansvar för landsbygdsfrågorna
          </head>
          <head xml:id="i-UBwDLkrHiLdu45R39vjxAP" type="h2">
            4.1 Samordna landsbygdsfrågorna i Regeringskansliet
          </head>
          <p xml:id="i-GbAyfQfmBH2piE56C9rRJm">
            Vänsterpartiet vill bidra till att ta tillvara den kreativitet
            och folkliga handlingskraft som finns i landet. Vi vill också
            demokratisera den regionala utvecklings- och landsbygdspolitiken.
            Det handlar om makt och fördelning av resurser, men också om att
            mobilisera utvecklingskraften överallt i landet. Landsbygdens
            människor är i mångt och mycket kreativa mångsysslare. Detta vill
            vi ta vara på genom en politik som kan ge de människor som bor
            på landsbygden möjligheter att bevara och utveckla sina bygder.
          </p>
          <p xml:id="i-E4PbQYVjGgmcUA2uwmsemu">
            Staten måste emellertid ta sitt fulla ansvar för landsbygdens
            utveckling. Regionernas framtid beror i hög grad på vilka insatser
            staten beslutar om på flera olika politikområden. Ansvaret för
            landsbygds- och regionalpolitiken ligger i dag på flera departement.
            Detta är olyckligt. Vi menar att en bättre samordning av alla
            politikområden som rör landsbygdens utveckling är helt nödvändigt.
            Regionalpolitiska konsekvenser för landsbygden vad gäller nya
            lagar, reformer och förändringar av myndigheternas organisation
            eller uppdrag bör alltid redovisas. Regeringen bör därför få i
            uppdrag att samordna alla landsbygds- och regionalpolitiska frågor
            i Regeringskansliet. Detta bör riksdagen som sin mening ge regeringen
            till känna.
          </p>
          <head xml:id="i-3gCJ8HUE2kLzdMJ6fAqU1P" type="h2">
            4.2 Sprid statliga myndigheter till fler orter
          </head>
          <p xml:id="i-JN5mHUttNG7vDcbHhSbaen">
            Genom utlokalisering av statliga myndigheter till olika delar
            av Sverige kan hela landets resurser och kompetens tas till vara.
            Det ger arbetstillfällen och kan bidra till en positiv utveckling
            för mindre orter på landsbygden. Statliga myndigheter bör därför
            spridas till fler orter i Sverige. Detta bör riksdagen som sin
            mening ge regeringen till känna.
          </p>
          <head xml:id="i-EGw36SZj51mVpZxEyB7rF6" type="h1">
            5 Infrastrukturen är en nyckelfaktor
          </head>
          <p xml:id="i-4BfYe7fgGiCFfuVZ2UZnSe">
            Satsningen på den nationella infrastrukturen för kommunikationer
            har nu tydligt visat sig vara allt mer otillräcklig. Utvecklingen
            måste brytas för hela samhällets skull, men särskilt om vi inte
            för alltid ska cementera de i dag ökande regionala skillnaderna.
            Därför måste infrastrukturanslagen utökas. Landsbygdens behov
            av järnväg och väg är en ödesfråga. Många banor är direkt hotade
            av nedläggning p.g.a. många års försummelse. Landsbygden har stort
            behov av bra kommunikationer för framtida utveckling. Att rusta
            upp järnvägen leder också till fler jobb och minskad miljöpåverkan.
            Det behövs också en satsning för att utveckla kollektivtrafiken
            på landsbygden och öka stödet till bredbandsutbyggnaden.
          </p>
          <p xml:id="i-7koq1Q3Ap9PQQoDmwNZjH9">
            I Vänsterpartiets förslag till infrastruktursatsningar 2014–2020
            avsätter vi resurser för upprustning och drift av de lågtrafikerade
            banorna, vilket skulle innebära att ingen bana behöver läggas
            ned. Även om dessa banor inte alltid används i dag är det ett
            stort resursslöseri att avskaffa redan befintlig infrastruktur.
            I stället borde vi se värdet av att försöka utnyttja en infrastruktur
            som vi redan har betalat för. Vi behöver ett ekologiskt hållbart
            transportsystem och här utgör järnvägen ett modernt, effektivt
            och miljövänligt sätt att förflytta både gods och människor på.
            Att i det läget göra sig av med järnvägskapacitet är helt fel
            väg att gå. När det gäller vägar prioriterar vi underhåll av vägars
            bärighet och tjälsäkringen av vägar.
          </p>
          <head xml:id="i-KmGh9MnTrCdhDHMTb28oUa" type="h1">
            6 Offentlig och privat service på landsbygden
          </head>
          <head xml:id="i-4rkptNGQhQ3ekJUTJDDoga" type="h2">
            6.1 Servicekontor
          </head>
          <p xml:id="i-9ykLAGMJtui19KDMT6tXPB">
            Medborgare och företag har rätt att få del av offentlig service
            på ett likvärdigt sätt oavsett om man bor i tätort eller på landsbygden.
            Men på landsbygden har den offentliga servicen monterats ned på
            ett katastrofalt sätt under 2000-talet. På många håll i landet
            måste man resa miltals för att få hjälp av en tjänsteman med sitt
            problem. Vänsterpartiet menar att det på sikt behöver byggas upp
            kompletta servicekontor i varje kommun där det finns behov av
            det för att samordna statlig, kommunal och privat service. Där
            vill vi samla Arbetsförmedlingens, Försäkringskassans och delar
            av kommunernas service i gemensamma utrymmen på lokal nivå. Resurserna
            ska användas gemensamt. Här finns det stora besparingsmöjligheter.
            Kontoren kan kompletteras med servicepunkter i vissa orter utanför
            centralorten. Vi vill skapa en ny anda av samverkan mellan stat
            och kommun där servicekontorens aktörer kan samsas med kommunal
            verksamhet för att ge enhetlig och samlad service till medborgarna.
            Regeringen bör ge tydliga direktiv till de statliga myndigheterna
            att samarbeta över myndighetsgränserna och med kommunerna för
            att ge medborgarna den service de har rätt till. Vidare bör regeringen
            ändra de statliga affärsdrivande verkens ägardirektiv så att de
            kan vara verksamma inom den kommersiella service som drivs på
            landsbygden. På så sätt kan den kommersiella och offentliga servicen
            i samverkan stärka den långsiktiga ekonomiska bärkraften inom
            området service på landsbygden. Vi anslår 50 miljoner kronor per
            år under UO25 till kommunerna under fem år till försöks- och utvecklingsverksamhet
            i enlighet med Högdahls utredning om servicekontor, lokala, fasta
            och mobila servicepunkter (SOU 2009:92 Se medborgaren – för en
            bättre offentlig service). Finansieringen till myndigheterna ska
            ske genom att en andel av deras berörda förvaltningsanslag öronmärks
            för utvecklingen av gemensamma servicekontor. Regeringen bör i
            ett särskilt beslut ge statliga myndigheter i uppdrag att medverka
            i utvecklingsarbetet på de orter som har utsetts att medverka
            i försöks- och utvecklingsverksamhet. Resultatet av försöks- och
            utvecklingsverksamheten ska sedan ligga till grund för en framtida
            arbetsinriktning för att garantera likvärdig service för alla
            medborgare. Vad som ovan anförts om lokala servicekontor bör riksdagen
            som sin mening ge regeringen till känna.
          </p>
          <head xml:id="i-J5veVQNLtB4WuzDTzsHuQD" type="h2">
            6.2 Likvärdig postservice i hela landet
          </head>
          <p xml:id="i-SVw3JnLi6QmUU4Q2uFZnCT">
            En grundläggande samhällsservice är en fungerande postverksamhet.
            Många företag är för sin verksamhet helt beroende av en hög och
            jämn nivå på postservicen. Om detta inte kan garanteras står såväl
            konkurrensneutralitet som arbetstillfällen på landsbygden på spel.
            Därför ska Posten ha i uppdrag att ge god service av likvärdig
            kvalitet till alla enskilda medborgare och företag i hela landet.
            Detta bör riksdagen som sin mening ge regeringen till känna.
          </p>
          <head xml:id="i-LVsgXkW5EAiTixDhii2VJZ" type="h2">
            6.3 Landsbygden behöver bra polisservice
          </head>
          <p xml:id="i-d5Xr9gQkqMzqoTa3g5fni">
            Polisens närvaro är en fråga som är viktig för hela landet. Det
            handlar inte enbart om att förebygga, beivra och utreda brott
            utan också om att ge service. Det är till polisen du ska vända
            dig för att få ett nytt pass, för att söka ett antal tillstånd
            såsom tillstånd för offentlig sammankomst, marknader och mycket
            annat. I vår motion 2013/14:Ju316, Polisen, har Vänsterpartiet
            därför ett antal förslag angående en tryggad polisförsörjning
            i hela landet samt ett förbättrat nordiskt samarbete i gränsområden
            med polisbrist.
          </p>
          <head xml:id="i-ShE29NTnQnKsTVXi4hXyjm" type="h2">
            6.4 Lanthandel och drivmedel
          </head>
          <p xml:id="i-WRiFqJmirsy7zdEC3v2EbT">
            Vänsterpartiet vill också stärka den lokala kommersiella servicen
            på landsbygden. Lanthandeln har en nyckelfunktion för bygdernas
            attraktivitet och utveckling. I dag ger de stora grossisterna
            så dåliga villkor till lanthandlarna att dessa inte kan konkurrera
            på likvärdiga villkor. Grossisterna tar inget som helst ansvar
            för att medborgare ska kunna få tillgång till rimlig service med
            dagligvaror även på mindre orter. Det finns behov av ett logistikstöd
            för lanthandeln som kompenserar för sämre geografiskt läge och
            mindre volymer av varor. Vänsterpartiet menar att regeringen bör
            ta initiativ till åtgärder som ger förutsättningar för en fungerande
            dagligvaruhandel även på landsbygden.
          </p>
          <p xml:id="i-7FECHAPu9VHqZZ2sLjfcGp">
            De mackar som finns kvar på landsbygden står inför liknande problem
            som lanthandeln. De stora bensinbolagen inskränker sin service
            och ställer allt hårdare krav på volym. Norge har genom flexibilitet
            och påhittighet lyckats hejda utvecklingen mot färre mackar i
            många landsbygdsdistrikt. Vi kan konstatera att marknadskrafterna
            inte har något som helst intresse eller ansvar för en stor del
            av landsbygdsbefolkningens behov av drivmedel. På landsbygden,
            där kollektivtrafiken är begränsad, behövs bilen för att människor
            ska kunna resa till arbete och fritidsaktiviteter och det måste
            finnas möjlighet att tanka drivmedel inom rimliga avstånd. Därför
            avsätter vi i vår budgetmotion (2013/14:Fi254) 50 miljoner kronor
            i form av ett mackstöd och utveckling av lanthandeln. Regeringen
            bör skyndsamt återkomma med förslag som säkerställer kommersiell
            service för landsbygdsbefolkningen enligt ovan. Detta bör riksdagen
            som sin mening ge regeringen till känna.
          </p>
          <head xml:id="i-5nfQAbg5YF3qfqMmehpzjk" type="h2">
            6.5 Konsekvensen av privatiseringar och uppbrytning av statliga
            monopol
          </head>
          <p xml:id="i-GLqVYwhRSxpja89NEdeoEw">
            När statliga monopol bryts upp och privatiseringar genomförs
            får det ofta långtgående konsekvenser för landsbygden. Ett exempel
            från de senaste åren är avregleringen av apoteksverksamheten,
            vilket Vänsterpartiet behandlar i motion 2013/14:So214, Apoteket.
            Regeringen måste skyndsamt tillsätta en utredning som utvärderar
            vad privatiseringar och uppbrytning av statliga monopol har haft
            för konsekvenser för landsbygden. Detta bör riksdagen som sin
            mening ge regeringen till känna.
          </p>
          <head xml:id="i-7iU5Wb5YWgk1SWLbHTw4J5" type="h2">
            6.6 Kompetensförsörjning
          </head>
          <p xml:id="i-E91dBg26YjXuGDqtVxuSoU">
            Kompetensförsörjning kommer att bli ett växande problem i hela
            Sverige och särskilt på landsbygden. I vår motion 2013/14:Ub394,
            Högskola och universitet, föreslår Vänsterpartiet att avskrivning
            av delar av studielånen i områden med stora rekryteringsproblem
            bör utredas. En sådan reform samt andra utbildningssatsningar
            är viktiga åtgärder för att trygga kompetensförsörjningen, men
            även andra vägar måste prövas. Därför bör regeringen tillsätta
            en personalförsörjningskommission med uppdrag att föreslå åtgärder
            och insatser för att klara personalförsörjningen inom välfärdsverksamheterna
            i hela landet. Detta bör riksdagen som sin mening ge regeringen
            till känna.
          </p>
          <head xml:id="i-9s1poz2D9t1BZ9ZEJ4Gdyp" type="h1">
            7 Företagande och boende på landsbygden
          </head>
          <head xml:id="i-Afdyw4ZsMUKaFjpU6wv8Ew" type="h2">
            7.1 Landsbygden behöver småföretagen
          </head>
          <p xml:id="i-WLmbs2f9pssPBYeoqvr27R">
            Företagen och jobben är helt avgörande för landsbygdens framtid.
            Staten måste ta ett övergripande ansvar för en rad åtgärder som
            säkrar att företag kan starta, växa och leva vidare. På landsbygden
            kommer t.ex. generationsväxlingen att leda till stora problem
            om inget görs för att underlätta för företagare att överföra sina
            verksamheter till unga entreprenörer. Almi har fått i uppdrag
            att informera och ge företag rådgivning angående generationsväxling.
            Riksdagen har fattat ett bra beslut i frågan, men Almi behöver
            en förstärkning för ändamålet några år framöver för att kunna
            fokusera särskilt på denna fråga. Vi avsätter medel för detta
            i vår budgetmotion (2013/14:Fi254).
          </p>
          <p xml:id="i-C7A3hBmLKvnNSZfU3YwjQz">
            För mindre företag kan ansvaret för de anställdas sjuklön under
            de första 14 dagarna innebära problem och riskerar att vara en
            tröskel för att våga nyanställa. Det gör också att personer med
            en sjukdomshistoria kan få det svårare att få ett arbete. I vår
            motion 2013/14:N223, Bättre villkor för småföretag, föreslår vi
            därför att företag med upp till 10 anställda helt ska slippa sjuklöneansvar
            och de med 11–15 anställda delvis omfattas av en sådan reform.
          </p>
          <head xml:id="i-DiC3qzbZ6txrQ2dadCm7Ed" type="h2">
            7.2 Företagens kapitalförsörjning
          </head>
          <p xml:id="i-GCfbBGMcY871tJ5QXm2oJn">
            Kapitalförsörjningen är ofta ett stort problem för småföretagare,
            inte minst vid nystart av företag. Vänsterpartiet menar att möjligheten
            till statligt riskkapital bör skapas även för småföretag i landsbygd.
            Undersökningar visar att särskilt två problem finns när småföretag
            på landsbygden behöver skaffa kredit. Det ena är att fasta objekt,
            som fastigheter, har så låga värden att det är svårt att belåna
            dem för annan verksamhet. Det andra är att ju längre från kreditgivare
            småföretagaren befinner sig, desto svårare är det att skaffa kredit.
            För att underlätta kapitalförsörjningen på landsbygden föreslår
            vi i vår budgetmotion (2013/14:Fi254) ökade anslag för bl.a. Almi.
            Centralt i sammanhanget är också de lokala sparbankernas möjligheter
            att verka och konkurrera på landsbygden, vilket vi tar upp i ett
            senare avsnitt.
          </p>
          <head xml:id="i-VxaCocu6Cz7W6mCQ8MZ13x" type="h2">
            7.3 Ökad mångfald ger tillväxt
          </head>
          <p xml:id="i-QWeiEGo8TFTBp67MrN5Fhw">
            Mångfald är en viktig faktor för tillväxt. Mångfald ger dynamik,
            lockar till sig människor och ökar möjligheterna för en kreativitet
            som kan resultera i en större bredd inom kultur och näringsliv.
            Det är viktigt att sträva efter ett välkomnande samhällsklimat,
            mötesplatser och lika behandling.
          </p>
          <head xml:id="i-5j1o8q463JuL5sorKEDjNS" type="h1">
            8 Banker och betalningar på landsbygden
          </head>
          <head xml:id="i-Ei7YVkviXf4fhxfPp1Kwxh" type="h2">
            8.1 Lokala sparbanker
          </head>
          <p xml:id="i-7aGWdHQ6pNNwSwvF2DGDxM">
            Vänsterpartiet stöttar utvecklingen av fler bankkontor. Här är
            de lokala sparbankerna centrala och deras möjlighet att konkurrera
            på samma villkor som de stora affärsbankerna. Det kan de inte
            i dag. Landsbygden behöver banker med lokal närvaro, stor personkännedom
            och samhällsengagemang. Vi ser gärna att Sverige följer Norges
            exempel med lokala banker. En översyn av banklagstiftningen och
            regelverk är nödvändiga för att minska de administrativa bördorna
            för små lokala sparbanker. Bankkonkurrensen behöver också breddas
            för att människor ska få större möjlighet att välja alternativ
            till de stora affärsbankerna och därför vill vi se över möjligheten
            till statligt uppstartsstöd till lokala banker. Därutöver behövs
            stärkta möjligheter till kapitalisering av lokala sparbanker.
            Det som ovan nämns om lokala sparbanker bör riksdagen som sin
            mening ge regeringen till känna.
          </p>
          <head xml:id="i-418Tk3FHboAhwEJp4icUqd" type="h2">
            8.2 Kontanthantering
          </head>
          <p xml:id="i-FstWp441umUT4D8wfi2Lqo">
            Betalningar och andra ekonomiska transaktioner är något som alla
            medborgare och företag utför dagligen. Det är därför av största
            vikt att betalningssystem fungerar i hela landet för många olika
            behov. I dag saknas ett statligt ansvar och det finns inte längre
            någon statligt ägd bank som kan ha en särskild roll för detta.
          </p>
          <p xml:id="i-TMqU1uGMQKZpc1NLC9rSiJ">
            I Vänsterpartiets motion 2013/14:Fi201, Bankernas kontanthantering,
            tar vi upp frågan om den alltmer accelererande trenden med kontantlösa
            bankkontor. I motionen föreslås därför att bankerna åläggs att
            upprätthålla en viss kontanthantering. Detta är av största vikt
            på landsbygden där avstånden redan är stora och där det kan ställa
            till stora problem för privatpersoner som har behov av kontanter
            och t ex butiker som får svårt att hantera sina dagskassor.
          </p>
          <p xml:id="i-RuEp4BvtLU9YuSSRooVjTh">
            Det är inte bara inom banksektorn som kontanter i allt högre
            utsträckning inte längre accepteras, även inom andra samhällssektorer
            blir detta vanligare. Det finns också exempel på offentliga verksamheter
            som slutat ta emot kontanter som betalning. Det här ställer till
            problem för människor som av olika skäl inte kan eller inte vill
            använda andra betalningsmedel. Det bör snarast utredas hur man
            kan säkerställa att medborgare och företag på ett rimligt sätt
            kan utföra betalningar och andra ekonomiska transaktioner med
            olika typer av betalningsmedel även på landsbygden. Detta bör
            riksdagen som sin mening ge regeringen till känna.
          </p>
          <head xml:id="i-HMSCNbaPBv6sZtHz6y2eq5" type="h1">
            9 Gröna näringar ger jobb
          </head>
          <p xml:id="i-MybdqaGMSjkMbvK8JGjnd4">
            Många av de framtida jobben finns inom de gröna näringarna. Utveckling
            av de gröna näringarna ger förutsättningar för inflyttning och
            utveckling av landsbygden. För Vänsterpartiet är miljö- och klimatpolitiken
            samt turismen intimt förbundet med möjligheten till utveckling
            av svensk lands- och skogsbygd.
          </p>
          <p xml:id="i-MrVmzqNQf7VKJ8NsCX8Wo">
            Ökad användning av bioenergi och förädling av skogsråvaran samt
            ekoturism och attraktiva boendemiljöer ger förutsättningar för
            inflyttning och utveckling av landsbygden. Vänsterpartiets energipolitik
            bygger på att kärnkraften ska avvecklas och ersättas av förnybar
            energi i stor skala. En politik som främjar ökad användning av
            bl.a. bioenergi och förädling av skogsråvaran gynnar landsbygden
            i allmänhet och skogsbygderna i synnerhet.
          </p>
          <p xml:id="i-4mGSPVokV2uPBdYJvThjnM">
            Möjligheten till landsbygdsutveckling i strandnära lägen (LIS)
            bör utnyttjas för utveckling i områden med mycket stränder och
            lågt exploateringstryck. Detta måste ske på ett sådant sätt att
            det inte hindrar det rörliga friluftslivet och allmänheten från
            att ha tillgång till hela sjön och hela strandremsan.
          </p>
          <p xml:id="i-PBwF8pb7QUyFEbB8hNf6JZ">
            Vänsterpartiet vill underlätta för människor att få tillgång
            till närproducerad, hälsosam och miljövänligt producerad mat.
            Vi ser en stor potential inom lokal livsmedelsförädling och småskaligt
            mathantverk. En miljöanpassad upphandling i offentlig sektor gynnar
            lokalproducerade och ekologiska livsmedel och skapar jobb lokalt.
            En förenkling av regelverket för småskalig livsmedelsproduktion
            och servering skulle underlätta för landsbygdens småföretag.
          </p>
          <p xml:id="i-4hrcBKtjwbCovg55DSticT">
            En ny medvetenhet – utifrån klimat-, hälso- och miljöhänsyn –
            ställer nya krav på bl.a. kommunal upphandling. Det vore önskvärt
            med en förändring av lagen om offentlig upphandling för att erbjuda
            större möjligheter att upphandla ekologiskt hållbart och närproducerat
            med höga krav på djurskydd. Vi vill kraftsamla för en hållbar
            livsmedelsproduktion i Sverige; vi vill se Sverige – det hållbara
            matlandet. Detta utvecklar vi i motion 2013/14:MJ300, Sverige
            – det hållbara matlandet. Riksdagen bör ge regeringen i uppdrag
            att snarast återkomma med en långsiktig strategi med förslag till
            åtgärder som syftar till en mer miljömässigt hållbar landsbygdsutveckling.
            Detta bör riksdagen som sin mening ge regeringen till känna.
          </p>
          <head xml:id="i-PabAmeaAPtLgnH8p7Q7WDd" type="h2">
            9.1 Satsa på turismen
          </head>
          <p xml:id="i-7fovpHznEWxPNQkSv6CHuV">
            Turismen har stor betydelse för hela landet. Branschen har under
            ett flertal år växt och fått allt större betydelse som en av flera
            tillväxtmotorer. Sverige är ett land som på många sätt lockar
            besökare från när och fjärran. Landsbygden erbjuder särskilt goda
            förutsättningar för ekoturism. Detta är positivt och vi kan med
            glädje se att nya nischade satsningar inom ekoturism, t.ex. att
            bo på lantgård, är framgångsrika och detta gynnar landsbygden.
            Kopplingen till lokalproducerad mat ser vi också i allt större
            utsträckning.
          </p>
          <p xml:id="i-W6vaBiznPr81BUdyEys2c9">
            Vänsterpartiet vill satsa på besöksnäringen. Speciellt måste
            fjäll- och landsbygdsturismen uppvärderas och ses som en viktig
            näring ur ett regionalpolitiskt perspektiv och få en större del
            av de framtida infrastruktursatsningarna. Staten bör i samarbete
            med kommuner, föreningar och företag ta ett ökat ansvar för att
            locka besökare till hela Sverige. Regeringen bör därför lägga
            fram förslag till samverkansprogram för turistnäringen så att
            den uppnår samma status som andra branscher. Detta bör riksdagen
            som sin mening ge regeringen till känna.
          </p>
          <head xml:id="i-9M5eYjMYtxuyJf7HuUGSuB" type="h1">
            10 Vård och läkemedel i hela landet
          </head>
          <p xml:id="i-5JmtixQm77mntKXwrbTReb">
            Vänsterpartiets grundsyn är att tillgången till vård ska ske
            utifrån behov och inte vara beroende av plånbokens storlek. Därför
            vill vi hålla marknad och vinstintressen utanför. Samhället måste
            stå som garant för en likvärdig vård och omsorg. För att säkra
            tillgången på vård och omsorg också i befolkningssvaga områden
            krävs att vi solidariskt via skattesystemet tillför nödvändiga
            resurser.
          </p>
          <p xml:id="i-BTD21SnxSTiwzgoBk5o9qF">
            Kommunernas roll inom hälso- och sjukvården måste stärkas. Hela
            hemsjukvården, även den i ordinärt boende, bör vara ett obligatorisk
            kommunalt ansvar. Det är viktigt att det även finns tillgång till
            distriktssköterskor på landsbygden. Vänsterpartiet anslår i sin
            budgetmotion (2013/14:Fi254) en betydande resursförstärkning till
            satsningar på bl.a. äldreomsorgen.
          </p>
          <head xml:id="i-8VjRrRXknGJKepU1FcJ8ru" type="h2">
            10.1 Glesbygdsmedicin
          </head>
          <p xml:id="i-NpWBueAuAR5Eg9EjmGMfod">
            Glesbygdsmedicin är ett begrepp som vuxit fram under senare år.
            Det innefattar en rad kunskapsområden och metodutveckling som
            syftar till att kompensera för avståndsproblematik och upprätthålla
            den bredare kompetens som är nödvändig då befolkningsunderlaget
            är litet och avstånden stora. Det betyder ett utvecklat och fördjupat
            närvårdskoncept. Vänsterpartiet föreslår därför i sin budgetmotion
            (2013/14:Fi254) en satsning på 20 miljoner kronor för att utveckla
            glesbygdsmedicinen och där det ingår att norra sjukvårdsregionen
            får ett nationellt uppdrag.
          </p>
          <head xml:id="i-2MyErSqvDDZemVSVPs6JXa" type="h2">
            10.2 Mobila vårdteam
          </head>
          <p xml:id="i-VFfBniCZ4SJuBTTvWLY9ZP">
            Mobila vårdteam är ett sätt att erbjuda kvalificerad vård i hemmet
            i stället för att patienter uppsöker eller läggs in på sjukhus
            och liknande. Mobila vårdteam finns inom en mängd områden, t.ex.
            palliativ vård, psykiatrisk vård eller demensvård, och ser därför
            väldigt olika ut. Det finns också olika lösningar i olika delar
            av landet och särskilda behov finns på landsbygden. Vänsterpartiet
            föreslår i sin budgetmotion (2013/14:Fi254) ett stimulansbidrag
            på 80 miljoner kronor per år till landsting och regioner för att
            inrätta mobila vårdteam där inriktningen är öppen och bestäms
            av landstingen själva.
          </p>
          <head xml:id="i-F6Gk98i4LdYLsBuLxpc3TM" type="h2">
            10.3 Apotek
          </head>
          <p xml:id="i-GLJbma96Tv2CWBbidzmAwQ">
            Vänsterpartiet anser att tillgången till läkemedel ska säkras
            även på landsbygden. Vänsterpartiet var motståndare till att apoteksmonopolet
            privatiserades. Att tro att marknadskrafterna ska ta ansvar för
            att landsbygd och glesare landsbygd ska ha tillgång till medicin
            är att blunda för verkligheten och att inte ta sitt politiska
            ansvar. Riksdagen bör ge regeringen i uppdrag att skyndsamt ta
            fram förslag för att garantera landsbygdsbefolkningen den service
            som nämns ovan. Detta bör riksdagen som sin mening ge regeringen
            till känna.
          </p>
          <head xml:id="i-WKdYTv1XPdUxcMjb3u4vNz" type="h1">
            11 Kulturen
          </head>
          <p xml:id="i-KbfPSaHEnHZ8QuddXcEKgN">
            Kulturen har en given roll även för landsbygden. En ort med rikt
            och varierat kulturliv genererar engagemang och trivsel för medborgare,
            men även för besökare och turister som vill ta del av den. Vänsterpartiet
            värnar därför ett rikt kulturliv för landsbygdskommuners framtida
            utveckling. Teater och dans ska finnas i hela landet där den regionala
            spridningen är ett nationellt ansvar och staten måste garantera
            finansieringen. Digitalbio i hela landet bör främjas, så att även
            mindre orter kan ta del av den bredd i filmutbudet som finns i
            de större städerna.
          </p>
          <p xml:id="i-BTtvQedME4z5SmYYXVvvtB">
            En annan viktig fråga för Vänsterpartiet är kultur- och musikskolorna
            som ska finnas över hela landet, hålla en god kvalitet och vara
            tillgängliga för alla, oavsett var i landet man bor. I Vänsterpartiets
            budgetalternativ föreslås en satsning på maxtaxa i kulturskolan,
            som ett led i att öka tillgängligheten.
          </p>
          <p xml:id="i-Nr4QN4R2zGviQpcNBaAk9C">
            Vad som ovan anförts om tillgång till god kultur oavsett var
            i landet man bor, bör riksdagen som sin mening ge regeringen till
            känna.
          </p>
          <head xml:id="i-V4dxWcfpxiUeV5wRh9A26C" type="h1">
            12 Utökat nordiskt samarbete
          </head>
          <p xml:id="i-69HFbKgD6UnncCSS6JgqWD">
            Vänsterpartiet ser en stor potential i att utveckla det nordiska
            samarbetet över landgränserna. Vi vill utveckla en nordisk samverkan
            inom regionalpolitiken, framför allt med våra grannländer Norge
            och Finland. Vi har mycket gemensamt och skulle alla tjäna på
            att utveckla samarbetet inom ett flertal områden såsom infrastruktur,
            forskning, kapitalförsörjning för landsbygden, arbetsmarknad och
            service. Därför vill vi att Sverige tar de initiativ som behövs
            för att utveckla en regionalpolitisk samverkan mellan de nordiska
            länderna.
          </p>
          <p xml:id="i-SUNnuSdEDsv78ysnGh1jnM">
            Konkret och omfattande samverkan mellan länderna är särskilt
            angelägen i fråga om infrastruktur, service, utbildning, arbetsmarknad,
            hållbar livsmedelsproduktion och finansiella system.
          </p>
          <p xml:id="i-QD7LCYpBN4hRz7RoreNAWN">
            Vänsterpartiet föreslår att vi skapar en nordisk infrastrukturpolitik
            där man bygger gemensamt finansierade, ägda och drivna vägar,
            järnvägar, flygplatser och bredband.
          </p>
          <p xml:id="i-6JGTW5Nf2PN5jDiRg8xHio">
            Ett djupare samarbete mellan de nordiska ländernas utbildningsväsen
            bör etableras. En samverkan på nordisk nivå mellan regionala högskolor
            kring landsbygdsutveckling kan på sikt bidra till att bygga upp
            nya näringar och stärka småföretag i de regioner som har störst
            utvecklingsbehov.
          </p>
          <p xml:id="i-6L3hWAKKeUb8MLqj4Ki9np">
            Vi vill underlätta för arbetstagare som bor i ett nordiskt land,
            men som arbetar i ett annat. Vänsterpartiet föreslår därför att
            detta utreds, bl.a. genom att se över gemensamma avtal mellan
            de nordiska länderna som berör detta område.
          </p>
          <p xml:id="i-Q7WbqzKEbUHhYRw5VqhzfS">
            Livsmedelsproduktionens påverkan på klimatförändringarna, gällande
            såväl produktion som transporter, är väl känt. Vänsterpartiet
            föreslår därför att Nordiska rådet tar fram en ur miljösynpunkt
            hållbar nordisk livsmedelsstrategi så att vi i större omfattning
            blir självförsörjande och mindre beroende av import.
          </p>
          <p xml:id="i-NuTPmM5XsjLqPmY4sKUQMG">
            Vänsterpartiet föreslår att de nordiska lokala sparbankerna och
            andelsbankerna ges möjligheter att stärka småföretagen och deras
            utveckling i regioner utanför de nordiska tätortsregionerna. Vi
            vill låta utreda en gemensam nordisk kompetensbank för de lokala
            banker som finns i Norden, detta för att stärka landsbygdsutvecklingen,
            finansieringen av nya jobb och företag samt för att öka bankkonkurrensen.
            Regeringen bör skyndsamt ta initiativ till en kontinuerlig dialog
            med våra nordiska grannländer om utökad samverkan för framtida
            landsbygds- och regionalpolitisk utveckling enligt vad som anförts
            ovan. Detta bör riksdagen som sin mening ge regeringen till känna.
          </p>
        </div>
        <div xml:id="i-QSRVXrZfruEDtFQh7gfPWe" type="motSignatures">
          <list xml:id="i-7kce3ZkRJLBJ5FCBbDxhXk">
            <item xml:id="i-SgHrm8Eg5prhw4wwAKGg44">
              Kent Persson (V)
            </item>
            <item xml:id="i-CaGLYoN4FkYj6Z89hAezEv">
              Torbjörn Björlund (V)
            </item>
            <item xml:id="i-7HnBQHXfx3DefJnqRwkohc">
              Jens Holm (V)
            </item>
            <item xml:id="i-Wcnc1tt4Z27KgmgrwK4uh5">
              Siv Holma (V)
            </item>
            <item xml:id="i-NLZDpPhoNRz534FEejHKxb">
              Hans Linde (V)
            </item>
            <item xml:id="i-UDbeBUAp1kjsGYkdfGuGEN">
              Lena Olsson (V)
            </item>
          </list>
        </div>
      </div>
    </body>
  </text>
</TEI>
