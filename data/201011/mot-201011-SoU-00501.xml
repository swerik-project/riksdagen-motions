<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00501">
  <teiHeader>
    <fileDesc>
      <titleStmt>
        <title>Lagstiftningsfrågor om barn födda efter värdmödraskap</title>
        <author corresp="i-L3xspgThUxUN1YtSDqcmk8">av Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagstiftningsfrågor om barn födda efter värdmödraskap</title>
          <idno type="rdwebb">GY02So501</idno>
          <rs type="number">So501</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So501/text</ref>
          <ref type="dokument_url_html">http://data.riksdagen.se/dokument/GY02So501</ref>
          <ref type="dokumentstatus_url_xml">http://data.riksdagen.se/dokumentstatus/GY02So501</ref>
          <ref type="doc">http://data.riksdagen.se/fil/02C337BC-EF2E-4C71-A949-661A9A5D1892</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SaHQY5THN5L3gaLSHYEaMJ" type="signed"/>
        <correspContext corresp="i-SaHQY5THN5L3gaLSHYEaMJ">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-HuqMePMtqwsXhNxQNeJ3pp" type="numbering">
          <date when="2010-10-29"/>
        </correspAction>
        <correspAction xml:id="i-XDxynJNF2kpiakfCVNVPbm" type="submission">
          <date when="2010-10-27"/>
        </correspAction>
        <correspAction xml:id="i-M4eSgMbCGACiD8pUAJFScx" type="transfer">
          <date when="2010-10-27"/>
        </correspAction>
        <correspAction xml:id="i-MP6mcee3GGD87rvAj39TQ" type="assigned"/>
        <correspContext corresp="i-MP6mcee3GGD87rvAj39TQ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BxYssNLj29soXTx5cyL2Ni">
            Förslag till riksdagsbeslut
          </head>
          <list style="ol">
            <item xml:id="i-X2J5QuL9H8e5WH7PEV7Lzk">
              Riksdagen tillkännager för regeringen som sin mening vad som
              anförs i motionen om behovet av en anpassning av lagstiftningen
              om adoptioner så att den tar hänsyn till förhållandena för barn
              som kommit till genom värdmödraskap. 1
            </item>
            <item xml:id="i-2C2NawPuyvbZUvtfM5hPea">
              Riksdagen tillkännager för regeringen som sin mening vad som
              anförs i motionen om behovet av internationell reglering av ersättningen
              till värdmödrar.
            </item>
            <item xml:id="i-2aVN27SiCa9MJgXjfjLQm3">
              Riksdagen tillkännager för regeringen som sin mening vad som
              anförs i motionen om behovet av forskning om situationen för barn
              som kommit till genom värdmödraskap, deras värdmödrar och deras
              föräldrar.
            </item>
          </list>
          <p xml:id="i-XsFfBbpUtmpJQrMkk9XLQN">
            1 Yrkande 1 hänvisat till CU.
          </p>
        </div>
        <div type="motContent">
          <head xml:id="i-So1YwHGJ6smHfsC3XtoCfL" type="h1">
            Motivering
          </head>
          <p xml:id="i-S2bv5MMTCjAfbGehvpQqjG">
            Den medicinska tekniken har utvecklats så att det är möjligt
            för par som av olika skäl själva inte kan få barn ändå kan bli
            föräldrar genom surrogatmödraskap, eller som jag hellre vill kalla
            det värdmödraskap därför att surrogat för många är en nedsättande
            term, står för något sekunda. De som önskar barn genom värdmödraskap
            är dels heterosexuella par där kvinnan inte har någon livmoder
            eller en skadad sådan, dels homosexuella par som visserligen har
            laglig rätt att adoptera barn men funnit att några barn inte finns
            att tillgå.
          </p>
          <p xml:id="i-7hqGffNHMHFc5f8dM4pMGB">
            Det finns två olika former av värdmödraskap. Den ena innebär
            att ett utanför kroppen befruktat ägg införs i en annan kvinnas
            (värdmammans) livmoder där fostret utvecklas. Värdmamman som föder
            barnet är inte genetisk mor och barnet lämnas sedan till de genetiska
            föräldrarna eller föräldern. Den andra är då en kvinna insemineras
            med sperma från en man och sedan lämnar över barnet till mannen
            och eventuell partner. Kvinnan är i det fallet barnets genetiska
            och biologiska mamma.
          </p>
          <p xml:id="i-L9vv6BNoD6YEaUcU5oMMX">
            Värdmödraskap är inte tillåtet i Sverige, däremot i ett antal
            andra länder, bland annat Belgien, Georgien, Indien, Nederländerna,
            Storbritannien, Ukraina och några delstater i USA. Svenska par
            och ensamstående använder sig nu av möjligheten att få barn genom
            värdmödraskap i dessa länder. Genom ideella insatser och information
            på nätet (www.donor.se) förmedlas kunskap till personer som önskar
            barn på detta sätt om var möjlighet finns att finna värdmammor
            och vilka juridiska problem som kan möta dem när barnet är fött.
          </p>
          <p xml:id="i-DcEVtRUVN41TsmxiWZUqM4">
            Hur många barn som kommit till Sverige efter värdmödraskap är
            inte känt men känt är de juridiska problem barnen och de vuxna
            som ser sig som deras föräldrar möter. Det regelverk som finns
            i Sverige är inte anpassat för värdmödraskapssituationen, och
            regelverket krockar dessutom med dem som finns i de länder där
            barnen fötts. Barnen måste adopteras men adoptionslagarna är inte
            anpassade för denna situation. Det i sin tur påverkar möjligheterna
            till föräldraledighet och försäkringar.
          </p>
          <p xml:id="i-Kr4H3jdHr6uzPUvaeyZozA">
            Det som inte heller är rättsligt definierat är värdmammans rättigheter
            till hälso- och sjukvård och försäkringar. Det är förbjudet att
            ta betalt för organdonation, men det är uppenbart att det förekommer
            att värdmamman inte bara ersätts för den hälso- och sjukvård och
            de försäkringar hon behöver utan också får ersättning för att
            hon föder barnet. Det innebär att barn kan bli en försäljningsvara,
            vilket är lika oacceptabelt som att ta betalt för organdonation.
            Denna fråga bör därför aktualiseras internationellt i forum som
            inom FN-systemet, Europarådet och EU.
          </p>
          <p xml:id="i-StwiLUQUG6fQcmKcZhUADt">
            Mycket litet är känt om mödrarnas, barnens och föräldrarnas situation,
            och forskning bör därför initieras kring frågor som vilka fysiska
            och psykiska konsekvenser det får att bära och föda ett barn som
            sedan ska lämnas bort. Hur reagerar omvärlden gentemot barnen
            när det blir känt att de fötts av en värdmamma?
          </p>
          <p xml:id="i-AMx3tLnELh2g7KaL7K4yjN">
            Även om värdmödraskap inte är tillåtet i Sverige finns barn som
            fötts genom värdmödraskap och deras föräldrar i Sverige och de
            kommer att fortsätta att finnas och bli fler. Det är därför angeläget
            att en utredning kommer till stånd om hur lagstiftningen bör anpassas
            till denna nya verklighet. Det är också angeläget att Sverige
            aktualiserar frågan om ersättning till värdmammorna internationellt
            och att forskning om barnens, mödrarnas och föräldrarnas situation
            kommer till stånd.
          </p>
        </div>
        <div type="motSignatures">
          <list>
            <item xml:id="i-3EQQB3vmCjrjZcb1E31F5B" who="i-L3xspgThUxUN1YtSDqcmk8">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
