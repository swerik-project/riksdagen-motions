<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00344">
  <teiHeader>
    <fileDesc>
      <titleStmt>
        <title>Särskilda åtgärder mot organiserad brottslighet</title>
        <author corresp="i-NXkJirA9Eh3xDV8PPU3eVE i-9aV6a5JgMMU7racuNkrEgj">av Kent Ekeroth och Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Särskilda åtgärder mot organiserad brottslighet</title>
          <idno type="rdwebb">H102Ju344</idno>
          <rs type="number">Ju344</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju344/text</ref>
          <ref type="dokument_url_html">http://data.riksdagen.se/dokument/H102Ju344</ref>
          <ref type="dokumentstatus_url_xml">http://data.riksdagen.se/dokumentstatus/H102Ju344</ref>
          <ref type="doc">http://data.riksdagen.se/fil/71AC401B-B7C4-4D72-B88F-C444B8EC737D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VMBCmNKjRj1sLVWoDWhNoB" type="signed"/>
        <correspContext corresp="i-VMBCmNKjRj1sLVWoDWhNoB">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-Ve8AUTcruZJPdWwc7FyDuF" type="numbering">
          <date when="2013-10-07"/>
        </correspAction>
        <correspAction xml:id="i-TYWpbHTRR6K4aLQofDiJTa" type="submission">
          <date when="2013-10-03"/>
        </correspAction>
        <correspAction xml:id="i-UzTvUP1ha8rdnyn2mSqGza" type="transfer">
          <date when="2013-10-03"/>
        </correspAction>
        <correspAction xml:id="i-36YWwQHxsNgxCUzAcEXCFp" type="assigned"/>
        <correspContext corresp="i-36YWwQHxsNgxCUzAcEXCFp">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PrAyMnTgf6y37nScgLYKMz">
            Förslag till riksdagsbeslut
          </head>
          <list style="ol">
            <item xml:id="i-6rmNSrTqAgTqstnX1WDngz">
              Riksdagen tillkännager för regeringen som sin mening vad som
              anförs i motionen om att införa en ny lag om deltagande i kriminell
              organisation (diko).
            </item>
            <item xml:id="i-XBr9TmiR18oZNnc6BZUG2x">
              Riksdagen tillkännager för regeringen som sin mening vad som
              anförs i motionen om att ge Rikskriminalpolisen utökade befogenheter
              att använda hemliga tvångsmedel i diko-fall, det vill säga fall
              som rör organiserad brottslighet.
            </item>
            <item xml:id="i-5yMgc5LP3cW9Ar8YfF5qBs">
              Riksdagen tillkännager för regeringen som sin mening vad som
              anförs i motionen om att Rikskriminalpolisen bör få huvudansvaret
              för att bekämpa organiserad brottslighet nationellt sett och att
              de även bör få möjlighet att delegera sina befogenheter till lokala
              polismyndigheter eller motsvarande.
            </item>
            <item xml:id="i-VksEEd4R2sR3G6pAzTgYr9">
              Riksdagen tillkännager för regeringen som sin mening vad som
              anförs i motionen om att Rikskriminalpolisen bör få ett eget anslag
              under utgiftsområde 4 i statsbudgeten.
            </item>
            <item xml:id="i-X6tsoghYp8GHHkWJ5HkF9H">
              Riksdagen tillkännager för regeringen som sin mening vad som
              anförs i motionen om att sekretessbestämmelser för information
              från andra myndigheter ej ska gälla när Rikskriminalpolisen eftersöker
              information vid diko-brott.
            </item>
            <item xml:id="i-JE1mqDHg1KKTr7119UnUWD">
              Riksdagen tillkännager för regeringen som sin mening vad som
              anförs i motionen om att utreda hur en domstol vid diko-brott
              ska ha möjlighet att åtala och fälla en person utan att denne
              behöver bindas vid ett specifikt brott.
            </item>
            <item xml:id="i-C11GDjDyXa4uv77RPGUM1Y">
              Riksdagen tillkännager för regeringen som sin mening vad som
              anförs i motionen om utvidgat förverkande vid diko-brott.
            </item>
            <item xml:id="i-NWaHinXsQm3NEr6RQVWDn5">
              Riksdagen tillkännager för regeringen som sin mening vad som
              anförs i motionen om att polisen ska få rätt att beslagta tillgångar
              utan krav på att gripa och frihetsberöva personen i fråga, om
              denna innehar skulder till kronofogden.
            </item>
            <item xml:id="i-WJiaVjjQVjmUegBCyERwYT">
              Riksdagen tillkännager för regeringen som sin mening vad som
              anförs i motionen om att utreda möjligheten att polisen ska kunna
              beslagta tillgångar som är misstänkta på så sätt att de indikerar
              en kriminell livsstil snarare än en icke-kriminell livsstil för
              en person i samma ekonomiska livssituation.
            </item>
            <item xml:id="i-2RKc8C9bBi7zWoWxni1qwE">
              Riksdagen tillkännager för regeringen som sin mening vad som
              anförs i motionen om att införa kronvittnessystem.
            </item>
            <item xml:id="i-WdhrqW5b8oCXUXdGb7EaS4">
              Riksdagen tillkännager för regeringen som sin mening vad som
              anförs i motionen om nolltolerans mot övergrepp i rättssak.
            </item>
            <item xml:id="i-4zEtqGQtS7x88gvrSiWekc">
              Riksdagen tillkännager för regeringen som sin mening vad som
              anförs i motionen om förbättrat vittnes- och brottsofferskydd.
            </item>
          </list>
        </div>
        <div type="motContent">
          <head xml:id="i-SzKRAgvnBAQHMpQf9JoHp2" type="h1">
            Motivering
          </head>
          <p xml:id="i-UByH9uLsJCVY7MSpCZJAbL">
            Med anledning av händelser i Malmö specifikt och utvecklingen
            i Sverige generellt hölls våren 2012 en debatt i riksdagen om
            organiserad brottslighet. Aktualiteten i denna fråga understryks
            även av Rikspolisstyrelsen som tagit beslut om att dagens situation
            är av särskild nationell angelägenhet.
          </p>
          <p xml:id="i-FVo6CfZE1xMPN4EoFhbfBQ">
            I den nämnda debatten presenterade vi ett program för att bekämpa
            den organiserade brottsligheten, Särskilda metoder mot organiserad
            kriminalitet. Syftet med programmet är att kraftfullt slå ned
            mot den organiserade brottsligheten nu, innan den fått sådan utbredning
            att den blivit ett landsomfattande hot snarare än främst koncentrerad
            till vissa städer och områden. Det är också vår förhoppning att
            detta program inte bara ska förhindra framtida samhällsutbredning
            utan även att eliminera flertalet av de kriminella nätverk och
            organisationer som redan är verksamma idag.
          </p>
          <head xml:id="i-TWiwggsqZ2XxjqGsVuywqx" type="h2">
            Inledning
          </head>
          <p xml:id="i-FXcJvUMDc7FS39tj4uuAfd">
            Vi föreslår att en ny lag införs som kriminaliserar delaktighet
            i organiserad brottslighet, kriminellt nätverk eller organisation;
            deltagande i kriminell organisation (diko). Vid polisens arbete
            med denna sorts brottslighet ska Rikskriminalpolisen (RKP) ges
            tillgång till utökade befogenheter. Bedömningen om huruvida dessa
            utökade befogenheter ska tillåtas ska brådskande göras av domstol
            där det efter ansökan av RKP ska intas en generös inställning.
            Rikskriminalpolisen ska kunna fatta interimistiska beslut. Vid
            rättegång ges domstolarna utökade möjligheter att fälla ledande
            eller nyckelpersoner i organiserad brottslighet samtidigt som
            konsekvenserna vid fällande dom blir mer långtgående än idag.
          </p>
          <head xml:id="i-5dY1htdPuPqtUi9gPQTs1A" type="h2">
            Särskilda metoder mot organiserad kriminalitet
          </head>
          <head xml:id="i-CCmoPbkcFs5GcxfqTPQoE8" type="h3">
            Utökade befogenheter för hemliga tvångsmedel
          </head>
          <p xml:id="i-Y6tCvqcGGuhMKFFCA55vZW">
            Hemliga tvångsmedel är ett nödvändigt och effektivt verktyg för
            brottsbekämpande myndigheter att komma åt grov brottslighet i
            allmänhet och organiserad brottslighet i synnerhet. 1 Av olika
            skäl, inte minst integritetsaspekten, är användningen starkt reglerad.
            Även användning av information som tillkommer genom hemliga tvångsmedel
            regleras, bl.a. med avseende på överskottsinformation om andra
            brott än det tvångsmedlet beviljats för. Tyvärr är dessa brottsbekämpande
            verktyg alldeles för snävt reglerade för att kunna användas effektivt
            mot just organiserad brottslighet. Detta kommer till uttryck genom
            att effektiva tvångsmedel huvudsakligen beviljas för att utreda
            narkotikabrott eftersom det inte krävs en särskilt omfattande
            narkotikahantering för att uppfylla domstolens krav för användning.
            2
          </p>
          <p xml:id="i-Mp6b1FnWS5tYmmJpkawFTu">
            Vid misstanke om diko-brott behöver lagstiftningen modifieras
            så att tvångsmedlen kan användas mer effektivt genom en angreppsyta
            som slår mot hela den organiserade brottslighetens verksamheter.
          </p>
          <p xml:id="i-T9A8LnQquQSboB5zKR2eye">
            Nya alternativa rekvisit bör tilläggas i de lagrum som reglerar
            samtliga hemliga tvångsmedel. Dessa rekvisit bör ha innebörden
            att hemliga tvångsmedel får användas utan villkor rörande straff,
            straffvärde, misstankesgrad och vikt för utredningen för att utreda
            diko-brott. Vidare bör alternativa rekvisit tilläggas i de lagrum
            som reglerar användning av överskottsinformation. Dessa bör ha
            innebörden att all överskottsinformation om samtliga brott som
            kan kopplas till diko får användas för utredning och bevisning.
            RKP ska även här kunna fatta interimistiska beslut.
          </p>
          <p xml:id="i-6Q7xXavSzPGqC7qUJpWdNM">
            Genom att underlätta användningen av dessa tvångsmedel ges rättsväsendet
            större möjligheter att komma åt organiserad brottslighet.
          </p>
          <head xml:id="i-2k72uDXmGn4v6y8GSgUrCW" type="h3">
            Tillsynsmyndighet
          </head>
          <p xml:id="i-PKAoVRZsP1qGP6u4YnZday">
            För att säkerställa att de utökade befogenheter som ges RKP inte
            missbrukas ska en tillsynsmyndighet följa upp användningen av
            hemliga tvångsmedel i relation till diko-brottslighet. Tillsynsmyndigheten
            kan vara en som redan existerar, eller om behov finns en ny tillsättas.
          </p>
          <head xml:id="i-UK93bmYXQKyKk1wfirDQT9" type="h3">
            Rikskriminalpolisen huvudansvarig
          </head>
          <p xml:id="i-S99YsoScVVK5Xa2STMWf7i">
            Vi föreslår att Rikskriminalpolisen får fortsatt ansvar och tillhörande
            resurser för att bekämpa den organiserade brottsligheten i hela
            landet. Det är därmed även Rikskriminalpolisen som ska ha tillgång
            till de utökade befogenheterna enligt detta förslag och ska kunna
            delegera dessa till den lokala polismyndigheten eller motsvarande.
            För att underlätta och effektivisera ska den sekretess som ibland
            finns mellan myndigheter ej gälla när RKP efterfrågar information
            i fall kopplade till organiserad brottslighet. Vi förordar även
            att Rikskriminalpolisen får ett eget anslagsområde för att tydliggöra
            deras särställning.
          </p>
          <head xml:id="i-E7ExwznrDev1KQnUqGppLw" type="h2">
            Deltagande i kriminell organisation (diko)
          </head>
          <head xml:id="i-PAYwQzGSQCjc2HA8DpAPWf" type="h3">
            Ny brottskategori
          </head>
          <p xml:id="i-FjdT39uH36v7omCypsC5vw">
            En ny lagstiftning mot deltagande i kriminell organisation (diko)
            bör införas. Denna ska innefatta deltagande i kriminell organisation
            eller nätverk samt uppvisande av kriminellt mönster. Miniminivån
            på straffvärdet ska vara högt och maxstraffet för grovt diko ska
            kunna ge riktigt livstidsstraff. Vidare ska inte villkorlig frigivning
            tillämpas. Utvisning efter avtjänat straff ska göras obligatoriskt
            om den dömde är utländsk medborgare.
          </p>
          <head xml:id="i-4KQiVt241TKm9kjtbXhhDM" type="h3">
            Inför möjlighet att åtala och fälla för organiserad brottslighet
            utan att binda vid specifikt brott
          </head>
          <p xml:id="i-BVnE5g1qmheWGbaUfkXyKt">
            Det centrala i vårt förslag handlar om att införa möjligheten
            att åtala och fälla en person utan att denna behöver bindas vid
            ett specifikt brott. Istället ska det, i fall av organiserad brottslighet,
            kunna räcka med att personen i fråga uppvisar ett kriminellt mönster
            av deltagande i en kriminell organisation eller nätverk (diko-brott).
          </p>
          <p xml:id="i-3vjShQmWt9JPeppPLXDwGf">
            Idag är det nämligen det så kallade fotfolket som fälls i domstol
            medan de drivande bakom ett kriminellt nätverk slipper undan då
            domstolen inte kan binda personerna vid något specifikt brott.
            För att ta krafttag mot den organiserade brottsligheten behöver
            vi införa nya möjligheter att komma åt ledande och nyckelpersoner
            i den kriminella världen och ovanstående åtgärd är ett led i detta.
          </p>
          <p xml:id="i-2R68vvYcVa4F7hXFDSt7oN">
            Med vårt förslag blir det således olagligt att vara medlem i
            en kriminell organisation såväl som att vara en del av dess verksamhet
            eller aktiv i ett kriminellt nätverk. Denna typ av lagstiftning
            finns sedan 70-talet i bland annat USA och går där under beteckningen
            Racketeer Influenced and Corrupt Organizations (Rico). Rico-lagar
            har bland annat används effektivt för att bekämpa de kriminella
            nätverk som tidigare härjade i New York. Enligt uppgifter som
            framkommit från den amerikanska kongressens utredningstjänst utgör
            Rico den enskilt viktigaste lagen i USA rörande bekämpande av
            organiserad brottslighet.
          </p>
          <p xml:id="i-RzRVpYvfE6VfJFiyh8Ugmj">
            Förslaget måste utredas, och på vilket sätt mönstret av deltagande
            i organiserad kriminalitet ska definieras måste noga framgå av
            lagstiftningen.
          </p>
          <head xml:id="i-TyMPs1RgEjauzCNdkDRq4v" type="h3">
            Utvidgat förverkande vid diko
          </head>
          <p xml:id="i-FRBsHqP4fbi44A6ovvDV1V">
            Lagstiftningen om förverkande är idag alldeles för snäv. Tillgångar
            som är utbyte av en icke närmare specificerad brottslig verksamhet
            får endast förverkas om någon döms för ett brott för vilket är
            föreskrivet sex års straffvärde eller för ett fåtal specificerade
            brott med endast en aning sänkt bevisbörda (36 kap. 1 b § BrB).
          </p>
          <p xml:id="i-RWuxX34oktLiseUJZcMRMQ">
            Vi föreslår att när någon fälls för diko ska dennes samtliga
            tillgångar beslagtas och undersökas. Om den dömde inte kan ge
            en kontrollerbar förklaring, styrkt med handlingar eller motsvarande
            till hur tillgången förvärvats lagligt kommer de beslagtagna tillgångarna
            att förverkas. Även tillgångar som är skrivna på någon annan,
            men nyttjas av den dömda, ska sättas under samma kontroll. Om
            rätten finner det troligt att den som tillgångarna är skrivna
            på agerar så kallad målvakt åt den dömde, ska tillgången förverkas.
            Även legala företag som har sitt ursprung från illegala pengar
            ska kunna förverkas.
          </p>
          <p xml:id="i-DE16JXs6ETLNwGXWFXc6qp">
            Dessa förslag är nödvändiga för att rättsväsendet ska kunna agera
            mot grovt kriminella som flagrant gör stora vinster på sin kriminella
            livsstil men i nuläget ligger steget före rättvisan. De utökade
            befogenheterna är inte tänkta att drabba vanliga medborgare som
            vare sig är grovt kriminella eller befattar sig med tillgångar
            från grov kriminell verksamhet. De är dock menade att drabba grova
            brottslingar kraftfullt och markera att det inte ska löna sig
            att ägna sig åt brott.
          </p>
          <head xml:id="i-TeyLG4AvYvrEW6v2SZA8ow" type="h3">
            Nolltolerans mot övergrepp i rättssak
          </head>
          <p xml:id="i-XhvPANjFzWNpp8PwARsQ6k">
            Antalet anmälda övergrepp i rättssak har ökat markant under 2000-talet.
            3 Samtidigt, såsom Åklagarmyndigheten framhållit 4 , är det en
            grundläggande förutsättning för en effektiv brottsbekämpning och
            lagföring att målsägande och vittnen inte drar sig för att infinna
            sig till förhandling.
          </p>
          <p xml:id="i-G7sYHLa76bjDD7zDrf4qfR">
            Övergrepp i rättssak bör när det handlar om organiserad brottslighet
            i ännu högre utsträckning klassas som allvarligt än vad som nu
            är fallet. Detta eftersom kriminella nätverk och organisationer
            har, eller kan uppfattas ha, större möjligheter att sätta sina
            hot i verket och därmed också större möjlighet att påverka viljan
            att polisanmäla brott, avlägga vittnesmål och liknande.
          </p>
          <p xml:id="i-2pd81ArXyX5URJBAjay5uS">
            I nuläget kan övergrepp i rättssak, om det anses ringa, endast
            föranleda böter eller fängelse i högst sex månader. För att öka
            tryggheten för brottsoffer och vittnen, samt för att markera skarpt
            mot dem som överväger att begå övergrepp i rättssak, bör lagstiftningen
            modifieras angående straffpåföljden.
          </p>
          <p xml:id="i-9JLPzEqH7HkaufKqmJVb2e">
            Lagändringens betydelse bör göra gällande att övergrepp i rättssak
            i diko-rättegång aldrig får betraktas som ringa och därmed alltid
            ska leda till fängelsestraff.
          </p>
          <head xml:id="i-UDeyXExkzNhKXuwpWvHfSY" type="h3">
            Inför kronvittnessystem
          </head>
          <p xml:id="i-WWG3TMq5bYxNizmZcSMAM9">
            Ett kronvittnessystem bör upprättas för tillämpning vid misstanke
            om organiserad brottslighet. Kronvittnessystem används av många
            europeiska länder, närmast oss Danmark, Norge och även till viss
            del Finland, och medger strafflindring beträffande kronvittnets
            egna brott. En av systemets största fördelar är att det ökar incitament
            för brottsbelastade uppgiftshållare att träda fram och bidra till
            att lösa svårutredd organiserad brottslighet. Mot kronvittnessystem
            kan invändas att bevisvärdet och i förlängningen också systemets
            effektivitet minskar vid angivelser av andra eftersom detta kommer
            att bli ett incitament till att tillskansa sig fördelar genom
            falska vittnesmål. 5
          </p>
          <p xml:id="i-6r8WYh5uPR8ToTsuyHHjtZ">
            Vi menar dock att kronvittnet samtidigt tar en mycket stor risk
            i form av en påtaglig hotbild från den kriminella organisationen
            och att eventuellt aldrig mer kunna leva ett normalt liv. Vittnet
            kan även bidra till att uppdaga sin egen brottslighet. Invändningen
            kan därför inte helt godtas.
          </p>
          <p xml:id="i-PuoPLbaozYiqywDw6zS2y5">
            Vidare vill vi se ett restriktivt kronvittnessystem som endast
            får nyttjas för att utreda organiserad brottslighet. Systemet
            ska främst användas vid konkreta kontrollerbara bevis såsom uppgifter
            om t.ex. var ett mordvapen gömts eller när en narkotikaaffär kommer
            att ske.
          </p>
          <p xml:id="i-Ss75qKhGmyGB8ba8hrSDP7">
            Kronvittnet ska åtnjuta två fördelar. För det första ska strafflindring
            ges om vittnesmålet lett till verifierbara resultat. Strafflindringen
            bör i somliga fall inte medges vid vålds- och sexualbrott på grund
            av vikten av upprättelse för brottsoffret. För det andra ska kronvittnet
            kunna uppgå i polisens personskyddsprogram och inom rimliga gränser
            få ekonomisk ersättning för kostnader för nyetablering vid ny
            ort samt för inkomstbortfall till följd av hot och risker som
            samarbetet med rättsväsendet har medfört.
          </p>
          <head xml:id="i-FDLaQ3jNoN3ktNZMw4qShf" type="h3">
            Utökat vittnes- och brottsoffersskydd
          </head>
          <p xml:id="i-QMthPTeVoRFnFk1JrdsnG3">
            Det finns en utbredd vilja inom rättsväsendet att kraftigt förbättra
            omhändertagandet av vittnen och offer. Detta är av särskild vikt
            i fall där man ska bekämpa organiserad brottslighet, eftersom
            ett vittne i sådana fall är ännu mer utsatt.
          </p>
          <p xml:id="i-UJCZeyBRz1iePCPa9L2knY">
            För att bättre komma tillrätta med de brister som bland annat
            Advokatsamfundet gett uttryck för bör Rikskriminalpolisen få ansvar
            för uppgiften att hantera hela processen för vittnen rörande diko-fall.
            Detta ska innefatta personskydd, transport till och från rättegång,
            vittnesskyddsprogram och bemötande i allmänhet. Det blir då Rikskriminalpolisens
            uppgift att ta hand om vittnet under hela processen och också,
            i de fall det behövs, efter avslutad rättegång.
          </p>
        </div>
        <div type="motSignatures">
          <list>
            <item xml:id="i-TZsvbC9vsLxqgBm7dL93KU">
              Kent Ekeroth (SD)
            </item>
            <item xml:id="i-WVJoBrGv8B8u2rnwp2JwUm">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
