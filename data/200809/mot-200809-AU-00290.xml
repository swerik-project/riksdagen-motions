<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00290">
  <teiHeader>
    <fileDesc>
      <titleStmt>
        <title>En feministisk politik för jämställdhet</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En feministisk politik för jämställdhet</title>
          <idno type="rdwebb">GW02A290</idno>
          <rs type="number">A290</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A290/text</ref>
          <ref type="dokument_url_html">http://data.riksdagen.se/dokument/GW02A290</ref>
          <ref type="dokumentstatus_url_xml">http://data.riksdagen.se/dokumentstatus/GW02A290</ref>
          <ref type="doc">http://data.riksdagen.se/fil/86551714-CF88-4F3F-9396-A96D27F43E63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xni8FcQYDDcRw9BiyyCDB2" type="signed"/>
        <correspContext corresp="i-Xni8FcQYDDcRw9BiyyCDB2">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="numbering" xml:id="i-5LBmSF75Y7reP7npDZB1gx">
          <date when="2008-10-06"/>
        </correspAction>
        <correspAction type="submission" xml:id="i-4iCc1RWnn95YbTha6cTgFp">
          <date when="2008-10-03"/>
        </correspAction>
        <correspAction type="transfer" xml:id="i-E8PZiBWtqGxtNYNBQq6zMD">
          <date when="2008-10-02"/>
        </correspAction>
        <correspAction type="assigned" xml:id="i-7XyGdcDUFKo298FH8WfAXF"/>
        <correspContext corresp="i-7XyGdcDUFKo298FH8WfAXF">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CNkmD8wmVumdbzywvv1uZ4">
            1 Förslag till riksdagsbeslut
          </head>
          <list style="ol">
            <item xml:id="i-WhVzqejUFrfZUd19zZtLQU">
              Riksdagen tillkännager för regeringen som sin mening vad som
              anförs i motionen om att samtliga mål för jämställdhetspolitiken
              ska syfta till att ändra maktförhållandena mellan könen.
            </item>
            <item xml:id="i-S5Qb7RDQJ78R2dDHnK2z2u">
              Riksdagen tillkännager för regeringen som sin mening vad som
              anförs i motionen om en jämställdhetsminister med övergripande
              mandat och ett renodlat jämställdhetsdepartement. 1
            </item>
            <item xml:id="i-VF84wQW5GphhWxw81v5sez">
              Riksdagen tillkännager för regeringen som sin mening vad som
              anförs i motionen om inrättande av en jämställdhetsmyndighet.
            </item>
            <item xml:id="i-QtBrXTDKrp7T9puvjL2DsJ">
              Riksdagen tillkännager för regeringen som sin mening vad som
              anförs i motionen om en ny jämställdhetsförordning.
            </item>
            <item xml:id="i-KENWjgbGNxiJZ6AzWZvYvf">
              Riksdagen tillkännager för regeringen som sin mening vad som
              anförs i motionen om att regleringsbreven ska innehålla direktiv
              med ett tydligt feministiskt perspektiv.
            </item>
            <item xml:id="i-7vqSvgnbcz9u4ZJF64dqXN">
              Riksdagen tillkännager för regeringen som sin mening vad som
              anförs i motionen om regelbundet återkommande jämställdhetsrevisioner
              av myndigheterna.
            </item>
            <item xml:id="i-HPU7V136CrKUDQuvAvHKJR">
              Riksdagen tillkännager för riksdagsstyrelsen som sin mening vad
              som anförs i motionen om åtgärder för arbetet med jämställdhetsfrågor
              i respektive utskott. 1
            </item>
            <item xml:id="i-JxuwGZrHC4BM15heXxRKWt">
              Riksdagen tillkännager för riksdagsstyrelsen som sin mening vad
              som anförs i motionen om jämställdhetsrevision av riksdagens utskottsarbete.
              1
            </item>
          </list>
          <p xml:id="i-44w5VbVE4Vhi1G6mnQHh8f">
            1 Yrkandena 2, 7 och 8 hänvisade till KU.
          </p>
        </div>
        <div type="motContent">
          <head type="h1" xml:id="i-Uqy942CnFc2cSA25CFT2EN">
            2 Inledning
          </head>
          <p xml:id="i-BTx1SFQhVBMqLSUXL6p6wS">
            En jämställdhetspolitik värd namnet ska utmana och upphäva könsmaktsordningen.
            I dag är det oklart vilken status jämställdhetspolitiken har när
            man ser till hur de strukturella förutsättningarna för jämställdhetsarbete
            och jämställdhetspolitik är utformade. Den nationella jämställdhetspolitiken
            har hittills ägnats åt övergripande uppföljning och utvärdering
            av övriga verksamhetsområden. Jämställdhetspolitiken betraktas
            dels som ett politikområde bland andra, dels som ett sektorsövergripande
            politikområde. Det framstår därför som om jämställdhetspolitiken
            saknar ett eget berättigande och frågan är om jämställdhetsministern
            i dag har samma status som övriga ministrar.
          </p>
          <p xml:id="i-7LEcGVPwhPQVb3XRXEdvMU">
            Regeringen gav i juni 2008 Nationella sekretariatet för genusforskning
            i uppdrag att bygga upp ett stöd för statliga myndigheters arbete
            med jämställdhetsintegrering. Tidigare har regeringen anslagit
            medel till Sveriges Kommuner och Landsting (SKL) för arbetet med
            jämställdhetsintegrering i kommunala verksamheter. Jämställdhetsintegrering
            på samtliga politikområden är och har hittills varit regeringens
            huvudstrategi för att uppnå de övergripande jämställdhetsmålen.
            FN:s kommitté för avskaffande av diskriminering av kvinnor uppmanar
            i sin rapport från 2008 Sverige att införa effektiva mekanismer
            för övervakning och ansvarsskyldighet på alla nivåer inom ramen
            för systemet med jämställdhetsintegrering samt att införa påföljder
            för överträdelser.
          </p>
          <p xml:id="i-7pV6jH9gh7TuCHRpT3h5e1">
            Vänsterpartiet har ett flertal gånger framfört kritik mot att
            jämställdhetsintegreringens betydelse överbetonas. Denna har fått
            bli både mål och medel, och ett antal uppsatta kriterier för jämställdhet
            har fått ersätta strategier som på allvar kan utmana könsmaktsordningen.
            Jämställdhetsintegrering som metod riskerar att bli otydlig i
            stället för konkret och målinriktad. Vänsterpartiet ifrågasätter
            därför jämställdhetsintegrering som enda strategi för att motverka
            den strukturella underordningen och diskrimineringen av kvinnor.
            Det är viktigt att skilja på mål och medel.
          </p>
          <p xml:id="i-KVUoRTMT2Nk82Yy7GvqAXP">
            Vi ifrågasätter även regeringens beslut att ge uppdraget om jämställdhetsintegrering
            till Nationella sekretariatet för genusforskning. Ett sådant uppdrag
            borde i stället tillfalla en särskild myndighet för jämställdhet
            enligt vårt förslag nedan. Genusforskningen bör skiljas från jämställdhetspolitiken
            även om forskningens resultat naturligtvis kan användas i jämställdhetsarbetet.
            Vi presenterar i denna motion ett antal konkreta åtgärder som
            enligt vår mening är mer ändamålsenliga för att uppnå målet om
            jämställdhet mellan kvinnor och män än regeringens strategi med
            jämställdhetsintegrering.
          </p>
          <head type="h1" xml:id="i-Bh6q783gFREYXBZeFFZTUH">
            3 De övergripande jämställdhetsmålen
          </head>
          <p xml:id="i-2ZFNfwfx9abEphfXw5uyVs">
            Det övergripande målet för svensk jämställdhetspolitik i dag
            är att kvinnor och män ska ha samma makt att forma samhället och
            sina egna liv. Enligt fyra delmål ska kvinnor och män ha samma
            rätt och möjlighet att vara aktiva samhällsmedborgare och forma
            villkoren för beslutsfattandet, kvinnor och män ska ha samma möjligheter
            och villkor i fråga om utbildning och betalt arbete som ger ekonomisk
            självständighet livet ut, kvinnor och män ska ta samma ansvar
            för hemarbetet och ha möjlighet att ge och få omsorg på lika villkor,
            kvinnor och män, flickor och pojkar, ska ha samma rätt och möjlighet
            till kroppslig integritet. Målen antogs av riksdagen den 16 maj
            2006.
          </p>
          <p xml:id="i-H4vFN1JgVGHE8qMwXpW6r6">
            Vänsterpartiet ser positivt på de nya målen och den nya målstrukturen
            som har en tydligare intention än tidigare mål att omfördela makt
            mellan kvinnor och män. Det finns en feministisk dimension nu
            som inte fanns tidigare. Vi har förhoppning om att de nya etappmålen
            och indikatorerna för uppföljning och utvärdering av jämställdhetspolitiken
            ska skapa en tydligare koppling mellan mål, insatser och resultat.
          </p>
          <p xml:id="i-NB95BGqtYHAUCkbrCghWeL">
            Vänsterpartiet menar att de nya målen för jämställdhetspolitiken
            är ett steg i rätt riktning. Trots det saknar vi ett tydligt könsmaktsperspektiv
            på flera områden, inte minst en könsmaktsförståelse av mäns våld
            mot kvinnor. Den politik som regeringen bedriver saknar tyvärr
            feministisk skärpa och uppvisar brist på insikt i hur olika politikområden
            påverkar varandra och får effekt i kvinnors vardag. Därför är
            det oroande att regeringen har meddelat att de avser att göra
            en översyn av jämställdhetsmålen.
          </p>
          <p xml:id="i-GswHsL6MH8v1JYnz8Xyq3m">
            Vänsterpartiet anser att formerna för jämställdhetspolitiken,
            liksom dess innehåll, bör förändras radikalt. Jämställdhetsmålen
            har dessvärre liten betydelse i praktiken. Den officiella jämställdhetspolitiken
            har inte på allvar utmanat ojämlikhet, orättvisor och diskriminering.
            De verktyg som finns för att bryta upp den ojämlika könsmaktsordningen
            används inte. Vänsterpartiet menar att jämställdhetspolitikens
            övergripande mål och syfte måste vara att utmana patriarkala strukturer,
            dvs. mäns strukturella överordning, som leder till den systematiska
            underordningen av kvinnor. Jämställdhetspolitikens uppgift är
            därför att synliggöra vad som ger makt och vad som ger upphov
            till maktlöshet. För att uppnå verklig rättvisa och verklig jämställdhet
            mellan könen måste makt och resurser omfördelas från män till
            kvinnor. Det gäller såväl den politiska som den ekonomiska makten.
          </p>
          <p xml:id="i-XpXibSAFi3QQN4dfRPGNn1">
            Jämställdhetspolitik handlar därför inte om att kvinnor ska lyftas
            till mäns nivå utan att män ska avstå makt och ekonomiska, sociala
            och kulturella privilegier som de har på grund av att de är män.
            Det yttersta syftet med en feministisk jämställdhetspolitik är
            just att ändra maktförhållandena mellan könen. Samtliga mål för
            jämställdhetspolitiken ska relateras till detta övergripande mål.
            Detta bör riksdagen som sin mening ge regeringen till känna.
          </p>
          <head type="h1" xml:id="i-HJygKQDy2QhRjjREMGmoMW">
            4 Jämställdhetspolitikens utgångspunkt
          </head>
          <p xml:id="i-YJQe748fP9f5hmkKCkKkFN">
            Ojämlikheten mellan könen måste således vara utgångspunkten för
            politikens utformning. Syftet med jämställdhetspolitiken måste
            vara att genomföra reformer som förändrar maktförhållandena mellan
            könen. Ojämlikhet mellan könen finns både i det offentliga livet
            som t.ex. på arbetsmarknaden när det gäller lönesättning och i
            privatlivet som ett ojämlikt uttag av föräldraförsäkringen eller
            som mäns våld mot kvinnor. Kvinnors verklighet skiljer sig ofta
            ifrån mäns och detta måste politiken ta hänsyn till.
          </p>
          <p xml:id="i-PaceSewJEVrU3NnFmyv87j">
            En utbyggd offentlig sektor, individuell föräldraförsäkring,
            arbetstidsförkortning, jämställda löner och rätt till heltidsarbete
            är exempel på frågor som är centrala i ett feministiskt jämställdhetsarbete.
            Det är reformer som på ett radikalt sätt skulle utmana rådande
            könsmaktsordning och förändra maktbalansen mellan könen på arbetsmarknaden.
            Inte minst genom att de skapar förutsättningar för en omfördelning
            av det betalda och obetalda arbetet. Om jämställdhetspolitiken
            på allvar ska utmana mäns makt och privilegier måste vi hitta
            en form för politiken där mannen inte längre är norm och där kvinnors
            kollektiva erfarenheter i högre grad får utrymme.
          </p>
          <head type="h1" xml:id="i-FW6LYFSMVJ7f2hWe2w7F77">
            5 Jämställdhetsarbetets organisering
          </head>
          <p xml:id="i-AfmVEf328brXqSPBEZSr2n">
            Om politiken ska kunna bryta sönder könsmaktsordningen krävs
            det nya politiska verktyg. För att höja jämställdhetspolitikens
            status måste det statliga jämställdhetsarbetet omorganiseras.
            Vänsterpartiet föreslår här nedan förändringar för en mer effektiv
            jämställdhetspolitik.
          </p>
          <head type="h2" xml:id="i-QGaVy2ASjuyX45u6WSbAQg">
            Jämställdhetsminister med eget departement
          </head>
          <p xml:id="i-2DHxaysmq8DoSLF9ja3iZg">
            I dag är jämställdhetsministern inte en renodlad jämställdhetsminister
            och har inte ett jämställdhetsdepartement. Integrations- och jämställdhetsministern
            delar sitt uppdrag på ett flertal ämnesområden via Integrations-
            och jämställdhetsdepartementet som ansvarar för demokratifrågor,
            folkrörelsefrågor, integration och mångfald, jämställdhet, konsumentfrågor,
            medborgarskap, minoriteter, mänskliga rättigheter, storstadspolitik
            och ungdomspolitik. Denna ordning gör att jämställdhet som sakområde
            försvagas. Sedan regeringsskiftet är det också tydligt att jämställdhetsarbetet
            har nedprioriterats av regeringen.
          </p>
          <p xml:id="i-GpKW4e2Jk5any2asGW47fR">
            Jämställdhetspolitiken ska visserligen omfatta alla politikområden
            och samhällsfunktioner. Men det krävs en övergripande strategi
            med mandat att initiera och driva på när det gäller för kvinnor
            viktiga jämställdhetssatsningar.
          </p>
          <p xml:id="i-BoYxWd4yhJBmgix5VMDFsU">
            Därför behövs det en jämställdhetsminister i dess rätta bemärkelse,
            med ett övergripande mandat och ett renodlat jämställdhetsdepartement.
          </p>
          <p xml:id="i-SPwZYjQYUTP9K4o6UBLbmT">
            Detta bör riksdagen som sin mening ge regeringen till känna.
          </p>
          <head type="h2" xml:id="i-RmomGtxbdMzz9hsBUvkbis">
            Inrättande av en jämställdhetsmyndighet
          </head>
          <p xml:id="i-Tp3cwnbuGe82oEfS2W5KYu">
            I dag utförs jämställdhetsarbetet av JämO, Jämställdhetsnämnden
            och länsstyrelsernas jämställdhetsexperter. Varje myndighet har
            dessutom ansvar för att göra jämställdhetsanalyser. Frågan om
            inrättandet av en jämställdhetsmyndighet väcktes senast i den
            statliga utredningen Makt att forma samhället och sitt eget liv
            jämställdhetspolitiken mot nya mål (SOU 2005:66) men har även
            lyfts tidigare (se bl.a. SOU 2001:44 och Ds 2001:64). Sverige
            har en relativt sett liten organisation som ska stödja och möjliggöra
            att de jämställdhetspolitiska målen genomförs. Vänsterpartiet
            har tidigare föreslagit att en myndighet för jämställdhetsfrågor
            inrättas. Jämställdhetsmyndighetens uppgift ska vara att arbeta
            mot könsdiskriminering inom samhällets samtliga områden utifrån
            ett könsmaktsperspektiv. Den nya myndigheten skulle kunna bevaka
            utvecklingen på jämställdhetsområdet både i Sverige och internationellt,
            samordna och stödja andra myndigheter, verksamheter och organisationer,
            samt ansvara för metod- och kunskapsutveckling, bidragsgivning,
            information samt granskning av andra myndigheter. Som exempel
            kan nämnas att myndigheterna i Norge och Danmark är självständiga
            men får sitt uppdrag och sina medel från regeringen. Myndigheterna
            arbetar bl.a. med kunskapsutveckling och kunskapsspridning genom
            att vara mötesplatser mellan forskning och praktik. Kopplingen
            mellan forskning och praktik är eftersatt i det svenska jämställdhetsarbetet.
            En jämställdhetsmyndighet skulle kunna fylla denna funktion.
          </p>
          <p xml:id="i-8dHoRSVpeQmKpxiZNbfimy">
            Den av regeringen förda politiken med försämringar i a-kassan
            och socialförsäkringarna, har lett till stora försämringar, i
            synnerhet för kvinnor. Frågan om en jämställdhetsmyndighet är
            därför högaktuell. Mot bakgrund av ovanstående bör regeringen
            återkomma med förslag på inrättande av en jämställdhetsmyndighet.
            Detta bör riksdagen som sin mening ge regeringen till känna.
          </p>
          <head type="h2" xml:id="i-P4r1W8hC5CuRPmh8PvgeUF">
            Jämställdhetsförordning
          </head>
          <p xml:id="i-UcQFBqmSdy3fuHiiAzHx1R">
            För att få myndigheterna att arbeta effektivare med jämställdhetsfrågor
            bör en jämställdhetsförordning införas. En utredning har tidigare
            föreslagit en jämställdhetsförordning liknande den som finns inom
            integrationspolitikens område (Ds 2001:64). Ett sådant förslag
            kan exempelvis ha följande lydelse:
          </p>
          <p xml:id="i-Qg6YNpJzP2AhEie5yC7x9G">
            Myndigheterna ska fortlöpande beakta samhällets könsmaktsordning
            när de utformar sin verksamhet och när de bedriver den. Myndigheterna
            ska verka för lika rättigheter och möjligheter för alla oavsett
            kön. Myndigheterna ska i sin verksamhet särskilt motverka alla
            former av könsdiskriminering.
          </p>
          <p xml:id="i-E9gJssWewKCayVP3QC5vnT">
            Regeringen bör återkomma med förslag om en jämställdhetsförordning.
            Detta bör riksdagen som sin mening ge regeringen till känna.
          </p>
          <head type="h2" xml:id="i-RhNX7ZB2xjeL8zSM5xF2tR">
            Regleringsbrev och förordningar
          </head>
          <p xml:id="i-DhjBdGkNX2HxWydiptW8MP">
            Ett sätt att utveckla jämställdhetsarbetet i feministisk riktning
            är att i regleringsbreven ge myndigheterna tydliga direktiv som
            går att relatera till de övergripande målen. Återrapportering
            från myndigheterna ska vara obligatorisk och samtliga återrapporteringskrav
            bör finnas samlade i regleringsbrevet. Återkoppling till de övergripande
            jämställdhetspolitiska målen och delmålen ska vara möjlig och
            göras från samtliga politikområden. Regleringsbreven liksom regeringens
            förordningar ska innehålla direktiv med ett tydligt feministiskt
            perspektiv. Detta bör riksdagen som sin mening ge regeringen till
            känna.
          </p>
          <head type="h2" xml:id="i-TqS8NdkAeuHPFJp9pf5A2d">
            Jämställdhetsrevision av myndigheterna
          </head>
          <p xml:id="i-9AMmBZWe1nveHtkCGGc7SD">
            Jämställdhet är inte förhandlingsbart och ska inte kunna vägas
            mot andra politiska mål eller väljas bort med hänvisning till
            t.ex. bristande resurser. Vänsterpartiet föreslår därför att det
            genomförs regelbundet återkommande jämställdhetsrevisioner av
            myndigheternas arbete. Regeringen bör utreda hur dessa revisioner
            ska genomföras och vilken instans som är lämplig för detta uppdrag.
            Detta bör riksdagen ge regeringen till känna.
          </p>
          <head type="h2" xml:id="i-Ahf39Ty5UUErYfEMWCQHRm">
            Jämställdhet i riksdagens utskott
          </head>
          <p xml:id="i-HEV6fUMZa1wVBmpheuFAuD">
            Samtliga utskott i riksdagen, utom arbetsmarknadsutskottet, saknar
            formella förutsättningar för att behandla jämställdhetsfrågor
            inom sina sakområden. Det innebär att de utskott som önskar kan
            förbise den ojämlika maktfördelningen mellan män och kvinnor.
            Vänsterpartiet menar att utskotten bör ha en plattform för att
            kunna föra upp jämställdhetspolitiska frågor inom sina sakområden.
            Det kan ske genom en övergripande tilläggsparagraf eller genom
            att samtliga utskott får ett uppdrag att i sin beredning av utskottsärendena
            beakta jämställdhetsaspekter ur ett feministiskt perspektiv.
          </p>
          <p xml:id="i-M234hDm1wBSsbAbdvL1U9N">
            Riksdagen bör uppdra åt riksdagsstyrelsen att pröva vilka åtgärder
            som är nödvändiga för att riksdagens samtliga utskott ska få en
            formell plattform för att föra upp jämställdhetsfrågor inom sina
            respektive sakområden. Detta bör riksdagen som sin mening ge riksdagsstyrelsen
            till känna.
          </p>
          <head type="h2" xml:id="i-RX8J8JFq4aYDcS31jKxBdF">
            Jämställdhetsrevision av utskottsarbetet
          </head>
          <p xml:id="i-JPFs1UyewGfaniPtq4e9S9">
            För att kvalitetssäkra jämställdhetsarbetet i samtliga riksdagens
            utskott och för att tydliggöra att detta arbete inte kan väljas
            bort behövs en kontrollfunktion för riksdagens jämställdhetsarbete.
            Därför bör det göras regelbundet återkommande granskningar och
            jämställdhetsrevisioner av arbetet i utskotten.
          </p>
          <p xml:id="i-Q6uHnzGuwGGQ2rXtPSUoRt">
            Riksdagsstyrelsen bör utreda på vilket sätt en jämställdhetsrevision
            av riksdagens utskottsarbete på bästa sätt kan genomföras. Detta
            bör riksdagen ge riksdagstyrelsen till känna.
          </p>
        </div>
        <div type="motSignatures">
          <list>
            <item xml:id="i-AYAfd9D2LcAfixR6hNYtA7" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-J6FH5ww92Gqzkf33mhjagH" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-At14E9tV57A85iYge4bxL5" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-XJaoJCXXLBcBDTBzEMoxpi" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-8T772JDiYkcowKTGNr1iRN" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
