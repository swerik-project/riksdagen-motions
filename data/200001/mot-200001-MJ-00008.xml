<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0008/mot_200001_MJ_0008-0001.pdf"/>
      <div type="motHeader" xml:id="i-2LPiYkk2X3Wcqyezhkhpm5">
        <div type="motTitle" xml:id="i-Ly3NuDmNag6f6GXHa9cuUm"/>
        <div type="motSubmissionInfo" xml:id="i-2o2vLW6byX2WWsj1RehtjX"/>
      </div>
      <div type="motBody" xml:id="i-29wPK9Qn3ByshQzEmuyTWB">
        <div xml:id="i-oVwKznWRvR1F6x8JyLLWs">
          <p xml:id="i-QwzLUafXUrKc9y3Hsfs7jz">
            10
          </p>
          <p xml:id="i-9AX7RT9KtZU1uqTK5cqzb8">
            2000/01 mnr: MJ8 pnr: kd118
          </p>
          <p xml:id="i-WcQ5TYmQA6SLSu39rxc8jk">
            Motion till riksdagen 2000/01:MJ8
          </p>
          <p xml:id="i-9x9dFMKHDjWfDTQLRViHe7">
            av Lars Gustafsson m.fl. (kd) med anledning av prop. 2000/01:47
          </p>
          <p xml:id="i-16zipmx62tTPb3un1ymg1T">
            Ändringar i bilskrotningslagen
          </p>
          <p xml:id="i-BuaRvEhdSFXDUA27JedexC">
            Förslag till riksdagsbeslut
          </p>
          <p xml:id="i-DQ5UKgjhsQmjgqRRAP7JY8">
            1. Riksdagen tillkännager för regeringen som sin mening vad i
            motionen anförs om att regeringen bör avvakta utredningen för
            översyn av producentansvaret innan beslut fattas om formerna för
            det utökade producentansvaret fr.o.m. 2007. 2. Riksdagen tillkännager
            för regeringen som sin mening vad i motionen anförs om tillfälligt
            höjd skrotningspremie för bilar som släppts ut på marknaden före
            1989.
          </p>
          <p xml:id="i-QjgxJw9Kf1EoY31CUgPNft">
            Inledning
          </p>
          <p xml:id="i-4NFdS7MawUTPH6FSKfZKav">
            Med anledning av Europaparlamentets och rådets direktiv (2000/53/EG)
            av den 18 september 2000 om uttjänta fordon har regeringen föreslagit
            ändringar i bilskrotningslagen (1975:343). De föreslagna lagändringarna
            innebär att endast auktoriserade bilskrotare får sköta skrotning
            av en personbil, buss eller astbil om fordonets totalvikt understiger
            3500 kg. En mängd miljöproblem är förknippade med uttjänta fordon
            om dessa inte hanteras på ett miljömässigt riktigt sätt. Enligt
            Naturvårdsverket förekommer brister i bilskrotningsverksamheten,
            bland annat slarv med farliga kemikalier. För att minska den negativa
            miljöpåverkan från bilskrotningen och för att skärpa tillsynen
            över denna verksamhet, menar Kristdemokraterna att ett krav på
            auktorisering av bilskrotare är angeläget. För att tillmötesgå
            EG-direktivets föreskrifter aviserar regeringen i propositionen
            också ett antal förordningsändringar gällande bland annat det
            ekonomiska producentansvaret och förändringar av skrotningsavgiften
            och skrotningspremien.
          </p>
          <pb facs="riksdagen-motions-pdf/data/200001/mot_200001_MJ_0008/mot_200001_MJ_0008-0002.pdf"/>
          <p xml:id="i-5cf8nTneRqNrAeCLSFBMPT">
            2000/01:MJ8
          </p>
          <p xml:id="i-dPFwPggweGFZ7tTkuqfKc">
            11
          </p>
          <p xml:id="i-RkkntZPjZM84iJgr86LELC">
            Producentansvaret
          </p>
          <p xml:id="i-JPCJNy516pBs9fKZmEda1D">
            De förändrade former för producentansvaret som regeringen aviserar
            kräver ingen lagändring. Föreskrifter regeringen skall utfärda
            för att uppfylla EG- direktivet kan meddelas med stöd av de bemyndiganden
            som finns i miljöbalken. Regeringen redogör ändå i propositionen
            för sin bedömning av hur det partiella ekonomiska producentansvaret
            skall utformas. EG- direktivet fastslår inga bestämda former för
            producentansvaret, men säger att producenterna skall stå för alla
            eller en betydande del av kostnaderna ör skrotningens genomförande.
            För bilar satta på marknaden från och med 1998 gäller i Sverige
            redan idag ett producentansvar som medför en skyldighet att för
            skrotning ta emot uttjänta bilar som producenten tillverkat i
            eller fört in i Sverige. Ansvaret innebär att producenten ersätter
            bilskrotaren ör de kostnader som uppstår vid skrotningen. De förändringar
            regeringen aviserar gäller i första hand bilar som registrerats
            för första gången före 1998. Regeringen bedömer att det från och
            med 1 januari 2007 bör inträda ett ekonomiskt producentansvar
            som uppgår till 50 procent av den fastställda ersättningen för
            omhändertagande av bilar. Resterande 50 procent skall täckas av
            bilskrotningsfonden. Sverige har sedan 1975 en bilskrotningsfond
            för finansieringen av skrotning. Pengarna i fonden härrör från
            den skrotningsavgift som tas ut som engångsbelopp i samband med
            uppbörden av försäljningsskatt. Genom den höjning av bilskrotningspremien
            till bilens siste ägare, som regeringen också aviserar, ökar den
            totala kostnaden för skrotningen. Det är i praktiken fördelningen
            av denna kostnadsökning som regeringen redovisar sin bedömning
            av i propositionen, när det ekonomiska producentansvarets omfattning
            preciseras. Regeringens bedömning av dessa kostnadsfrågor borde
            vara avhängig resultatet av den utredning som tillsatts för att
            göra en bred översyn av producentansvaret (Dir. 2000:28). Utredningen
            skall generellt analysera förutsättningar, möjligheter och hinder
            för den ansvariga producentens omhändertagande av produkter, liksom
            uppskatta kostnaderna för omhändertagandet. Inte minst viktig
            i detta sammanhang är utredarens roll att belysa för- och nackdelar
            med olika former av ekonomiska garantier för framtida omhändertagande,
            såsom försäkringar och privata eller statliga fonder. Utredaren
            skall redovisa uppdraget till regeringen senast den 31 juli 2001.
            Regeringen har dock valt att redan nu redovisa sin bedömning vad
            gäller producenternas ansvar för bilskrotningen. Mot bakgrund
            av att Sverige har till och med 21 april 2002 på sig att genomföra
            EG-direktivet om uttjänta fordon i den nationella rätten, menar
            Kristdemokraterna att det finns anledning att invänta utredningen
            innan beslut fattas om producentansvarets utformning. Underlaget
            för beslut torde då vara bättre. Likaså är osäkerheten som råder
            kring de andra EU-ländernas utformning av producentansvaret en
            anledning till att ur konkurrenssynpunkt avvakta. Om Sverige uppställer
            högre krav på producenternas ekonomiska ansvar än Övriga länder,
            inverkar detta negativt på de producenter som har och har haft
            en stor försäljning i Sverige.
          </p>
          <pb facs="riksdagen-motions-pdf/data/200001/mot_200001_MJ_0008/mot_200001_MJ_0008-0003.pdf"/>
          <p xml:id="i-DRE2BYHRb669XsSoWiMQ42">
            Det finns alternativ till hur den höjda premien för skrotningen
            av bilar äldre än 1998 kan finansieras. Istället för att uteslutande
            belasta nybilspriserna, genom att 50 procent täcks direkt av producenten
            och 50 procent av skrotningsavgiften, kan delar av finansieringen
            knytas till användningen av de fordon som gör störst skada på
            miljön. Utvecklingen går mot allt renare och ur miljösynpunkt
            bättre bilar. Detta gäller såväl bränsleförbrukning som möjligheterna
            till återanvändning och återvinning av en så stor del av fordonen
            som möjligt. En föryngring av den svenska bilparken är därför
            önskvärd ur miljöhänseende. De högre nybilspriser som blir konsekvensen
            av regeringens modell för producentansvaret torde inte stimulera
            skrotningen av äldre bilar. Därför finns det anledning att överväga
            en finansieringsform för bilskrotningen som i högre grad belastar
            användningen av äldre bilar. Ett alternativ är att bilar äldre
            än 1998 beläggs med en miljöavgift från och med 2007. En av EG-direktivets
            ledande principer är att förorenaren skall betala. Detta uppnås
            i Sverige sedan 1998 genom att producenterna, och då i förlängningen
            bilköparna, ansvarar för skrotningens kostnader. Denna princip
            åsidosätts inte vid en lösning som gör att delar av den totala
            skrotningskostnaden täcks av användarna av äldre, mindre miljövänliga
            fordon. Kristdemokraterna anser därför att regeringen bör avvakta
            den utredning som pågår om producentansvaret innan beslut fattas
            om formerna för det producentansvar för fordon som EG-direktivet
            kräver från och med 2007.
          </p>
          <p xml:id="i-UcgSwSGbcX5Pu1psir3Zrf">
            Skrotningspremien
          </p>
          <p xml:id="i-AB5azA41ZDPJQVeS3T3Gcw">
            Också andra åtgärder än ett utökat producentansvar krävs för
            att stimulera och förbättra skrotningen av äldre bilar. Regeringen
            föreslår en höjning av skrotningspremien från dagens 500 kronor
            till en nivå på i genomsnitt 1500 kronor. Det föreslagna systemet
            för ekonomisk ersättning i samband med skrotning innebär att bilägaren
            alltid får en premie på 700 kronor. Denna generella höjning av
            skrotningspremien, liksom omvandlingen av bilskrotningsfonden
            till en räntebärande fond förvaltad av Kammarkollegiet, välkomnas
            av Kristdemokraterna. För att komma till rätta med det faktum
            att Sverige näst Grekland har Europas äldsta bilpark krävs dock
            att särskilda åtgärder vidtas. Även om nybilsförsäljningen ökat
            under senare år, kommer det att dröja många år innan vi får bort
            de gamla och ur miljösynpunkt mycket dåliga bilarna från vägarna.
            Mot bakgrund av de svenska bilarnas åldersstruktur har Kristdemokraterna
            redan tidigare föreslagit en kraftigt höjd skrotningspremie för
            bilar äldre än 1989 års modell, då katalysatorn blev obligatorisk.
            Enligt den utredning som gjorts om skrotningspremien (SOU 1997:126)
            torde en kraftig höjning, även under en begränsad period, innebära
            att många gamla bilar med dåliga säkerhets- och miljöegenskaper
            försvinner ur trafik förhållandevis snabbt. Det finns ett behov
            av ett ökat ekonomiskt incitament för att driva på skrotningen
            av äldre bilar, som inte bara i drift utgör ett
          </p>
          <p xml:id="i-VtKfV6SK2cgLcjA3H1icXY">
            2000/01:MJ8
          </p>
          <p xml:id="i-EFy1WJUU4Mr412KLGrcMJi">
            12
          </p>
          <pb facs="riksdagen-motions-pdf/data/200001/mot_200001_MJ_0008/mot_200001_MJ_0008-0004.pdf"/>
          <p xml:id="i-KFw74GFR9Dwx8JpUEyw4SS">
            2000/01:MJ8
          </p>
          <p xml:id="i-8jcFdMadM6ZsQ5Zkfc1m6q">
            13
          </p>
          <p xml:id="i-3eXHB3vKMM7aTvnm9Ra6M1">
            miljöhot utan dessutom riskerar att överges och som vrak orsaka
            än allvarligare skador genom att de rostar och miljöförstörande
            ämnen läcker ut i den omgivande miljön. Vårt förslag är därför
            att under en period av fem år höja skrotningspremien till 3000
            kronor för bilar som släppts ut på marknaden före 1989. För att
            inte hämma försäljningen av nya bilar bör inte de höjda premien
            återverka på den skrotningsavgift som tas ut vid nybilsförsäljningen.
            Eftersom förslaget begränsar perioden med höjd premie, och på
            sikt minskar kostnaderna kopplade till kommunala bilskrotningskampanjer,
            bör detta vara möjligt att finansiera genom bilskrotningsfonden.
            Kristdemokraterna anser att regeringen bör höja skrotningspremien
            enligt ovanstående modell.
          </p>
          <p xml:id="i-41r2PKDd6ecMnHcjDdkDVn">
            Stockholm den 18 januari 2001 Lars Gustafsson (kd)
          </p>
          <p xml:id="i-URb6NLvqQLYKeNWPm6mmPu">
            Ulf Björklund (kd) Caroline Hagström (kd) Ester Lindstedt-Staaf
            (kd) Johnny Gylling (kd) Tuve Skånberg (kd) Ulla-Britt Hagström
            (kd) Annelie Enochson (kd) Harald Bergström (kd) Magnus Jacobsson
            (kd) Mikael Oscarsson (kd)
          </p>
        </div>
      </div>
    </body>
  </text>
</TEI>
