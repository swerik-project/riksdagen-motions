<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00021">
  <teiHeader>
    <fileDesc>
      <titleStmt>
        <title>med anledning av prop. 2009/10:185 Allmännyttiga kommunala bostadsaktiebolag och reformerade hyressättningsregler</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:185 Allmännyttiga kommunala bostadsaktiebolag och reformerade hyressättningsregler</title>
          <idno type="rdwebb">GX02C21</idno>
          <rs type="number">C21</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C21/text</ref>
          <ref type="dokument_url_html">http://data.riksdagen.se/dokument/GX02C21</ref>
          <ref type="dokumentstatus_url_xml">http://data.riksdagen.se/dokumentstatus/GX02C21</ref>
          <ref type="doc">http://data.riksdagen.se/fil/2B7D6742-69AF-4747-B435-2B79FFE8C438</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WdkaMbrQ9YY6kBmy4UeHwK" type="basedOn"/>
        <correspContext corresp="i-WdkaMbrQ9YY6kBmy4UeHwK">
          <ref>Proposition 2009/10:185</ref>
        </correspContext>
        <correspAction xml:id="i-AZTyCnzYArimpynYuHuvxn" type="signed"/>
        <correspContext corresp="i-AZTyCnzYArimpynYuHuvxn">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-9NNLV2RGRD48vPpb7m6NP" type="referral">
          <date when="2010-04-23"/>
        </correspAction>
        <correspAction xml:id="i-K9T5fn9D24v5Hd48CHREm2" type="dismissal">
          <date when="2010-04-22"/>
        </correspAction>
        <correspAction xml:id="i-2fnq3iZiPwXAuWxvm2inBD" type="dismissal">
          <date when="2010-04-22"/>
        </correspAction>
        <correspAction xml:id="i-MuqXfSUCSPUToCr5obeyuA" type="transfer">
          <date when="2010-04-21"/>
        </correspAction>
        <correspAction xml:id="i-7LovUk2kDCwoz21rBtLKap" type="submission">
          <date when="2010-04-21"/>
        </correspAction>
        <correspAction xml:id="i-NiPfvJQ83NJGqqZg3SCuQ4" type="assigned"/>
        <correspContext corresp="i-NiPfvJQ83NJGqqZg3SCuQ4">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QqYmkxogb6bgue9EA6xK5D" type="motBody">
        <div xml:id="i-VyN9NpEx27QLM4kRNBVAS6" type="motSummary">
          <head xml:id="i-72sKLpZVSoTaFXrVsrgGw3">
            2 Sammanfattning
          </head>
          <p xml:id="i-JaTomGpScaHoqJD7UyQiz9">
            En ny lag om allmännyttiga kommunala bostadsaktiebolag föreslås.
            Ett kommunalt bostadsaktiebolag ska i allmännyttigt syfte förvalta
            fastigheter i vilka bostadslägenheter upplåts med hyresrätt, främja
            bostadsförsörjningen i den eller de kommuner som är ägare till
            bolaget och erbjuda hyresgästerna möjlighet till boendeinflytande
            och inflytande i bolaget. De allmännyttiga kommunala bostadsaktiebolagen
            ska bedriva verksamheten enligt affärsmässiga principer och åläggas
            marknadsmässiga avkastningskrav, vilket innebär ett avsteg från
            självkostnadsprincipen och förbudet mot att driva företag i vinstsyfte
            i kommunallagen.
          </p>
          <p xml:id="i-2evsgdYNTVwCnfF1kTPydw">
            En begränsning av värdeöverföringar från allmännyttiga kommunala
            bostadsaktiebolag föreslås. Kommunen ska ha rätt till viss ersättning
            på tillskjutet kapital. Begränsningen av värdeöverföringar gäller
            inte för åtgärder inom ramen för kommunens bostadsförsörjningsansvar
            som främjar integration och social sammanhållning eller tillgodoser
            bostadsbehovet för personer för vilka kommunen har ett särskilt
            ansvar. Begränsningen gäller inte heller för överskott från fastighetsförsäljningar
            som uppkommit under föregående räkenskapsår eller för värdeöverföringar
            mellan allmännyttiga kommunala bostadsaktiebolag inom samma koncern.
          </p>
          <p xml:id="i-2gHxQt2H2PsrhRmEwqEekd">
            De allmännyttiga kommunala bostadsföretagens hyresnormerande
            roll föreslås ersättas med en normerande roll för kollektivt förhandlade
            hyror. Det införs en skyddsregel mot att kraftiga hyreshöjningar
            får ett för snabbt genomslag. Skyddsregeln innebär att om den
            hyra som är att anse som skälig vid en hyresprövning är väsentligt
            högre än den tidigare hyran i hyresförhållandet, ska Hyresnämnden,
            om inte särskilda skäl talar emot det, bestämma att hyra ska betalas
            med lägre belopp under en skälig tid.
          </p>
          <p xml:id="i-RU94gdovJU95KBV1c6a8MB">
            I hyresförhandlingslagen (1978:304) klargörs att den s.k. likhetsprincipen
            inte hindrar att skyddsregeln tillämpas när hyran bestäms i en
            förhandlingsöverenskommelse.
          </p>
          <p xml:id="i-WCFVUek39Q7FVcgbxHPjkh">
            Den nya lagen och lagändringarna föreslås träda i kraft den 1
            januari 2011.
          </p>
        </div>
        <div xml:id="i-RB3g1b5wBnWN9QbUZ67u5Z" type="motProposal" subtype="förslag">
          <head xml:id="i-RrmwhdSEsiChDRGEZexL8N">
            1 Förslag till riksdagsbeslut
          </head>
          <list xml:id="i-ApfXhpHzrtGF54icJ6oona" style="ol">
            <item xml:id="i-ABbmsfG2vinmbT3RZLGvQR">
              Riksdagen avslår proposition 2009/10:185 Allmänna kommunala bostadsaktiebolag
              och reformerade hyressättningsregler.
            </item>
            <item xml:id="i-Knxw8BjgioFzL3BxxLJQrF">
              Riksdagen tillkännager för regeringen som sin mening vad som
              anförs i motionen om att tillsätta en ny parlamentarisk utredning.
            </item>
            <item xml:id="i-WnUGBbki8BKKm46gJHaRyr">
              Riksdagen tillkännager för regeringen som sin mening vad som
              anförs i motionen om att bostadsförsörjning ska definieras som
              en tjänst av allmänt ekonomiskt intresse.
            </item>
            <item xml:id="i-RWcfyrXT4VSvBoJDsodvws">
              Riksdagen tillkännager för regeringen som sin mening vad som
              anförs i motionen om att tillgodose efterfrågan av bostäder i
              landets alla kommuner.
            </item>
            <item xml:id="i-Si8n2imG4APRLZjkXsoZB4">
              Riksdagen tillkännager för regeringen som sin mening vad som
              anförs i motionen om att allmännyttiga kommunala bostadsaktiebolag
              inte ska bedriva sin verksamhet utifrån affärsmässiga principer
              och ha marknadsmässiga avkastningskrav.
            </item>
            <item xml:id="i-8G9o17V1BdZTso7D9VSSzd">
              Riksdagen tillkännager för regeringen som sin mening vad som
              anförs i motionen om att allmännyttiga kommunala bostadsaktiebolag
              inte ska undantas från kommunallagens självkostnadsprincip.
            </item>
            <item xml:id="i-4zsfZxUCyVmgQnw6EaiFPo">
              Riksdagen tillkännager för regeringen som sin mening vad som
              anförs i motionen om att förtydliga kraven kring värdeöverföring
              i allmännyttiga kommunala bostadsaktiebolag.
            </item>
            <item xml:id="i-MaKd8M5T12gkBqonV7QWBE">
              Riksdagen tillkännager för regeringen som sin mening vad som
              anförs i motionen om att värdeöverföring av medel som strider
              mot gällande bestämmelser ska återföras till det allmännyttiga
              kommunala bostadsaktiebolaget.
            </item>
            <item xml:id="i-HyBQcFf3BWu5gvTRHZ9W9H">
              Riksdagen tillkännager för regeringen som sin mening vad som
              anförs i motionen om att påtalighetsrekvisitet bör tas bort.
            </item>
            <item xml:id="i-BBrPQQea6L4gETgA9pruaU">
              Riksdagen tillkännager för regeringen som sin mening vad som
              anförs i motionen om reformerade hyressättningsregler med den
              kommunala allmännyttans hyresnormerande roll som grund.
            </item>
            <item xml:id="i-YHYfyHaU9yURbrG2exrzKK">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om en starkare skyddsregel mot kraftiga och snabba hyreshöjningar.
            </item>
          </list>
        </div>
        <div xml:id="i-31AurFH4587xbdKENC7UXX" type="motContent">
          <head xml:id="i-K4nZJE6fA5BJubHzuLamC2" type="h1">
            3 För en social bostadspolitik
          </head>
          <p xml:id="i-JyDvsapWkdW4EgELz4RZba">
            Vad finns det då för mål med boendet och bör vi tillsammans i
            samhället över huvud taget ha mål för boendet? Vänsterpartiet
            anser att vi ska ha mål för människors boendevillkor. Det är t.ex.
            viktigt för barn och unga att ha ett bra boende om man ska klara
            skolan. Vi vill att alla bostads- och verksamhetsområden ska vara
            öppna för alla. Uppdelning mellan människors boende på grund av
            ekonomiska tillgångar ska minska. Människor med olika funktionshinder
            ska kunna bo i och besöka olika områden och olika upplåtelseformer.
          </p>
          <p xml:id="i-MGceHvRPUqwqW4z1862EGh">
            Tillgång till boende utan krav på stora kapitalinsatser är viktigt
            för en väl fungerande arbetsmarknad och möjlighet till studier.
            Utomhusmiljöer ska bidra till trygghet för både kvinnor och män.
            Vi i Vänsterpartiet har många motiv till att det ska finnas en
            aktiv politik för människors boendevillkor.
          </p>
          <p xml:id="i-E3SYcZLKLbJ9zYedQiyon4">
            Allmännyttan ska värna rätten till en bra bostad och boendemiljö
            utan krav på egen ekonomisk insats. Verksamheten ska bedrivas
            utan vinstsyfte och utifrån en långsiktig självkostnadsprincip.
            Den försvagning av allmännyttan som i dag pågår kommer oundvikligen
            att leda till en försämring av möjligheterna att föra en social
            bostadspolitik i framtiden. Utförsäljning av kommunal egendom
            i form av hyresrätter, oftast till underpriser, skapar nya trösklar
            för kommande generationers möjlighet att skaffa en bostad utan
            stora kapitalinsatser.
          </p>
          <p xml:id="i-X86RnhEotXuzjjiyt5jERp">
            Allmännyttan är, tillsammans med planmonopolet, kommunernas viktigaste
            verktyg för att låta ett rättviseperspektiv genomsyra bostadspolitiken
            i enlighet med Vänsterpartiets mål för bostadspolitiken dvs. att
            skapa socialt hållbara boendemiljöer där alla får plats.
          </p>
          <head xml:id="i-FZggAQ169rzaN8b3wsdjzm" type="h1">
            4 Bostadspolitiska mål för Vänsterpartiet
          </head>
          <list xml:id="i-9xGuktcNB5zeECCrhRwAFq" style="ol">
            <item xml:id="i-ApcjDfNqGwmJ4qgKpQDvc9">
              Efterfrågan på olika boendeformer ska tillgodoses genom politiska
              styrmedel.
            </item>
            <item xml:id="i-SoDY8w3r57HRw9auk7Wich">
              Samhället har ett särskilt ansvar för att tillgodose efterfrågan
              på boende som inte kräver höga kapitalinsatser, dvs. hyresrätter.
            </item>
            <item xml:id="i-MPgZ5fGtdAFApyX7qCmeWP">
              Samhället ska ge möjlighet att välja olika alternativ efter t.ex.
              ålder eller familjeförhållanden.
            </item>
            <item xml:id="i-Kkm7H8Q8Dq34LvhtEgMVW8">
              Samhället ska ha styrmedel så att efterfrågan på boende till
              rimliga kostnader tillgodoses i landets alla kommuner.
            </item>
            <item xml:id="i-VU4patc9YDrMdv5KPNkG6">
              Boende ska kunna ha inflytande över sitt boende och sina boendemiljöer
              utan finansiella insatser.
            </item>
            <item xml:id="i-NBG6mQXjfYo6QHqoZTRAXE">
              Bostadspolitiken ska bidra till en dynamisk arbetsmarknad och
              goda studiemöjligheter.
            </item>
            <item xml:id="i-AJGNDsLBVMPKMkSd5vBijM">
              En progressiv miljö- och energipolitik ska genomsyra bostadspolitikens
              utformning.
            </item>
            <item xml:id="i-H9LNt9vJeKVW8h7h12fN5r">
              Boendemiljöer ska bidra till såväl kvinnors som mäns frihet att
              välja vad man gör och var man tillbringar sin tid. Kvinnor ska
              känna trygghet mot våld och kränkningar.
            </item>
            <item xml:id="i-YaJujQc3wDJyFhxThprpbj">
              Boende och samhällsmiljöer ska bidra till frihet för alla att
              välja var man tillbringar sin tid och är verksam. Ekonomiska hinder
              ska inte ställas upp. Inte minst i större orter ska öppen stad
              vara i fokus för t.ex. låginkomsttagare och småföretagare.
            </item>
            <item xml:id="i-NNC9b4rjAXAV15zPJsRj6W">
              Boendeplaneringen ska motverka klassklyftor och segregation.
            </item>
          </list>
          <head xml:id="i-PdpAooBbn3bap2yLMX7hmk" type="h1">
            5 Ändrade förutsättningar i utredningen
          </head>
          <p xml:id="i-XjCAu2zf1Ctp6D54CMjvYJ">
            Vänsterpartiet anser att boendefrågorna är bland de viktigaste
            frågorna för människor. Ett bra boende är viktigt utifrån olika
            aspekter i livet. Det är därför viktigt att, när riksdagen tänker
            ändra villkoren, det görs utifrån en noggrann värdering av konsekvenserna.
            Människors bostadsplanering sker för det mesta på lång horisont,
            att byta bostad är t.ex. svårare än att byta ett telefonabonnemang.
          </p>
          <p xml:id="i-XctGy2HSfX64GNsYW2xbQP">
            Hösten 2005 tillsattes en särskild utredare för att se över allmännyttans
            villkor och förutsättningar. Den nya borgerliga regeringen ändrade
            direktiv för utredningen 2007 två gånger. Utredningen tog på flera
            punkter en annan inriktning och blev mer omfattande:
          </p>
          <p xml:id="i-3DKx5GVRExXFN6Ggk2hSTz">
            I utredningens ursprungliga direktiv uttalas att de kommunala
            bostadsföretagen skall styras av en långsiktig självkostnadsprincip
            samt att utredaren skall undersöka om det finns behov av ytterligare
            reglering i syfte att förstärka en långsiktig självkostnadsprincip
            som styrande för dessa företag. Därmed skulle utredaren vara förhindrad
            att lägga fram förslag som innebär att sådana restriktioner för
            de allmännyttiga och kommunala bostadsföretagen att bedriva sin
            verksamhet tas bort. Denna begränsning av utredarens uppdrag tas
            bort.
          </p>
          <p xml:id="i-EeSjk5mKGK2WkGMc761iRF">
            Tilläggsdirektiv den 31 maj 2007.
          </p>
          <p xml:id="i-2hWdpHv8XvFWF3ZTxjDAeY">
            Med den omfattning som utredningen fick hade det varit rimligt
            att den borde ha varit en bred parlamentarisk utredning. Processen
            innan propositionen präglas också av brådska, vilket flera remissinstanser
            påpekar i sina remissvar till Ds 2009:60. Det gäller bl.a. den
            knappa tidsramen och att flera viktiga områden blivit bristfälligt
            behandlade. Ytterligare bevis på detta är hur frågan om det s.k.
            påtaglighetsrekvisitet behandlats.
          </p>
          <p xml:id="i-UQdygaPaBwQ1RT4och5XbR">
            I sitt remissvar till SOU 2008:38 säger Hyresgästföreningen:
          </p>
          <p xml:id="i-Ndqbary7dLqAAMbLYF1Qsm">
            Sammanfattning
          </p>
          <p xml:id="i-AJypo4GXWH1wkFdWjh1UYT">
            Hyresgästföreningen framhåller att frågorna som utredningen haft
            att utreda är mycket omfattande och komplicerade. Utredningens
            direktiv ändrades under utredningens gång vilket ytterligare försvårade
            utredningsuppdraget. Enligt föreningen är det olyckligt att ett
            så omfattande uppdrag lades på en enmansutredning med begränsad
            tid för uppdraget. Eftersom frågorna är mycket komplexa och rör
            kärnan i den svenska bostadspolitiken hade det enligt föreningen
            varit lämpligt att en parlamentarisk utredning istället givits
            detta uppdrag.
          </p>
          <p xml:id="i-Buf5XVgHYVJMdcxGzHdmTF">
            Föreningen menar att regelverket kring de allmännyttiga bostadsföretagen
            är förenligt med statsstödsreglerna. Vilket regelverk som ska
            gälla för de allmännyttiga bostadsföretagen är en svensk politisk
            fråga och inte en europeisk juridisk fråga.
          </p>
          <p xml:id="i-7c8o6V8WSf3uBau8k3bgoP">
            Tranemo kommun säger till Ds 2009:60:
          </p>
          <p xml:id="i-ShouZUcWKwH8WMEpocMRmh">
            Tranemo kommun avstyrker förslagen i promemorian och begär att
            en förnyad utredning genomförs där de allmännyttiga bostadsföretagens
            roll och uppgifti landsbygdskommuner analyseras. Denna analys
            ska sedan ligga till grund för eventuella förslag till regelförändringar.
          </p>
          <p xml:id="i-4NxjCH8MGnrrSVHgTRiDiG">
            Vänsterpartiet anser att en mängd områden är så bristfälligt
            utredda med bristande konsekvensanalyser att en ny parlamentarisk
            utredning bör tillsättas och att den liggande propositionen bör
            avslås. Bristerna handlar både om juridik och om förutsättningar
            för allmännyttan i områden där bostadsmarknaden är svag, t.ex.
            i landsbygdskommuner.
          </p>
          <p xml:id="i-TzUga3FsUGEx6G8rrABSwf">
            Politikens inriktning leder också fel på ett antal områden, vilket
            vi närmare preciserar nedan.
          </p>
          <head xml:id="i-UepBwthqqagYWuZ1kfRGoP" type="h1">
            6 Kommunernas bostadsförsörjningsansvar
          </head>
          <p xml:id="i-GLHN3v16c4fcw7A6eSmEX6">
            En huvudfråga är kommunernas uppgifter och bostadspolitikens
            syfte. Är bostadspolitik enbart ett vanligt konkurrensutsatt område
            såsom försäljning av varor (förutom stödinsatser för en mindre
            grupp socialt utsatta personer) eller finns det ett allmänt intresse
            av att erbjuda bostäder till alla som inte önskar eller har möjlighet
            till boende med kapitalinsats. Finns det ett allmänt intresse
            av att motverka segregation?
          </p>
          <p xml:id="i-GmYTPgdSPjU5wJ6YTASuW8">
            För Vänsterpartiet är bostadspolitiken viktig både för att motverka
            segregering och för att ge möjlighet till ett bra kvalitativt
            boende för hela folket. Poängen med att ha en allmännytta är att
            den ska ha självkostnadsprincipen som grund liksom annan kommunal
            verksamhet. Allmännyttan ska vara till nytta för allmänheten,
            inte en form av kommunernas kapitalförvaltning.
          </p>
          <p xml:id="i-XB84Ha9CLj8mRDY8RaX7ks">
            Frågan är då vad vi kan tvingas på genom medlemskapet i EU. Europeiska
            fastighetsägarfederationen skrev 2005 ett brev till Europeiska
            kommissionen med klagomål om stöd till kommunalt ägda bostadsföretag.
            I svaret säger Miljö- och samhällsbyggnadsdepartementet efter
            en grundlig genomgång av systemet med den svenska allmännyttan
            att syftet med skrivelsen är att kullkasta den svenska bostadspolitiska
            modellen. Vilket system för hyressättning som finns är i huvudsak
            en nationell fråga, skrev departementet.
          </p>
          <p xml:id="i-EGnvZt9oyv3ybAATP9hSfH">
            I remissvaren till SOU 2008:38 och Ds 2009:60 finns en delad
            bedömning av EU-rätten och dess påverkan på svensk bostadspolitik.
            Bland annat säger Svenska institutet för europapolitiska studier:
          </p>
          <p xml:id="i-9FEMPkMmrP4swh9vmQ9GDu">
            Sieps anser dock, till skillnad från bedömningen i promemorian,
            att den svenska bostadspolitiken, så som den nu formuleras, mycket
            väl kan anses innefatta tjänster av allmänt ekonomiskt intresse.
            Det ligger inte i Sveriges intresse att i svenska förarbeten ge
            uttryck för motsatt ståndpunkt.
          </p>
          <p xml:id="i-VfQRiVh1dmhf6TQtpC4Bc3">
            Uppsala universitet anser att departementspromemorians tolkning
            av EU-rätten när det gäller allmänt ekonomiskt intresse kan ifrågasättas
            eller utmanas. Liknande synpunkter finns från Bostadskreditnämnden
            (dnr 10-69/08).
          </p>
          <p xml:id="i-HiQhox2e41f2iurvSUMcx5">
            Vänsterpartiet anser att regeringens tolkning av bostadsförsörjning
            som allmänt ekonomiskt intresse bör utmanas. Sverige bör tillsammans
            med andra verka för att bostadsförsörjning ska vara ett allmänt
            ekonomiskt intresse och inte en affärsmässig verksamhet med kravet
            om marknadsmässig avkastning. Bostadsförsörjning bör i svensk
            lag definieras som tjänst av allmänt ekonomiskt intresse. Detta
            bör riksdagen ge regeringen till känna.
          </p>
          <head xml:id="i-86qabBT6GJXc8ZHxAXEWrh" type="h1">
            7 Behovsanalyser
          </head>
          <p xml:id="i-P8WoZenCL3iSjrmWZp6DjX">
            Regeringen föreslår att en myndighet ges i uppdrag att utveckla
            lämpliga analysverktyg för att kommunerna ska kunna utveckla sin
            bostadsförsörjningsplanering. Vänsterpartiet ser detta som ett
            steg i att utveckla bostadspolitiken så att alla kommuner tar
            sitt bostadssociala ansvar. Boverket är berett att ta ett sådant
            ansvar. Vänsterpartiet förutsätter att detta sker i samverkan
            med SKL.
          </p>
          <p xml:id="i-5u9g6S6HfqTfnpirXyvVE1">
            Det finns exempel på att kommuner säljer hyresrätter så att de
            ombildas till bostadsrätter, detta oftast till icke marknadsmässiga
            priser. Kommunal egendom ges till personer som just för tillfället
            hyr en lägenhet i allmännyttan. Utbudet av hyresrätter med låg
            eller medelhög hyra minskar. Detta ersätts av bostäder som kräver
            en kapitalinsats och i någon mån dyra hyresrätter. Intresset av
            att undersöka efterfrågan av billiga hyresrätter är i dessa kommuner
            minimalt. Vänsterpartiet anser att kommunerna bör ha skyldighet
            att undersöka bl.a. efterfrågan på billiga hyresrätter. Till detta
            bör även kopplas ekonomiska incitament för att kommunerna bättre
            ska tillgodose behovet av bostäder. Detta bör riksdagen ge regeringen
            till känna.
          </p>
          <head xml:id="i-PDV9KsjkSd8KQg2YFYKGrv" type="h1">
            8 Allmännyttiga kommunala aktiebolag
          </head>
          <p xml:id="i-TDQK8TnXGg4pEZFM8RVVn6">
            Allmännyttan är av största vikt för en social bostadspolitik.
            En del av den statliga bostadspolitiken bör därför vara att säkerställa
            och utveckla allmännyttans ställning. I många kommuner behövs
            en ökad andel bostäder inom allmännyttan. I andra behöver den
            befintliga allmännyttan stöd, och i vissa andra kan behov av att
            minska beståndet uppstå. Det gemensamma syftet är att garantera
            en rimlig boendestandard och hyror till självkostnadspris i hela
            landet.
          </p>
          <p xml:id="i-5DJpyHptZ1E4hqhoZX24Lh">
            Vänsterpartiet anser att det är viktigt att kommunerna stärker
            sina bostadsföretag och utvecklar möjligheterna att tillhandahålla
            bra bostäder till självkostnads- och bruksvärdesprinciper. Av
            detta skäl anser vi att det i varje kommun ska finnas minst ett
            allmännyttigt bostadsbolag. I syfte att uppnå detta bör de kommuner
            som i dag saknar ett allmännyttigt bostadsbolag ha ansvar för
            att ett sådant på sikt byggs upp i kommunen.
          </p>
          <p xml:id="i-126NMHJi62rWTCoahqfZg5">
            Regeringen föreslår en ny lag om allmännyttiga kommunala bostadsaktiebolag.
            Dessa ska bedriva verksamhet enligt affärsmässiga principer och
            ha marknadsmässiga avkastningskrav. Bolagen ska undantas från
            självkostnadsprincipen i kommunallagen.
          </p>
          <p xml:id="i-3rHWb6ZrFmTEHEwaxFiEAN">
            Vänsterpartiet anser att allmännyttan ska bedrivas utifrån mål
            om social nytta och inte utifrån marknadsmässiga avkastningskrav.
            Allmännyttiga bostadsbolag ska präglas av professionell drift,
            dvs. ge hyresgästerna god service samt förvaltas utifrån god ekonomisk
            hushållning.
          </p>
          <p xml:id="i-9JucKY7bbcxvsANExnFK7r">
            Flera remissinstanser ifrågasätter att de allmännyttiga bostadsbolagen
            ska drivas i vinstsyfte.
          </p>
          <p xml:id="i-V6pZUh6rqK6GpfhEtpqxDU">
            Enligt tingsrättens (Jönköping) mening leder ett krav på att
            verksamheten ska bedrivas på affärsmässig grund till att de kommunala
            bostadsföretagen i vart fall på lång sikt måste ta ut hyror som
            är företagsekonomiskt motiverade och inte enbart baserade på självkostnaden.
            Detta är också i linje med den bedömning som Utredningen om allmännyttans
            villkor gjorde beträffande sitt förslag om affärsmässig allmännytta
            (jfr SOU 2008:38 s. 556557). Frågan om vilken hyra som går att
            ta ut regleras, som anges i promemorian, av hyressättningsreglerna.
            Enligt tingsrättens mening talar övervägande skäl för att ett
            krav på affärsmässighet leder till högre hyror och därmed högre
            kostnader för hyresgästerna. Detta kan antas bli fallet även om
            de kommunala bostadsföretagens hyresnormerande uppgift avskaffas,
            eftersom de kommunala bostadsföretagen har en mycket stark eller
            dominerande ställning i de flesta kommuner.
          </p>
          <p xml:id="i-FMRZvUL2Rf2drHXwhJJGPt">
            Jönköpings kommun stödjer inte förslaget att i lag definiera
            att ett allmännyttigt kommunalt bostadsföretag ska bedriva verksamheten
            på affärsmässiga grunder. Med affärsmässiga grunder bör förstås
            vinstmaximering, vilket inne­bär att man kan ifrågasätta om det
            över huvud taget finns ett kommunalt ända­mål med verksamheten.
            De kommunala bostadsbolagen är primärt inrättade för att främja
            bostadsförsörjning i enskilda kommuner.
          </p>
          <p xml:id="i-NWswX1mvU7gAzKRbHXKNvJ">
            Malmö kommun menar att det bryter mot kommunernas avsikter med
            sina allmännyttiga bostadsföretag att dessa ska förutsättas drivas
            i vinstsyfte.
          </p>
          <p xml:id="i-UQrM5ohh28VadF67TGyYcL">
            Istället nämner man i generella termer kommunernas ansvar för
            exempelvis personer som har svårt att komma in på bostadsmarknaden.
            Detta kan tyckas vara förståeligt, men tillsammans med kraven
            på affärsmässig drift och avkastningskrav på kommunala bostadsbolag
            skapar detta en särskild osäkerhet för studentbostadsbranschen.
            På flera håll i landet skulle det vara svårt att få avkastning
            genom att investera i studentbostäder vilket skulle innebära att
            kommunerna inte kan investera i studentbostäder eller välja att
            avveckla dem som de redan har.
          </p>
          <p xml:id="i-Vz5gUfXBmv38UN6o1LRjQ8">
            SSBF.
          </p>
          <p xml:id="i-K5ZCUyF91oaWg73fYuHvvG">
            Riksdagen bör avvisa regeringens förslag att allmännyttiga kommunala
            bostadsaktiebolag ska bedriva sin verksamhet utifrån affärsmässiga
            principer och ha marknadsmässiga avkastningskrav. Riksdagen bör
            även avvisa regeringens förslag om att allmännyttiga kommunala
            bostadsaktiebolag ska undantas från kommunallagens självkostnadsprincip.
          </p>
          <head xml:id="i-MYywqpUHy6qnnwV4jZTZrs" type="h1">
            9 Begränsad värdeöverföring
          </head>
          <p xml:id="i-CJTUs24p7kyftaFgG84rKx">
            Vänsterpartiet delar bl.a. Hyresgästföreningens ståndpunkt att
            allmänna kommunala insatser ska betalas av kommuninvånarna gemensamt
            och inte av dem som för tillfället bor i kommunägda hyresrätter.
            Varför ska hyresgäster i allmännyttan betala för t.ex. fotbollsplaner,
            men inte villaägare? Lagtexten om allmännyttiga bolag 5 § 1. behöver
            förtydligas så att inte allmännyttans hyresgäster riskerar att
            betala extra för allmänna kommunala insatser och det kommunala
            ansvaret för integration och social sammanhållning. Detta bör
            riksdagen ge regeringen till känna.
          </p>
          <p xml:id="i-PPg6MfxeQytZSut2Gv6dp3">
            För att regleringen av värdeöverföring ska vara effektiv behövs
            någon form av sanktion. Det minsta man kan kräva är att medel
            som överförts i strid mot gällande lag återförs till det allmännyttiga
            bostadsaktiebolaget. Detta bör riksdagen ge regeringen till känna.
          </p>
          <head xml:id="i-DEhtUpNrynqhcPGQw9JTza" type="h1">
            10 Nya hyressättningsregler
          </head>
          <p xml:id="i-RPwr9LoYr3XXY8xQCSKbTf">
            Regeringen föreslår att allmännyttans hyresnormerande roll ska
            ersättas med en normerande roll för kollektivt förhandlade hyror.
          </p>
          <p xml:id="i-Jk4npKs2kPnWwyBjRREfuG">
            Vänsterpartiet anser att boendet ska ha sociala mål och att kostnaden
            för boendet därmed ska vara föremål för olika insatser så att
            den hålls så låg som möjligt. Det finns många aspekter på detta
            innan hyran sätts, bl.a. den orättvisa som drabbar boende i hyresrätter
            skattemässigt. Hela bostadssektorn har varit föremål för dessa
            ifrågasättanden under lång tid och där bristerna påtalats. Hyrestaket
            via allmännyttans normerande roll har utgjort en begränsning,
            dock med brister. Till exempel har allmännyttan tillåtits att
            belastas med andra kommunala investeringar och kostnader som drivit
            upp de normerande hyrorna. Självkostnaden i allmännyttan har inte
            varit strikta självkostnader. En hyra ska vara skälig utan undantag.
            Det är faktiskt olagligt med oskäliga avtal. Vänsterpartiet har
            bl.a. lagt förslag om striktare tillämpning av självkostnaden
            i motion 2005/06:Bo242 Allmännyttan. Privata hyresvärdar har för
            lätt kunnat öka hyrorna utan att ha haft samma kostnader som allmännyttan.
          </p>
          <p xml:id="i-LcGZ11KGapNZcwEEfNjyGS">
            Uppgörelsen mellan Sabo och Hyresgästföreningen hade som förutsättning
            att det s.k. påtaglighetsrekvisitet jordbalken 12 kap. 55 §. skulle
            tas bort.
          </p>
          <p xml:id="i-MpTQ4Ykkyg9kWvVKfq6cVh">
            55 § Om hyresvärden och hyresgästen tvistar om hyrans storlek,
            skall hyran fastställas till skäligt belopp. Hyran är härvid inte
            att anse som skälig, om den är påtagligt högre än hyran för lägenheter
            som med hänsyn till bruksvärdet är likvärdiga. Vid prövning enligt
            första stycket skall främst beaktas hyran för lägenheter i hus
            som ägs och förvaltas av sådana kommunala bostadsföretag som avses
            i 1 kap. 2 § lagen ( 2002:102 ) om allmännyttiga bostadsföretag.
            Om en jämförelse inte kan ske med lägenheter på orten, får i stället
            beaktas hyran för lägenheter på en annan ort med jämförbart hyresläge
            och i övrigt likartade förhållanden på hyresmarknaden. Vid en
            prövning enligt första stycket får den hyra för en lägenhet som
            skall anses som skälig enligt 55 c § inte beaktas. Vid en prövning
            enligt första stycket skall även bestämmelserna i 55 a 55 c §§
            iakttas.
          </p>
          <p xml:id="i-2hFMiYXV8DNUcfvgnfjav3">
            Hyresgästföreningen har undersökt skillnaden mellan privata värdar
            och allmännyttan: de privata värdarnas hyra låg i denna undersökning
            klart över allmännyttan. Påtaglighetskriteriet har inneburit utrymme
            för hyreshöjningar, och i synnerhet kommer kriteriet i den hyresförhandlingsmodell
            som regeringen föreslår att innebära att hyrorna kommer att kunna
            saxas upp värdarna kan hänvisa till varandra. Denna hyreshöjarparagraf
            bör utmönstras ur jordabalken.
          </p>
          <p xml:id="i-PH5MedW93ef6f83pLMwWAy">
            Riksdagen bör besluta att avskaffa påtaglighetsrekvisitet. (Jordabalken
            12 kap. 55 § rad 2). Jordabalken 12 kap. 55 § första stycket bör
            ha följande lydelse:
          </p>
          <p xml:id="i-TdAfRVCCHisZ3jbgVXexds">
            55 § Om hyresvärden och hyresgästen tvistar om hyrans storlek,
            ska hyran fastställas till skäligt belopp.
          </p>
          <head xml:id="i-YQH5DbvCzjv2pFjimG4CdR" type="h1">
            11 Allmännyttans hyresnormerande roll
          </head>
          <p xml:id="i-AQd3pfybDT3c16JsMAouJh">
            Vänsterpartiet vill ha en social bostadspolitik och anser att
            boendet ska ha sociala mål. Därmed ska kostnaden för boendet vara
            föremål för olika former av stöd så att hyran hålls så låg som
            möjligt.
          </p>
          <p xml:id="i-T2mm6LLmYh6XiLgC1GA2FP">
            Det finns många aspekter på detta och vad som påverkar hur hyran
            sätts. Bland annat det borttagna investeringsstödet, den bristande
            neutraliteten, den orättvisa som drabbar boende i hyresrätter
            skattemässigt, kommunala överföringar till andra ändamål, oskäliga
            hyreshöjningar och höga byggkostnader.
          </p>
          <p xml:id="i-RTMUpAFwQFPaoMKrLabP9c">
            Allmännyttans normerande roll har utgjort en begränsning för
            hyreshöjningar även om det har varit och är ett hyrestak med brister,
            ett hyrestak med visst läckage.
          </p>
          <p xml:id="i-HFwAJUCQsiuuppS4k3xQnr">
            I remissomgången har även synpunkter kommit kring normeringen.
          </p>
          <p xml:id="i-QRrYZEXauMpvsg3WFGd69F">
            Vi (LO) avvisar även utredarens förslag i övrigt. Den svenska
            hyresmarknaden fungerar på ett bra sätt med den förhandlingsmodell
            som tillämpas. Allmännyttans normerande roll skapar en trygghet
            för hyresgästerna att hyresnivån inte ska utvecklas på ett sätt
            som tvingar människor att flytta från sin bostad på grund av kraftigt
            stigande hyror. Utredarens förslag öppnar för en sådan utveckling.
            Förslagen att efterfrågan i ökad utsträckning ska styra hyressättningen
            kan innebära mer än fördubbling av hyresnivåerna i de mest attraktiva
            områdena och på många andra håll höjningar på flera tiotals procent.
          </p>
          <p xml:id="i-QqGDYxSi9kwZgVDHZzKLVz">
            Utredarens bedömning att hyrorna ska sänkas kraftigt i områden
            som inte är så attraktiva vittnar om en bristande kunskap om bostadsmarknaden
            i stora delar av landet.
          </p>
          <p xml:id="i-95nAQMPd7fZGtiLWXgwU4B">
            Enligt tingsrättens mening talar övervägande skäl för att ett
            krav på affärsmässighet leder till högre hyror och därmed högre
            kostnader för hyresgästerna. Detta kan antas bli fallet även om
            de kommunala bostadsföretagens hyresnormerande uppgift avskaffas,
            eftersom de kommunala bostadsföretagen har en mycket stark eller
            dominerande ställning i de flesta kommuner.
          </p>
          <p xml:id="i-So5mCBFPXudxbeCtqt1dwc">
            Tingsrätten i Jönköping.
          </p>
          <p xml:id="i-WsYWb4PfUQUkxvT4s1JrFY">
            Hyresgästföreningen kan säkert påverka hyresnivåerna även i privata
            fastigheter. Samtidigt ska man komma ihåg att hyresgästerna inte
            har någon strejkrätt, man kan inte välja att inte bo en vecka.
            Allmännyttans normerande roll bör vara kvar i lagstiftningen men
            den behöver reformeras så att privata hyresvärdar enbart kan hänvisa
            till faktiska kostnader om man ska ta ut en hyresökning som allmännyttiga
            företag gjort.
          </p>
          <p xml:id="i-9GqqmVQjB2MRKusM8ZcmTZ">
            Självkostnaden i allmännyttan har inte heller varit en strikt
            självkostnad, vilket Vänsterpartiet har påtalat under många år,
            och vi har också motionerat om en striktare tillämpning av självkostnaden
            inom allmännyttan. Vi avvisar därför regeringens förslag till
            förändringar av hyressättningen. Den svenska hyressättningsmodellen
            är i grunden bra men behöver stärkas. Allmännyttans normerande
            roll skapar en trygghet för hyresgästerna genom att hyresnivån
            inte kan utvecklas på ett sätt som tvingar människor att flytta
            från sin bostad på grund av kraftigt stigande hyror.
          </p>
          <p xml:id="i-Ghk4vYK6yx6cez6R6u5kNb">
            Regeringens bedömning att hyrorna ska sänkas kraftigt i områden
            som inte är så attraktiva vittnar om en bristande kunskap om bostadsmarknaden
            i stora delar av landet.
          </p>
          <p xml:id="i-V1dYsqU23RDSw5VmBW87AG">
            Regeringens förslag innebär att det ska krävas att hyran är väsentligt
            högre än tidigare hyra för att den ska prövas i hyresnämnden och
            att hyresgästen aktivt ska begära prövning samt att hyran vid
            särskilda skäl, trots väsentlig höjning, ej kan omfattas av skyddet.
            Riksdagen bör ge regeringen till känna vad i motionen anförts
            om reformering av hyressättningsregler baserat på den kommunala
            allmännyttans hyresnormerande roll.
          </p>
          <head xml:id="i-AXzggHHAmB1ovCHtQuLwA5" type="h1">
            12 Skydd mot kraftiga och snabba hyreshöjningar
          </head>
          <p xml:id="i-A3gyjoXjLQRFQhE6eHjB5u">
            Vid remissmötet den 14 januari 2010 framkom flera synpunkter
            som berör regeringens förslag. För det första gäller det uttrycket
            väsentligt. Bland annat sade juridiska fakultetsnämnden vid Uppsala
            universitet att begreppet väsentligt innebär en grov avvikelse
            från normal standard i den allmänna avtalsrättens områden. De
            föreslår i stället avsevärt eller påtagligt. Även Svea hovrätt
            säger att väsentligt ger ett intryck av en större hyreshöjning
            än vad promemorian exemplifierar.
          </p>
          <p xml:id="i-UpJ4wnCigktvcaBc1fvUmo">
            Regeringen motiverar inte sitt förslag på denna punkt och invändningarna
            mot det, man säger bara att utrymmet för en direkt hyreshöjning
            bör vara något större än vad utredningen föreslår. Enligt Vänsterpartiet
            bör skyddsregeln inte utdefiniera många kraftiga hyreshöjningstillfällen,
            hyreshöjningar som i praktiken kan sätta besittningsskyddet ur
            spel.
          </p>
          <p xml:id="i-WHtmWRinoLs7qHMynz1sTi">
            Den andra frågan är kravet om att hyresgästen aktivt ska begära
            prövning. Bland annat anser Hyres- och arrendenämnden i Stockholm
            att nämnden ska kunna pröva alla ärenden där det finns skäl. De
            ska inte behöva klarlägga om det finns ett yrkande från hyresgästen
            och om det är tillräckligt klart formulerat. En hyresgäst är inte
            alltid i en stark position gentemot hyresvärden utan tvärtom i
            en beroendeställning. Vänsterpartiet delar nämndens ståndpunkt.
          </p>
          <p xml:id="i-H5n1yT4Z4iycP1izJhDN4Z">
            För det tredje gäller det begreppet särskilda skäl. Regeringen
            exemplifierar detta genom att det utförts standardhöjande åtgärder.
            Är det frågan om tillval eller andra standardhöjande åtgärder
            som varit önskade av hyresgästen torde det knappast uppstå särskilt
            många tvister. I annat fall kan det dock innebära kraftiga hyreshöjningar
            som kan tvinga hyresgäster att flytta.
          </p>
          <p xml:id="i-NArjdPo3cuxd6DyjAJNtkw">
            Vi vet också att det under de kommande åren finns ett stort behov
            av upprustning i miljonprogramområdet.
          </p>
          <p xml:id="i-TcoaZYjm7Vccaivrvbvwxh">
            Det finns flera skäl som talar för att skyddsregeln är för vagt
            och ger stort utrymme till undantag. Ett starkt besittningsskydd
            ska innehålla regler som tryggar hyreskontrakt. Men för att besittningsskyddet
            ska få full effekt måste det finnas effektiva spärrar mot kraftiga
            hyreshöjningar. Besittningsskyddet måste fungera i människors
            vardag och inte bara i teorin.
          </p>
          <p xml:id="i-STimpMJ8sKuqdQzAyZvVwd">
            Regeringen bör återkomma med förslag som ger hyresgästerna ett
            bättre skydd mot stora och snabba hyreshöjningar. Detta bör riksdagen
            ge till känna.
          </p>
        </div>
        <div xml:id="i-FnmxXDC1BphCDGkwBXsoBe" type="motSignatures">
          <list xml:id="i-LgkBWpddSTJ3FaSB5FdoLx">
            <item xml:id="i-UFAaNCVwDPR67eFZ1krpcJ" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-Ci3bjqK1vP41r5BW77bopt" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-M8SVaptVKMx9BfEtbtE8T2" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-GGNapYVTZz8qJJiHyRqZiR" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-7hG2f9EGp8WjDcYDXT5QGe" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-WBA9XvMfxH6XDHUQm2vfVF" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
