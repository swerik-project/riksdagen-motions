<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04775">
  <teiHeader>
    <fileDesc>
      <titleStmt>
        <title>med anledning av skr. 2021/22:249 Vissa frågor inom hälso- och sjukvårdsområdet</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4775 av Camilla Waltersson Grönvall m.fl. (M)</title>
          <idno type="rdwebb">H9024775</idno>
          <rs type="number">4775</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024775/text</ref>
          <ref type="dokument_url_html">http://data.riksdagen.se/dokument/H9024775</ref>
          <ref type="dokumentstatus_url_xml">http://data.riksdagen.se/dokumentstatus/H9024775</ref>
          <ref type="docx">http://data.riksdagen.se/fil/7CEEB16C-CFE8-44E4-96C0-91C69CDED1BF</ref>
          <ref type="pdf">http://data.riksdagen.se/fil/4E565B8F-7FEB-4E66-B0A4-B92D7BBC38F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DvaegopYhzqJydjDs3fEwV" type="basedOn"/>
        <correspContext corresp="i-DvaegopYhzqJydjDs3fEwV">
          <ref>Skrivelse 2021/22:249</ref>
        </correspContext>
        <correspAction xml:id="i-R7RKKyPdykRW9TymEsxQFc" type="signed"/>
        <correspContext corresp="i-R7RKKyPdykRW9TymEsxQFc">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-R42EE37eh8e33Z1tiavtTj" type="submitted">
          <date when="2022-06-15"/>
          <time when="17:54:59"/>
        </correspAction>
        <correspAction xml:id="i-JAvT1nuMiu682fmpAAvFkn" type="dismissed">
          <date when="2022-06-16"/>
        </correspAction>
        <correspAction xml:id="i-QGYYizGcNo25xGt3WbYxAE" type="reviewed">
          <date when="2022-06-16"/>
          <time when="12:41:13"/>
        </correspAction>
        <correspAction xml:id="i-DfzEQ6vyPYkFqB6Ju1mMmD" type="referred">
          <date when="2022-06-17"/>
        </correspAction>
        <correspAction xml:id="i-JiUscVAHNkTcRfqGbiYr8t" type="assigned">
          <date when="2022-10-12"/>
          <time when="12:30:05"/>
        </correspAction>
        <correspContext corresp="i-JiUscVAHNkTcRfqGbiYr8t">
          <ref type="assignedTo">Socialutskottet</ref>
        </correspContext>
        <correspAction xml:id="i-2sc1hVQvoEdAAJ4aLfV2MU" type="behandlas_i"/>
        <correspContext corresp="i-2sc1hVQvoEdAAJ4aLfV2MU">
          <ref type="uppgift">2022/23:SoU3</ref>
          <ref type="ref_dok_id">HA01SoU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU3</ref>
          <ref type="ref_dok_titel">Vissa frågor inom hälso- och sjukvårdsområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WssWMgMb6RrnRm72zPs1r1" type="motHeader">
        <div xml:id="i-RVsj3Zo4CWWm2XAxtbAj3o" type="motTitle">
          Motion till riksdagen 2021/22:4775 av Camilla Waltersson Grönvall
          m.fl. (M) med anledning av skr. 2021/22:249 Vissa frågor inom
          hälso- och sjukvårdsområdet
        </div>
      </div>
      <div xml:id="i-WScdobbKymxuDdgM2EPsFC" type="motBody">
        <div xml:id="i-Ka8FQZchUAd4q3RZZjP7rR" type="motProposal" subtype="förslag">
          <head xml:id="i-QybpVkuYbTi7Rx76YZBWmo">
            Förslag till riksdagsbeslut
          </head>
          <list xml:id="i-KR5FrBsXe7AS7dqm9RxKc7" style="ol">
            <item xml:id="i-FdKvhDwG9taTCB25fi8d94">
              Riksdagen ställer sig bakom det som anförs i motionen om att
              patienten ska ha laglig rätt till nationell valfrihet i fråga
              om öppen och sluten specialistvård och tillkännager detta för
              regeringen.
            </item>
            <item xml:id="i-B7JteVygC8YXrfLkqRcd2v">
              Riksdagen ställer sig bakom det som anförs i motionen om att
              varje region ska ges i uppdrag att informera patienterna om deras
              möjligheter att söka vård även i andra regioner och tillkännager
              detta för regeringen.
            </item>
            <item xml:id="i-6c3BcCBQ9RgkSWCJgtsWYM">
              Riksdagen ställer sig bakom det som anförs i motionen om att
              skapa en nationell patientportal för information om lediga behandlingstider,
              väntetider och val av vårdgivare och tillkännager detta för regeringen.
            </item>
            <item xml:id="i-XoDmhw1BhiBgkb7jg8BUvt">
              Riksdagen ställer sig bakom det som anförs i motionen om att
              systematiskt använda alla vårdgivare oavsett driftsform för att
              kunna kapa och ta bort vårdköerna och tillkännager detta för regeringen.
            </item>
            <item xml:id="i-3ovBuPRoBHp38nthKKkp7E">
              Riksdagen ställer sig bakom det som anförs i motionen om att
              möjliggöra privat drift av fler sjukhus och annan vård och omsorg
              i syfte att förbättra patientens möjligheter till vård i rätt
              tid och av hög kvalitet och tillkännager detta för regeringen.
            </item>
            <item xml:id="i-VUiPyyNns8VkGiRsqNKMcv">
              Riksdagen ställer sig bakom det som anförs i motionen om att
              underlätta för vårdpersonal att arbeta inom vård med olika huvudmän
              och tillkännager detta för regeringen.
            </item>
            <item xml:id="i-APK9VrxJvRf2wUR2Ns6UvF">
              Riksdagen ställer sig bakom det som anförs i motionen om att
              förbättra möjligheterna för privata vårdgivare att använda ledig
              operations- och behandlingskapacitet vid sjukhusen och tillkännager
              detta för regeringen.
            </item>
            <item xml:id="i-XWrFtJ8iNhoV5qEA3AZB4y">
              Riksdagen ställer sig bakom det som anförs i motionen om att
              vårdens och omsorgens personal inte ska kunna sättas i s.k. arbetskarantän
              vid byte av arbetsgivare och tillkännager detta för regeringen.
            </item>
            <item xml:id="i-KGZDZe9QNZiDcK1HvkYvgX">
              Riksdagen ställer sig bakom det som anförs i motionen om att
              systematiskt förstärka antalet nödvändiga vårdplatser och tillkännager
              detta för regeringen.
            </item>
          </list>
        </div>
        <div xml:id="i-8wMw3fB9PNoEJUQYFDnFar" type="motContent">
          <head xml:id="i-JpbM8dGK3UonkU4WeFWUUy" type="h1">
            Motivering
          </head>
          <p xml:id="i-V7WU9MCmrH1XwSip3rRcgV">
            Moderaterna lade tillsammans med Kristdemokraterna, Liberalerna
            och Centerpartiet fram ett gemensamt utskottsinitiativ i socialutskottet
            den 1 februari i år
            <ref xml:id="i-KMo6he4aVdrbysAfBygWoz" target="i-nVaJUBKD4WYzxgLcDVw9s">
              [1]
            </ref>
            i syfte att få fart på regeringens bristande arbete gällande
            bl.a. de växande vårdköerna och bristen på vårdplatser. Av utskottsinitiativet
            och riksdagens beslut framgår tydligt att regeringen till riksdagen
            ska återrapportera hur arbetet framskrider vid tre tillfällen
            i år. Detta är det första tillfället. Nedan är Moderaternas synpunkter
            gällande regeringens hittills utförda arbete och återrapportering
            av detsamma avseende utskottsinitiativets förslag och tillkännagivanden.
          </p>
          <p xml:id="i-BwkoYAnFnQ67E8of5FUexr">
            För närvarande får 4 av 10 patienter inte sin vård i form av
            operationer och andra behandlingar utförd inom den lagstadgade
            vårdgarantins tidsgränser.
            <ref xml:id="i-CAYjEUjV1VHu7FmnksNRYP" target="i-X1sPQUxZYqRS5NB7YgzWfE">
              [2]
            </ref>
            Det är orimligt att denna utveckling tillåts fortsätta månad
            efter månad, år efter år utan att tillräckligt kraftfulla åtgärder
            vidtas.
          </p>
          <p xml:id="i-GJsGvSY3QyFwCQzbTX4hHY">
            Sverige har färre vårdplatser än resten av Europa och vi ligger
            därmed i botten när antalet vårdplatser jämförs mellan länderna.
            Detta är en faktor när det gäller de långa vårdköerna. Påtagliga
            brister i arbetsmiljön påverkar vårdyrkenas attraktivitet liksom
            svårigheten att genomföra vårdutbildningar med godkänd praktik
            inom rimlig tid. Sverige har inte tillräckligt med personal inom
            hälso- och sjukvården för att fullt ut kunna bemanna de vårdplatser
            som krävs.
          </p>
          <p xml:id="i-5i3oV9oo6XV6AT1xekeyui">
            Varje patient ska känna sig trygg i att den vård som ges är tillgänglig
            när den behövs. Rätt vård i rätt tid och av hög kvalitet är helt
            avgörande för att medborgarnas tillit ska bestå och att svensk
            hälso- och sjukvård är på plats när man behöver den. Därför måste
            vårdens medarbetare ha de förutsättningar som krävs. Så är det
            inte i dag. Därför måste stat, regioner och kommuner medverka
            till en kraftsamling för att förbättra förutsättningarna för en
            tillgänglig hälso- och sjukvård.
          </p>
          <p xml:id="i-LsJJwCv5LsbpoF9AtogyMX">
            Regeringen styr riket. Det slår 1 kap. 6 § regeringsformen tydligt
            fast, något som bl.a. Coronakommissionen betonade i sitt första
            delbetänkande om Sveriges hantering av pandemin när den pekade
            på regeringens bristande ansvar och ledarskap gällande äldreomsorgen.
            Regeringen borde ha tagit initiativ som behövdes för att äldreomsorgen
            skulle stå bättre rustad för en kris såsom covid-19-pandemin.
            <ref xml:id="i-LVRZSSmkRxTgET8RFDLwgS" target="i-XgXjGY4mHKQXWExj44VGSa">
              [3]
            </ref>
          </p>
          <p xml:id="i-4d8xaGdhxN4YRpNjeiPCjV">
            Hälso- och sjukvården befinner sig i en kris. På motsvarande
            sätt har regeringen ett övergripande ansvar för att ta det nationella
            ledarskapet för att bidra till att lösa krisen i vården. Vi kan
            bara konstatera att regeringen tyvärr inte gör det och inte heller
            har det engagemang och intresse som krävs för att ta ett övergripande
            ansvar och ledarskap i dessa frågor. Denna skrivelses innehåll
            är bara ett av många exempel på detta.
          </p>
          <p xml:id="i-Dx7Xtw9qev4Rupf9M9Ej69">
            Låt oss börja med att redogöra för vad riksdagens majoritet tillkännagav
            att regeringen skulle göra i utskottsinitiativet:
          </p>
          <p xml:id="i-Sax1d8FLZYmX3kxyHPmFdu">
            Utskottet finner regeringens bristfälliga agerande anmärkningsvärt.
            Utskottet konstaterar att hälso- och sjukvården befinner sig i
            en kris. Krisen beror på såväl covid-19-pandemin som brister som
            fanns före pandemin. Utskottet konstaterar att regionerna har
            ett ansvar att erbjuda en god hälso- och sjukvård åt den som är
            bosatt inom respektive region men att regeringen har ett övergripande
            ansvar för att bidra till att lösa denna kris.
          </p>
          <p xml:id="i-CkRCeTMY1wJFrYiH4Spxyx">
            Under pandemin har vården på kort tid ställt om för att kunna
            ge vård till patienter med covid-19 och andra akuta sjukdomar.
            Som en följd av detta har andra planerade behandlingar och operationer
            behövt skjutas upp. Utskottet konstaterar också att vårdköerna
            inom specialistvården redan före pandemin hade ökat väsentligt.
            År 2018 hade Sverige 2,1 vårdplatser per 1 000 invånare, vilket
            är lägst i EU. Detta är en viktig orsak till de långa vårdköerna.
            Vidare påverkar brister i arbetsmiljön inom vården vårdyrkenas
            attraktivitet och möjligheten att genomföra vårdutbildningar med
            godkänd praktik inom rimlig tid. Utskottet noterar också att det
            krävs insatser för att behålla och locka tillbaka personal för
            att bemanna de vårdplatser som krävs.
          </p>
          <p xml:id="i-RaZbMN7aVzGDNpy5FMZRm1">
            Utskottet vill i detta sammanhang betona vikten av att varje
            patient ska känna sig trygg i att den vård som ges är patientsäker
            och tillgänglig när den behövs. Rätt vård i rätt tid av hög kvalitet
            är avgörande för att medborgarnas tillit till vården ska bestå.
            Att fler patienter kan behandlas med dagkirurgi och med mer avancerade
            läkemedel har medfört att antalet inläggningar på sjukhus successivt
            har minskat. Viss digitalisering har också medfört att fler patienter
            kan vårdas hemma. Vidare har den kommunala hemsjukvården i viss
            mån byggts ut. Denna goda utveckling måste enligt utskottet fortsätta.
          </p>
          <p xml:id="i-W2kT3ktGXvvD4hGUo6aaPV">
            Utskottet noterar att en överenskommelse mellan staten och Sveriges
            Kommuner och Regioner (SKR) om ökad tillgänglighet i hälso- och
            sjukvården 2022 nyligen har presenterats. Denna åtgärd är dock
            enligt utskottet otillräcklig. Utskottet anser mot denna bakgrund
            att regeringen skyndsamt ska vidta följande åtgärder:
          </p>
          <list xml:id="i-M93GGgMDkkQVYC884ak88W" style="ol">
            <item xml:id="i-PUoc8W8QBYTBSJhwNQqrrQ">
              Regeringens övergripande målsättning bör vara att antalet vårdplatser
              ska öka. Regeringen ska därför ta fram en nationell plan för hur
              bristen på vårdplatser ska åtgärdas. Utskottet påminner om att
              425 miljoner kronor har avsatts för 2022 för att öka antalet vårdplatser
              i landet. Utskottet ansåg i detta sammanhang att 1 miljard kronor
              bör avsättas för detta ändamål 2023 och 1,5 miljarder kronor 2024.
              Riksdagen biföll utskottets förslag till riksdagsbeslut (prop.
              2021/22:1 utgiftsområde 9, bet. 2021/22:SoU1, rskr. 2021/22:123).
            </item>
            <item xml:id="i-9GGQN87weEBDXxDSdPxDgR">
              Regeringen ska se över frågan om samordning av vårdköerna. Onödig
              administration bör undvikas och enkel lättillgänglig information
              till patienter och deras anhöriga bör prioriteras för att utnyttja
              ledig kapacitet i vården. Utskottet påminner om att 50 miljoner
              kronor har avsatts för 2022 för att upprätta en nationell vårdförmedling
              och för att regionerna ska ge ersättning till patienter för sjukresor
              vid vårdbesök i en annan region. Utskottet ansåg i detta sammanhang
              att 100 miljoner kronor bör avsättas för detta ändamål 2023 respektive
              2024. Riksdagen biföll utskottets förslag till riksdagsbeslut
              (prop. 2021/22:1 utgiftsområde 9, bet. 2021/22:SoU1, rskr. 2021/22:123).
            </item>
            <item xml:id="i-9XTPkSBWgYxpoaXHFy3ND">
              Regeringen ska se över frågan om att i hälso- och sjukvårdslagen
              och patientlagen införa en rätt för patienten att fritt söka såväl
              öppen som sluten specialistvård i hela landet. Enligt utskottet
              kan detta på längre sikt bidra till att korta väntetiderna. Det
              krävs dock en systematisk uppföljning av denna utvidgade rättighet
              för patienterna att välja vård och av utvecklingen av resekostnaderna.
            </item>
            <item xml:id="i-NNF4Cun4scEnr9MC4mX4VY">
              Regeringen ska ge Nationella vårdkompetensrådet i uppdrag att
              ta fram en plan med förslag på åtgärder för att dimensionera antalet
              utbildningsplatser till behovet av personal. Behovet av specialistsjuksköterskor,
              biomedicinska analytiker, röntgensjuksköterskor och specialistläkare
              i allmänmedicin bör beaktas särskilt. Vidare bör de problem som
              uppkommer när t.ex. sjuksköterskestuderande ska göra sin verksamhetsförlagda
              utbildning, VFU, åtgärdas. Regeringen bör efter samråd med SKR
              besluta om planens genomförande.
            </item>
            <item xml:id="i-WsC2hkFPr43GKs5hEa981B">
              Regeringen ska se över frågan om att införa fler möjligheter
              för vårdens medarbetare att arbeta för olika huvudmän. Regeringen
              ska även se över frågan om att förbättra möjligheterna för privata
              vårdgivare att använda ledig operations- och behandlingskapacitet
              vid sjukhus och andra vårdinrättningar.
            </item>
            <item xml:id="i-d2WFPS8SArXSSt2fpAH2e">
              Regeringen ska se över frågan om arbetsmiljön inom vården. En
              lämplig myndighet bör få i uppdrag att genomföra en tillsyn över
              arbetsmiljön inom vården. Regeringen bör därefter vidta åtgärder.
              Vidare anser utskottet att skyddet vid arbetsskador måste stärkas.
              Utskottet anser därför att Arbetsskadeutredningen (S 2021:11)
              i ett tilläggsdirektiv bör få i uppdrag att utreda hur utsatta
              yrkesgruppers, särskilt vård- och omsorgspersonal som arbetar
              utanför vårdinrättningar, försäkringsskydd kan stärkas genom arbetsskadeförsäkringen
              för den som i sitt arbete smittas av en sjukdom. I tilläggsdirektivet
              bör också ingå att utredningen, med beaktande av ny kunskap om
              pandemin som till exempel smittotillfälle och långtidscovid, ska
              utreda kriterierna i syfte att göra arbetsskadeförsäkringen mer
              ändamålsenlig.
            </item>
            <item xml:id="i-LB34jYiXCqTCnfpCHxrxFv">
              Regeringen ska se över frågan om att stärka företagshälsovården
              i syfte att förebygga och åtgärda fysisk och psykisk ohälsa. Under
              pandemin har många arbetat under pressade förhållanden och det
              bör därför säkerställas att företagshälsovården kan stötta och
              hjälpa till. Enligt utskottet bör även frågan om företagshälsovården
              kan involveras i stora verksamhetsförändringar övervägas. Utskottet
              noterar i detta sammanhang att arbetsmedicin är en bristspecialitet
              och att det därför krävs ett nationellt grepp för en långsiktig
              kompetensförsörjning inom denna specialitet.
            </item>
            <item xml:id="i-G9iGs17mUq61khgY7bAzc5">
              Regeringen ska återkomma till riksdagen med skrivelser som innehåller
              återrapporter av hur arbetet bedrivs med att genomföra ovanstående
              åtgärder. Skrivelserna ska lämnas till riksdagen senast den 31
              maj 2022, den 31 augusti 2022 och den 30 november 2022. Med stöd
              av sin initiativrätt enligt 9 kap. 16 § riksdagsordningen föreslår
              utskottet att riksdagen ställer sig bakom det som utskottet ovan
              anför om vårdfrågor och tillkännager detta för regeringen.[4]
            </item>
          </list>
          <p xml:id="i-Qu78MC7bmBffgpTFpKguPM">
            Svensk hälso- och sjukvårds allra största problem är de långa
            vårdköerna. Kortfattat lider hälso- och sjukvården av kroniska
            tillgänglighets- och effektivitetsproblem. Vårdköerna är enorma
            trots att Sverige är ett av de länder som använder mest resurser
            på sjukvård i hela Europa, mätt som andel av BNP. Därtill är skillnaderna
            i väntetider för patienterna att få sin vård mellan olika regioner
            stora och ibland mycket stora. Vissa regioner lyckas bättre än
            andra inom ramen för det befintliga systemet (genomgående handlar
            det i första hand om Halland, Gotland och Stockholm). Men de uppnådda
            resultaten visar att nuvarande ordning gällande tillgänglighet
            och väntetider inte fungerar helt tillfredsställande i någon region.
          </p>
          <head xml:id="i-FywuckhQ3Djc3S7CS4THpF" type="h1">
            Regeringens återrapportering
          </head>
          <p xml:id="i-TTwjMcvuJVzRqBLhQuhuKM">
            Vad visar återrapporteringen genom denna skrivelse att regeringen
            vidtagit för nya konkreta åtgärder i syfte att uppfylla ovanstående
            tillkännagivande? Rakt uttryckt: många ord, lite verkstad. Och
            vad värre är verkar regeringen i det stora hela nöjd med utvecklingen
            och vidtagna åtgärder. Det duger inte.
          </p>
          <head xml:id="i-QqNKSekXXgPVMA1byZZ9j" type="h2">
            Vårdplatser
          </head>
          <p xml:id="i-EsoA6CgBVUaebqzNmSzwwA">
            Det som är bra är att skrivelsen visar att regeringen delvis
            tagit vara på de förslag och den finansiering som Moderaternas,
            Kristdemokraternas och Sverigedemokraternas budget innehöll och
            som riksdagen beslutade skulle utgöra statsbudget för 2022 avseende
            en satsning på fler vårdplatser. Mer behöver dock självfallet
            göras för att antalet vårdplatser ska matcha förmågan att kapa
            vårdköerna.
          </p>
          <head xml:id="i-Mm5QorXeQHjaj2AS67s9ji" type="h2">
            Samordning av vårdköer
          </head>
          <p xml:id="i-GtkgEoyTbzZhVFyTtiBbgf">
            Här är det uppenbart att regeringen inte är särskilt intresserad
            av att ta något konkret ökat ansvar och ledarskap för att korta
            och kapa vårdköerna. Regeringen lyfter fram att en förstudie ska
            genomföras om hur ett nationellt vårdsöksystem kan utvecklas,
            organiseras och förvaltas i statlig regi. Detta uppdrag ska slutrapporteras
            den 31 mars 2023.
            <ref xml:id="i-9UQV9mPi4GDAErVUQ1tFWJ" target="i-6S9kxooTt8WKD9vw9cApv8">
              [5]
            </ref>
            Sammantaget gör regeringen bedömningen att de statligt vidtagna
            åtgärder som beskrivs ovan bidrar till att kontinuerligt och långsiktigt
            stödja och stärka regionernas tillgänglighetsarbete med att korta
            väntetiderna och samordna vårdköerna. Regeringen bedömer därför
            att den del av tillkännagivandet som avser en samordning av vårdköerna
            är tillgodosett.
            <ref xml:id="i-WjVAJCcyZUdpZVZFFzGk6a" target="i-UwSxAjaRwE4S7GFNhdkCLc">
              [6]
            </ref>
            Med denna takt och detta visade ointresse är vårdköerna inte
            borta inom överskådlig tid. Detta är inte att ta ansvar och visa
            ledarskap. Därtill påminner vi om att regeringen struntar i utskottsmajoritetens
            påpekande att 50 miljoner kronor har avsatts för 2022 i statsbudgeten
            för att upprätta en nationell vårdförmedling och för att regionerna
            ska ge ersättning till patienter för sjukresor vid vårdbesök i
            en annan region.
          </p>
          <head xml:id="i-TGGkohLDCoXogS2qc9Z1jX" type="h2">
            Rätt för patienterna att fritt söka vård
          </head>
          <p xml:id="i-3SkwHTXVG3vCm6fnBCdU1q">
            Här är det lika uppenbart att regeringen inte vill stärka patientens
            makt och valfrihet. Regeringen försöker hitta alla möjliga och
            omöjliga skäl till att neka patienten rätt att fritt välja sluten
            specialistvård i hela landet. Regeringen anför att den ser en
            utveckling om valfriheten stärks som på sikt kan leda till en
            mer ojämlik och efterfrågestyrd hälso- och sjukvård. Hälso- och
            sjukvårdslagens målbestämmelser om en vård på lika villkor för
            hela befolkningen och att den som har det största behovet av hälso-
            och sjukvård ska ges företräde till vården riskerar också att
            urholkas.
            <ref xml:id="i-23VoS1u8LmH7G6hCr59Qz4" target="i-B8U8FXPi2wj9anpvDyN1X7">
              [7]
            </ref>
            Det går bara att dra en slutsats: denna regering tänker aktivt
            motarbeta att patientens makt stärks.
          </p>
          <head xml:id="i-TN3AQjGKj2FwkF41uucr88" type="h2">
            Plan med förslag på åtgärder för att dimensionera antalet utbildningsplatser
            efter behovet av personal
          </head>
          <p xml:id="i-VV6sGWrkZLYtAQD9CVg5T8">
            Här är sammanfattningen av regeringens återrapportering dels
            att de statliga universiteten och högskolorna har långtgående
            möjligheter att själva bestämma hur verksamhetens resurser ska
            användas – studenternas efterfrågan och arbetsmarknadens behov
            ska styra dimensioneringen av utbildningarna, och respektive lärosäte
            ansvarar självt för beslut om t.ex. utbildningsutbud och utbildningarnas
            upplägg och innehåll utifrån högskolelagens och högskoleförordningens
            bestämmelser – dels att regeringen fortsätter att analysera frågan
            och kontinuerligt överväger behovet av åtgärder på området.
            <ref xml:id="i-LR6eu3wGMocf6umwpHYVKj" target="i-5evEkux6HWrCL2Y7zS4PyQ">
              [8]
            </ref>
          </p>
          <head xml:id="i-JT1kC1db6wa2xgpgkqfSYv" type="h2">
            Fler möjligheter för vårdens medarbetare att arbeta för olika
            huvudmän m.m.
          </head>
          <p xml:id="i-5DogbJxTCdfpzp1XPkN23M">
            Här framgår det tydligt av skrivelsen att regeringen är ointresserad
            av att ta något konkret ansvar och ledarskap att driva förslag
            om att skapa fler möjligheter för vårdens medarbetare att arbeta
            för olika huvudmän. Likaledes gäller detta förslaget om att försöka
            förbättra möjligheterna för privata vårdgivare att använda ledig
            operations- och behandlingskapacitet. Regeringen anser att dessa
            förslag är frågor för hälso- och sjukvårdens huvudmän.
            <ref xml:id="i-QgNTe1GjpDmaKbQ1TdUHPq" target="i-WFBuGg1Ae9nQ98P4sAWM4a">
              [9]
            </ref>
          </p>
          <head xml:id="i-WdwD6UwXFrxzgymehZuT4D" type="h2">
            Översyn av arbetsmiljön inom vården samt förstärkning av företagshälsovården
          </head>
          <p xml:id="i-EX324CjzBvkyENgG2rgtGo">
            Regeringen anför i skrivelsen att den har höjt ambitionen på
            arbetslivsområdet under de senaste åren. För övrigt menar regeringen
            att den del av tillkännagivandet om vård­frågor som rör tilläggsdirektiv
            till Utredningen om arbetsskadeförsäkringen ryms inom ramen för
            befintliga direktiv och bedömer därför att denna del av tillkännagivandet
            är tillgodosett. Och när det gäller förstärkning av företagshälsovården
            anser regeringen uppenbarligen att deras beslut i juni förra året
            att tillsätta en särskild utredare att se över vissa frågor i
            arbetsmiljölagen är en fullgod åtgärd.
            <ref xml:id="i-EJSo6UXhHhuPDGFxwzm3US" target="i-RhsEQrMRrn1ikCfbKKpY4q">
              [10]
            </ref>
          </p>
          <head xml:id="i-EiGkwAWBDfnrcm9xUDWWHB" type="h1">
            En trygg och tillgänglig vård för alla – konkreta förslag för
            att kapa vårdköerna och uppfylla tillkännagivandet
          </head>
          <p xml:id="i-BbgumuPEHoaKMuDN9N4b6i">
            Moderaterna prioriterar att stärka patientens inflytande över
            sin egen hälso- och sjukvård. Patientens bästa bildar utgångspunkten
            för våra reformförslag. Alla ska kunna känna sig trygga med att
            man får vård i rätt tid av hög kvalitet när man väl behöver den.
            Det behövs reformer som på kort sikt kan stärka patientens makt
            och samtidigt minska politikers makt. Regeringen måste fullfölja
            tillkännagivandet som riksdagen riktat till den, och mest prioriterade
            är de delar som rör vårdköerna och patientens valfrihet och makt
            samt förslagen om att kunna arbeta för olika huvudmän inom vården
            och att förbättra möjligheterna för privata vårdgivare att använda
            ledig operations- och behandlingskapacitet.
          </p>
          <head xml:id="i-NSBezwKfFz38uLZhHTWNXJ" type="h2">
            Patienten ska ha laglig rätt till nationell valfrihet gällande
            både öppen och sluten specialistvård
          </head>
          <p xml:id="i-MGp9NBCiq9C5sF9S2suuSi">
            Moderaterna föreslår att alla medborgare i Sverige ges laglig
            rätt att söka både öppen och sluten specialistvård var som helst
            i Sverige. Vi föreslår därför en ny lag som ger alla rätt till
            vård direkt. Lagen skulle ge alla patienter i hela landet rätt
            att söka specialistvård var som helst i Sverige, detta oavsett
            om det handlar om höftleds­operationer, cancerbehandlingar, psykiatri
            eller något annat som innebär att patienten behöver hjälp som
            inte går att få inom primärvården.
          </p>
          <head xml:id="i-BunopxagmLYkgiNphZcMzq" type="h2">
            Varje region ges i uppdrag att informera patienterna om deras
            möjligheter att söka vård även i andra regioner
          </head>
          <p xml:id="i-EK3AydX7vD6eK1Nd1iSyYf">
            Moderaterna föreslår att varje region ges i uppdrag att informera
            patienten om möjligheterna att söka vård även i andra regioner
            än sin hemregion. Vi föreslår att det tas fram stöd för patienten
            i form av särskilda patientkontor (fysiskt och digitalt) som har
            till uppgift att informera och ge råd till patienten avseende
            dennes rättigheter att välja vård i hela landet. Administrativa
            överbyggnader ska undvikas.
          </p>
          <head xml:id="i-H5HMPY5AkU7X8omZeurme1" type="h2">
            Skapa en nationell patientportal – för information om lediga
            behandlingstider, väntetider och val av vårdgivare
          </head>
          <p xml:id="i-YaFzw5iRLoi7ToNXsAx3Zz">
            Moderaterna föreslår att det skapas en nationell patientportal
            med information om lediga behandlingstider, väntetider inom olika
            regioner och hos olika vårdgivare och möjligheterna till val av
            vårdgivare och vilka rättigheter som finns inom den lag­stadgade
            vårdgarantin. Denna plattform ska därutöver innehålla lättillgänglig
            information om kvaliteten i vården, allt för att ge ett stöd till
            patient och anhörig vid behov av vård.
          </p>
          <head xml:id="i-NviRT1KpL7ReitbJ5TQkmu" type="h2">
            Använd alla vårdgivare oavsett driftsform systematiskt för att
            kunna kapa och ta bort vårdköerna
          </head>
          <p xml:id="i-RMLbdbAZASh4RMPem9iQpz">
            Moderaterna anser att arbetet med att beta av och kapa de långa
            vårdköerna ska ske strukturerat, metodiskt och systematiskt. Alla
            aktörer, såväl privata som offentliga, ska tillåtas att vara med
            och bidra med sina insatser för att kapa vårdköerna. Alla hinder
            ska tas bort för att möjliggöra att alla vårdgivare oavsett driftsform
            som uppfyller normala ska-krav ges möjlighet till avtal för att
            kunna hjälpa till att arbeta av de vårdköer som finns och utföra
            den vård som är eftersatt.
          </p>
          <head xml:id="i-4VFH3fJm9DBn2cUF4QBJ3g" type="h2">
            Möjliggör privat drift av fler sjukhus och annan vård och omsorg
            i syfte att förbättra patientens möjlighet till vård i rätt tid
            av hög kvalitet
          </head>
          <p xml:id="i-5YnuaMpz9RxuX649ZvSo1w">
            Moderaterna föreslår att det ska ges ett utredningsuppdrag att
            genomföra en översyn och analys av de svenska akutsjukhusen. Erfarenheterna
            från de få privat drivna akutsjukhus som prövats i Sverige talar
            för att fler sjukhus borde drivas i privat regi med ökad samlad
            effektivitet, tillgänglighet och kvalitet i den svenska hälso-
            och sjukvården som resultat.
          </p>
          <head xml:id="i-5RaPQizmBU3ntTySuoBpeL" type="h2">
            Underlätta för vårdpersonal att arbeta inom vård med olika huvudmän
          </head>
          <p xml:id="i-PnEMmKZ75rLkskTdyHrwqr">
            För de anställda i hälso- och sjukvården har möjligheten att
            välja arbetsgivare blivit gradvis större. Moderaterna vill förstärka
            denna utveckling genom att underlätta möjligheterna för vårdpersonal
            att arbeta med olika huvudmän inom såväl offentlig som privat
            driven hälso- och sjukvård. För att uppnå detta behöver bl.a.
            regelverken kring s.k. bisysslor ses över.
          </p>
          <head xml:id="i-GaD9iz5z9xgKzUGcXpUYpU" type="h2">
            Förbättra möjligheterna för privata vårdgivare att använda ledig
            operations- och behandlingskapacitet vid sjukhusen
          </head>
          <p xml:id="i-AVVAH1zhfxP7PRYJ8yW4Bu">
            Moderaterna vill förbättra produktiviteten och effektiviteten
            inom hälso- och sjukvården. I syfte att förbättra möjligheterna
            till det ska ledig operations- och behandlingskapacitet vid sjukhus
            användas metodiskt. Vi föreslår att det utformas kontraktsformer
            som innebär att privata vårdenheter ges inläggningsrättigheter
            och möjligheter att använda ledig kapacitet vid sjukhusen för
            planerad verksamhet gällande operationer och andra behandlingar.
          </p>
          <head xml:id="i-5qtQZF5ETzJqToqQZFo26w" type="h2">
            Vårdens och omsorgens personal ska inte kunna sättas i s.k. arbetskarantän
            vid byte av arbetsgivare
          </head>
          <p xml:id="i-TxwmJqXEXJZP3vsKhyX9vu">
            Den hantering som många regioner använt sig av med s.k. karantänsregler
            gällande hur vård- och omsorgspersonal kan byta arbetsgivare mellan
            offentligt och privat utförd vård och egendriven verksamhet är
            skadlig. Moderaterna föreslår att förfarandet med att sätta kompetent
            vård- och omsorgspersonal i s.k. arbetskarantän ska anses vara
            olagligt. Notera att t.ex. över hälften av dagens studenter som
            ska bli sjuksköterskor kan tänka sig att starta och driva egen
            företagsverksamhet någon gång under sitt yrkesliv. Detta vill
            vi underlätta och uppmuntra. Vi tror att det kan bidra till bättre
            arbetsvillkor och arbetsmiljöer.
          </p>
          <head xml:id="i-PFHg8xJZ6Cj1CedhHsuPbd" type="h2">
            Förstärk systematiskt antalet nödvändiga vårdplatser
          </head>
          <p xml:id="i-X3ZFdpdt4D9E2Z3BNe7gNY">
            Moderaterna föreslår att det ska tas fram en övergripande målsättning
            för fler vårdplatser och en nationell plan för hur bristen på
            vårdplatser ska åtgärdas, samt att varje region ska medverka till
            att det övergripande målet om vårdplatser nås. De budgetmedel
            som avsatts i statsbudgeten för 2022–2024 ska användas i finansieringen
            av insatsen.
          </p>
          <p xml:id="i-SwUmTwDPBMUpxWsCdKBwba">
            Viktigast av allt är att våra konkreta förslag att korta och
            kapa vårdköerna kan minska det mänskliga lidandet. Det är ovärdigt
            att Sverige hittills inte har kunnat lösa detta bättre i ett av
            världens rikaste länder. Sverige har blivit ett riktigt kösamhälle.
            Därför måste vi omgående påbörja en snabb resa mot att ingen i
            Sverige ska behöva vänta på den vård de har rätt.
          </p>
        </div>
        <div xml:id="i-8eWybRT1xrLvnKpmTdboji" type="motSignatures">
          <list xml:id="i-5CNnfhoRfhNMdxw8pR8z2D">
            <item xml:id="i-Lm11HSyWQ9NhCcLMuLdwdr">
              Camilla Waltersson Grönvall (M)
            </item>
            <item xml:id="i-DEuTncjWb8B24RqHhstMeS">
              Johan Hultberg (M)
            </item>
            <item xml:id="i-ABfu5cMc9JCHy7JrR4MZr9">
              Ulrika Heindorff (M)
            </item>
            <item xml:id="i-UUH5eUCaAsysTA7nVzi1YF">
              Ulrika Jörgensen (M)
            </item>
            <item xml:id="i-DH88xdsX8SJokqbxsoARPv">
              John E Weinerhall (M)
            </item>
            <item xml:id="i-BZ2cnC7WDr82eRSZVE4PpM">
              Noria Manouchi (M)
            </item>
            <item xml:id="i-58EAjb22mDPKadGSbe8Hzh">
              Marie-Louise Hänel Sandström (M)
            </item>
            <item xml:id="i-VL2vqPotZiuqW99k8jKCKs">
              Ann-Britt Åsebol (M)
            </item>
          </list>
        </div>
        <div xml:id="i-3GqD7FwPPqtPAjhtaWxypM" type="motNotes">
          <noteGrp xml:id="i-PAxVRRSpEWSWSomvGx7CjH">
            <note xml:id="i-nVaJUBKD4WYzxgLcDVw9s">
              [1] Socialutskottets bet. 2021/22:SoU36.
            </note>
            <note xml:id="i-X1sPQUxZYqRS5NB7YgzWfE">
              [2] Se SKR:s sammanställningar av utvecklingen gällande vårdköerna,
              Vantetider.se.
            </note>
            <note xml:id="i-XgXjGY4mHKQXWExj44VGSa">
              [3] Coronakommissionen. Äldreomsorgen under pandemin (SOU 2020:80).
            </note>
            <note xml:id="i-6S9kxooTt8WKD9vw9cApv8">
              [5] Ökad tillgänglighet i hälso- och sjukvården 2022, Tilläggsöverenskommelse
              mellan staten och Sveriges Kommuner och Regioner, samt skr. 2021/22:249
              Vissa frågor inom hälso- och sjukvårdsområdet.
            </note>
            <note xml:id="i-UwSxAjaRwE4S7GFNhdkCLc">
              [6] Skr. 2021/22:249 Vissa frågor inom hälso- och sjukvårdsområdet.
            </note>
            <note xml:id="i-B8U8FXPi2wj9anpvDyN1X7">
              [7] Ibid.
            </note>
            <note xml:id="i-5evEkux6HWrCL2Y7zS4PyQ">
              [8] Ibid.
            </note>
            <note xml:id="i-WFBuGg1Ae9nQ98P4sAWM4a">
              [9] Ibid.
            </note>
            <note xml:id="i-RhsEQrMRrn1ikCfbKKpY4q">
              [10] Ibid.
            </note>
          </noteGrp>
        </div>
      </div>
    </body>
  </text>
</TEI>
