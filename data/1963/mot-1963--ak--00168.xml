<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__168/mot_1963__ak__168-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 168 år 1963
          </p>
          <p>
            Nr 168
          </p>
          <p>
            Av herr Svenungsson och fru Eriksson i Stockholm, om anslag till
            inköp av ett elektronmikroskop för statens institut för folk-
            hälsan.
          </p>
          <p>
            I motion nr 22 till 1961 års riksdag anhöll undertecknade om
            skyndsam utred- ning om luftföroreningarnas inverkan på människan,
            och riksdagen avlät en skri- velse till Kungl. Maj:t i detta ärende.
            I statsverkspropositionen till 1962 års riksdag föreslog inrikesministern
            anvisande av medel till utrustning m. m. för en särskild undersökning
            angående luftföroreningarnas inverkan på människan. Riksdagen
            biföll Kungl. Maj:ts förslag, och det av departementschefen föreslagna
            beloppet av 22.000 kronor anvisades för ändamålet. Statens institut
            för folkhälsan har igångsatt undersökningar. Statsmakternas initiativ
            på detta område har hälsats med stor tillfredsställelse. I äskande
            till årets statsverksproposition har styrelsen för statens institut
            för folkhälsan bl. a. hemställt om anslagsmedel för inköp av ett
            för institutets samtliga avdelningar gemensamt elektronmikroskop
            till en kostnad av 90000 kronor. (Se årets statsverksprop. bil.
            7, Socialdepartementet, s. 212 ff.) Styrelsen framhåller, att
            behovet av ett elektronmikroskop visat sig alltmer trängande.
            Bl. a. har det visat sig, att storleken av de i luftföroreningarna
            förekommande partiklarna har en avgörande betydelse för dessas
            retention i luftvägarna. Departementschefen har emellertid icke
            ansett sig kunna föreslå anvisande av det begärda anslaget. Luftföroreningarna
            i storstäder och industriområden är ett allvarligt problem. Motorfordonstrafiken
            ökar kraftigt, och motorfordonen är i viss utsträckning av annan
            typ än tidigare. Med nyanläggning av panncentraler med oljeeldning
            och industriens expansion ökas också luftföroreningarna.. Icke
            minst i Stockholms cen- trala delar torde dessa luftföroreningar
            medföra allvarliga hälsorisker. Professor Tore Dalhamn framhåller
            vid samtal, att fastställande av partiklarnas fördelning i luftvägarna
            är en väsentlig förutsättning för förebyggande åtgärder och medicinsk
            behandling. Med vanliga ljusmikroskop kan nämligen de små partiklarnas
            förekomst inte fastställas, och det är dessa mindre partiklar
            som i princip tränger längst ned i luftvägarna. Folksam har nu
            ställt 30 000 kronor till förfogande för anskaffande av elektron-
            mikroskop, varför sålunda det tidigare äskade anslaget kan reduceras
            med detta belopp. Med hänvisning till vad vi här framhållit får
            vi föreslå, att riksdagen måtte för inköp av elektronmikroskop
            till statens institut för folkhälsan anvisa ett belopp av 60 000
            kronor.
          </p>
          <p>
            Stockholm den 23 januari 1963
          </p>
          <p>
            David Svenungsson Nancy Eriksson
          </p>
        </div>
      </div>
    </body>
  </text>
</TEI>
