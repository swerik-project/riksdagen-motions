<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01553">
  <teiHeader>
    <fileDesc>
      <titleStmt>
        <title>Barnäktenskap bland ensamkommande barn</title>
        <author corresp="i-2DoVBtekXdY2ysRmE7Ujm9">av Tina Ghasemi (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1553 av Tina Ghasemi (M)</title>
          <idno type="rdwebb">H4021553</idno>
          <rs type="number">1553</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021553/text</ref>
          <ref type="dokument_url_html">http://data.riksdagen.se/dokument/H4021553</ref>
          <ref type="dokumentstatus_url_xml">http://data.riksdagen.se/dokumentstatus/H4021553</ref>
          <ref type="docx">http://data.riksdagen.se/fil/0581007D-D576-4E71-9970-C92C8298800A</ref>
          <ref type="pdf">http://data.riksdagen.se/fil/9D98B18E-44F7-4436-AA62-1D9A9D63D647</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2DoVBtekXdY2ysRmE7Ujm9</idno>
            <name>Tina Ghasemi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BC4RbNCPArTe7EKsyEegdE" type="signed"/>
        <correspContext corresp="i-BC4RbNCPArTe7EKsyEegdE">
          <note type="signatory" corresp="i-2DoVBtekXdY2ysRmE7Ujm9"/>
        </correspContext>
        <correspAction xml:id="i-XoayZb8rh3dH9PH6nkQ5Q9" type="submitted">
          <date when="2016-10-04"/>
          <time when="14:40:00"/>
        </correspAction>
        <correspAction xml:id="i-YVsiKbm67kHPo9vcmU8RyJ" type="reviewed">
          <date when="2016-10-04"/>
          <time when="14:58:01"/>
        </correspAction>
        <correspAction xml:id="i-RH3hqvX1unC4daBuSwdCVQ" type="referred">
          <date when="2016-10-14"/>
        </correspAction>
        <correspAction xml:id="i-ADPAE2cjVUBTn3NZgREnqF" type="assigned">
          <date when="2018-03-21"/>
          <time when="17:00:56"/>
        </correspAction>
        <correspContext corresp="i-ADPAE2cjVUBTn3NZgREnqF">
          <ref type="assignedTo">Socialutskottet</ref>
        </correspContext>
        <correspAction xml:id="i-Tf1bMWy32sz9L2KgYq4wQd" type="behandlas_i"/>
        <correspContext corresp="i-Tf1bMWy32sz9L2KgYq4wQd">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ffk2PJeHcNj5AUWNTiRjqW" type="motHeader">
        <div xml:id="i-YKwukVgFhvGUELuKQuVr1q" type="motTitle">
          Motion till riksdagen 2016/17:1553 av Tina Ghasemi (M) Barnäktenskap
          bland ensamkommande barn
        </div>
      </div>
      <div xml:id="i-VHk3Wrfx4rRsn2M94znAM" type="motBody">
        <div xml:id="i-9JYnxCZ5McuN25aCoPrLkq" type="motProposal" subtype="förslag">
          <head xml:id="i-PeuDNdBXnjztoiFASrrG8s">
            Förslag till riksdagsbeslut
          </head>
          <list xml:id="i-Fq3NT3V99fnkHSsiwq8fGx">
            <item xml:id="i-7TVd2bGyfozE4ZfR6SNmw2" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt ska återkomma med en handlingsplan för hur
              handläggningen av ärenden som rör asylsökande ensamkommande flickor
              i barnäktenskap med vuxna män ska göras mer enhetlig och rättssäker,
              och detta tillkännager riksdagen för regeringen.
            </item>
          </list>
        </div>
        <div xml:id="i-4zdyeCUrzjDLvSyX95bMgk" type="motContent">
          <head xml:id="i-QW88tWTbg54VUdon7ukQhY" type="h1">
            Motivering
          </head>
          <p xml:id="i-5CDR8cWBg8bC5P5mchcmkz">
            En av de nya utmaningar som framkommit i samband med de ökade
            flyktingströmmarna till Sverige under det senaste året är asylsökande
            ensamkommande flickor i barnäktenskap med vuxna män. I många fall
            placeras dessa flickor i boenden tillsammans med sina män, trots
            att barnäktenskap strider mot både FN:s barnkonvention och svensk
            lagstiftning. Det finns en bristande kunskap om denna problematik
            i Sverige och hur den bäst bör hanteras av socialtjänst och andra
            myndigheter. Därför behöver regelverk och rutiner stramas upp
            så att de blir enhetliga, uppfyller alla krav på rättssäkerhet
            och sätter barnens bästa i fokus.
          </p>
          <p xml:id="i-DFhTh66hc3S6WPzb71hctE">
            Länsstyrelsen i Östergötland har sedan 2005 haft i uppdrag av
            regeringen att förebygga hedersrelaterat våld och förtryck. De
            har sedan några år tillbaka utvecklat ett nationellt kompetensteam
            som ska samordna arbetet mot hedersförtryckets olika uttrycksformer,
            såsom barnäktenskap, tvångsäktenskap och könsstympning av flickor
            och kvinnor. Liksom Migrationsverket har Nationella kompetensteamet
            konstaterat förekomsten av asylsökande ensamkommande unga flickor
            i barnäktenskap med vuxna män.
          </p>
          <p xml:id="i-WNeFivVo4sD4iPC3yZLHuJ">
            Migrationsverket konstaterar till exempel i sin rapport ”Är du
            gift? Utredningen av handläggning av barn som är gifta när de
            kommer till Sverige”, vilken släpptes i mars i år, att cirka 132
            fall med gifta ensamkommande barn har uppmärksammats i Sverige.
            Myndigheten bedömer även att mörkertalet är väldigt stort. 129
            av de identifierade barnen rör flickor, 3 rör pojkar. I samtliga
            ärenden saknades vigselbevis som styrkt äktenskapets existens,
            vilket i praktiken har inneburit att myndigheter i Sverige satt
            sin tilltro till muntliga uppgifter som framförts av barnen själva
            och deras vuxna män. De flesta av barnen är flickor mellan 15
            och 17 år. Det har även framkommit uppgifter om flickor så unga
            som 13 år.
          </p>
          <p xml:id="i-AZKfNmwcruq6JgDciDo5gp">
            Barnäktenskap strider mot barnkonventionen och svensk lag och
            är skadligt för flickors liv och hälsa. Risken är stor att barnen
            utsätts för våld och övergrepp, att deras skolgång avbryts, deras
            hälsa försämras och att deras barndom berövas dem. Det är en vederstygglig
            företeelse som vi aldrig kan acceptera i Sverige.
          </p>
          <p xml:id="i-T3XtNzamy5L7qceYBSjsty">
            Det är kommunerna som ytterst är ansvariga för att barn får den
            hjälp och det stöd de behöver. Hittills har de valt att hantera
            problematiken på olika sätt. Det finns till exempel fall då gode
            män motsatt sig att flickor ska placeras i boenden tillsammans
            med sina män och så finns det exempel på gode män som tillåtit
            det. Det har förekommit att den kommun till vilken ett barn anvisats
            av Migrationsverket har betraktat barnet som en vuxen kvinna,
            och först efter flytt till en annan kommun har socialtjänsten
            reagerat på att flickan lever med en vuxen man och börjat utreda
            hennes behov. Det har också framkommit ärenden som rört månggifte
            med flickor i åldern 15–17 år.
          </p>
          <p xml:id="i-8CW28oS8Uxi2bJXte3suk3">
            Att socialtjänsten gjort helt olika bedömningar i olika kommuner
            visar på de stundtals skadliga konsekvenserna av avsaknaden av
            tydliga riktlinjer. Nationella kompetensteamet konstaterar att
            kommunerna saknar tydliga rutiner för hur de på ett säkert sätt
            ska bedöma flickans situation när hon lever med den vuxne mannen.
            Barnen själva saknar kunskap om Sverige, vilka rättigheter de
            har i landet och om myndigheternas ansvar för barn och unga. De
            befinner sig med andra ord i en väldigt utsatt situation. Det
            är därför oerhört viktigt att socialtjänsten noga utreder barnens
            behov för att säkerställa att deras rättigheter, som Sverige förbundit
            sig att upprätthålla, tas tillvara. Att kommunerna hanterat ärenden
            som rör barn som är gifta med vuxna män på så diametralt olika
            sätt innebär i praktiken – vilket Nationella kompetensteamet själva
            fastslår – att barnäktenskap accepteras i Sverige, trots att det
            strider mot svensk lagstiftning.
          </p>
          <p xml:id="i-RWpskXgu3PtSywrVRq7MiG">
            Att Sverige, som på många sätt ligger i framkant vad gäller tillämpningen
            av mänskliga rättigheter, låter detta fortgå är fullständigt oacceptabelt.
            Kommunernas riktlinjer måste vara glasklara vad gäller hanteringen
            av dessa ärenden och barnens bästa måste alltid sättas i fokus.
            Därför bör regeringen skyndsamt återkomma med en handlingsplan
            för hur handläggningen av ärenden av det slag som beskrivits i
            motionen blir mer enhetlig och att socialtjänsten i Sveriges kommuner
            får det stöd och den hjälp de behöver för att kunna se till att
            barnens rättigheter alltid prioriteras och tas tillvara.
          </p>
        </div>
        <div xml:id="i-DidApaywRJn26b878Hh3v5" type="motSignatures">
          <list xml:id="i-XvuXgm5K4TxucLAuxFjiie">
            <item xml:id="i-EKUT5HBcMSjMDbiqTRp18E">
              Tina Ghasemi (M)
            </item>
          </list>
        </div>
      </div>
    </body>
  </text>
</TEI>
