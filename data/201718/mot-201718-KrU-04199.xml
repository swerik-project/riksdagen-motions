<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-04199">
  <teiHeader>
    <fileDesc>
      <titleStmt>
        <title>med anledning av prop. 2017/18:261 Långsiktig finansiering och stärkt oberoende för public service</title>
        <author corresp="i-jzGaaesAq8sGFLrFKnaY8">av Olof Lavesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4199 av Olof Lavesson m.fl. (M)</title>
          <idno type="rdwebb">H5024199</idno>
          <rs type="number">4199</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5024199/text</ref>
          <ref type="dokument_url_html">http://data.riksdagen.se/dokument/H5024199</ref>
          <ref type="dokumentstatus_url_xml">http://data.riksdagen.se/dokumentstatus/H5024199</ref>
          <ref type="docx">http://data.riksdagen.se/fil/8073779F-3AC2-49C0-80B7-D8144CDE64D8</ref>
          <ref type="pdf">http://data.riksdagen.se/fil/E02912C6-EE8A-44F9-B30C-4BA89C86A4FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BG62CjWHzJPrnkPkGYJy9c</idno>
            <name>Eva Lohman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8PBVEH6dukXe8pxuMBrz3A" type="basedOn"/>
        <correspContext corresp="i-8PBVEH6dukXe8pxuMBrz3A">
          <ref>Proposition 2017/18:261</ref>
        </correspContext>
        <correspAction xml:id="i-Mtx7vMrgd2rN9Y9mUf1CoM" type="signed"/>
        <correspContext corresp="i-Mtx7vMrgd2rN9Y9mUf1CoM">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-8D1Xb5xvLE2YRWLnmb9hGW"/>
          <note type="signatory" corresp="i-BG62CjWHzJPrnkPkGYJy9c"/>
        </correspContext>
        <correspAction xml:id="i-QyfNba4Uf1Sxtnm5irXR4J" type="submitted">
          <date when="2018-06-13"/>
          <time when="16:30:52"/>
        </correspAction>
        <correspAction xml:id="i-X1pZRyVyN9aGG9A7ny5jbu" type="dismissed">
          <date when="2018-06-14"/>
        </correspAction>
        <correspAction xml:id="i-53pxRLZorvUc2GPidRJtt4" type="reviewed">
          <date when="2018-06-14"/>
          <time when="11:36:20"/>
        </correspAction>
        <correspAction xml:id="i-3mUvs7dsFHeMayz2kCmkCd" type="referred">
          <date when="2018-06-15"/>
        </correspAction>
        <correspAction xml:id="i-VjfQVSzroV6msFGs25gmNF" type="assigned">
          <date when="2018-11-14"/>
          <time when="16:33:25"/>
        </correspAction>
        <correspContext corresp="i-VjfQVSzroV6msFGs25gmNF">
          <ref type="assignedTo">Kulturutskottet</ref>
        </correspContext>
        <correspAction xml:id="i-8SD6LPYAS4bR9moKyBYeZB" type="behandlas_i"/>
        <correspContext corresp="i-8SD6LPYAS4bR9moKyBYeZB">
          <ref type="uppgift">2018/19:KrU2</ref>
          <ref type="ref_dok_id">H601KrU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU2</ref>
          <ref type="ref_dok_titel">Långsiktig finansiering och stärkt oberoende för public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LQHSvzvGY4sQTJA9u29Kgh" type="motHeader">
        <div xml:id="i-K5z4Gv5ZdvYdx7HRHCNRY2" type="motTitle">
          Motion till riksdagen 2017/18:4199 av Olof Lavesson m.fl. (M)
          med anledning av prop. 2017/18:261 Långsiktig finansiering och
          stärkt oberoende för public service
        </div>
      </div>
      <div xml:id="i-Hm6SoJ5hMpusU2b6dBGtdW" type="motBody">
        <div xml:id="i-NENussJTJ2WqpNcK8fAEVf" type="motProposal" subtype="förslag">
          <head xml:id="i-5m51my9SKBtoqtgTb73Gmx">
            Förslag till riksdagsbeslut
          </head>
          <list xml:id="i-GQt19HePByYFsEcBzazVhM" style="ol">
            <item xml:id="i-KTD4FFb8NidjHCyCsAsQfA">
              Riksdagen antar regeringens förslag till beslut med ändringen
              att de sändningstillstånd som utfärdas närmast efter ikraftträdandet
              för Sveriges Radio, Sveriges Television och Utbildningsradion
              ska gälla i sex år och att de nya bestämmelserna om åttaåriga
              sändningstillstånd ska tillämpas första gången för tillstånd som
              gäller fr.o.m. den 1 januari 2026.
            </item>
            <item xml:id="i-SnyGoCETbN5wGHbj7N4UAh">
              Riksdagen ställer sig bakom det som anförs i motionen om att
              regeringen bör återkomma med förslag som innebär att tillgångarna
              på public service-kontot balanseras årligen samt justeras automatiskt,
              och detta tillkännager riksdagen för regeringen.
            </item>
            <item xml:id="i-TuYj37QkDtt4XRwDwsJgZG">
              Riksdagen ställer sig bakom det som anförs i motionen om att
              medel som frigörs när Radiotjänst i Kiruna AB läggs ned bör användas
              för att sänka avgiften för avgiftsbetalarna och tillkännager detta
              för regeringen.
            </item>
            <item xml:id="i-ULhaQwsLrwQfKDfxkBBAQc">
              Riksdagen ställer sig bakom det som anförs i motionen om att
              i kommande sändningstillstånd kraftigt begränsa möjligheterna
              till sponsring för SVT och tillkännager detta för regeringen.
            </item>
            <item xml:id="i-WAj121i6BkUXYPQUrNXfRt">
              Riksdagen ställer sig bakom det som anförs i motionen om att
              public service-bolagen ska ingå i ett system för medieetisk granskning
              och tillkännager detta för regeringen.
            </item>
            <item xml:id="i-NVf3AMusbvPLqtF7XwNvaw">
              Riksdagen ställer sig bakom det som anförs i motionen om att
              regeringen ska säkerställa saklighet och opartiskhet i public
              service genom att utveckla Granskningsnämndens uppdrag och tillkännager
              detta för regeringen.
            </item>
          </list>
        </div>
        <div xml:id="i-Sfu95NqnBC95yCYY3ESqVn" type="motContent">
          <head xml:id="i-Y3yYu9oKEoRfFyhJaXXJqb" type="h1">
            Inledning
          </head>
          <p xml:id="i-KjWbqnsCX5NF5ewXW2tP3D">
            I december 2016 beslutade regeringen om utredningsdirektiv för
            en parlamentarisk kommitté att föreslå ett långsiktigt, hållbart
            och solidariskt finansieringssystem för radio och tv i allmänhetens
            tjänst. Först ett halvår senare, i juni 2017, fattade regeringen
            beslut om tilläggsdirektiv där kommittén även fick uppdraget att
            föreslå hur en ändamålsenlig reglering bör utformas i ett nytt
            medielandskap. Beslutet att först låta utreda finansiering och
            först därefter reglering har mött berättigad kritik från flera
            håll. Moderaterna instämmer i den kritiken. Vi har vid ett flertal
            tillfällen framfört att detta borde ha gjorts i en samlad process
            där såväl finansiering som reglering av public service behandlas
            i ett helhetsperspektiv, vilket vi vidhåller.
          </p>
          <p xml:id="i-97jwzQxKuigsMWQmYvymNP">
            Finansieringen av public service genom radio- och tv-avgiften
            har länge varit omdiskuterad. Modellen står inför stora utmaningar.
            Framför allt finns det stora problem när det gäller teknikneutraliteten.
            I dag betalar den som äger en tv-mottagare avgift, men vad som
            är ägnat att vara en tv-mottagare blir allt svårare att definiera.
            Särskilt när konsumtionen i dag görs i nästan lika stor grad på
            webben eller genom mobilapplikationer som via traditionell broadcasting.
            Allt färre äger också en traditionell tv-mottagare. Enligt bedömning
            från Radiotjänst i Kiruna AB skulle radio- och tv-avgiften behöva
            öka kraftigt de närmaste åren om public service-bolagen ska ha
            samma nivå av medelstilldelning som gäller i dag (källa utredningen).
            Från 2019–2029 skulle avgiften behöva höjas från ca 2 500 kronor
            till ca 3 200 kronor.
          </p>
          <p xml:id="i-B85jcjExvr2CW1QM7CTdyQ">
            Ett av ledorden i den parlamentariska public service-utredningens
            betänkande är legitimitet. En förändrad finansieringsmodell måste
            upplevas ha hög legitimitet hos befolkningen för att vara långsiktigt
            hållbar. Med det förslag som kommittén nu lägger blir det för
            de flesta hushåll ingen eller liten skillnad i förhållande till
            hur det fungerar i dag. Samtidigt innebär det lättnader eller
            förenklingar för den med väldigt små eller inga marginaler.
          </p>
          <p xml:id="i-DnaTTRbS9JNsEZo57tTBkd">
            Moderaterna ställer sig bakom förslaget till ny finansiering
            av radio och tv, med de motiveringar som anges i utredningen,
            dock med ett antal synpunkter och avvikande meningar.
          </p>
          <head xml:id="i-WvrnPzFadFYJB8RLw6fS28" type="h2">
            Sändningsperiodens längd
          </head>
          <p xml:id="i-AdiG1v8FMn1opbiKTUd21L">
            I den parlamentariska public service-utredningens delbetänkande
            läggs förslag om att tillståndsperioden för public service-bolagen
            framöver ska vara åtta år. För att anpassa tillståndsperioden
            till riksdagens mandatperioder föreslår utredningen att den första
            tillståndsperioden fastställs till sex år och gäller 2020–2026,
            för att därefter övergå till åttaåriga tillstånd. Regeringen gör
            dock en annan bedömning och föreslår att den första perioden ska
            omfatta tio år, dvs. 2020–2030, då man menar att en kortare period
            skulle hota programföretagens oberoende.
          </p>
          <p xml:id="i-VKBeigeCad5neUzwuLDfNz">
            Moderaterna delar inte regeringens bedömning. I ett snabbt föränderligt
            landskap får en tillståndsperiod om tio år anses vara alltför
            lång. Den snabbt föränderliga mediemarknaden anges också som försvårande
            omständigheter av flera remissinstanser när det gäller längden
            på tillståndsperioden. Vi delar den uppfattningen och vidhåller
            därför utredningens förslag. Bestämmelserna om åttaåriga tillstånd
            bör därför tillämpas fr.o.m. den 1 januari 2026.
          </p>
          <head xml:id="i-PQiKCcAjvURJkmquyRFrhB" type="h2">
            Justering av avgiftens storlek
          </head>
          <p xml:id="i-GKmNneLV888Av8AfgWaL86">
            Enligt förslaget ska avgiften fastställas till 1 procent av den
            beskattningsbara förvärvsinkomsten upp till ett tak som motsvarar
            2,092 inkomstbasbelopp (motsvarande ca 1 300 kronor/år). I propositionen
            anges att public service-avgiften inte får finansiera annan verksamhet
            än radio- och tv-verksamhet i allmänhetens tjänst och verksamhet
            som är direkt anknuten till den. För Moderaterna är detta centralt,
            likaså att man i samband med sändningstillstånden också fastställer
            hur stor medelstilldelningen till bolagen ska vara.
          </p>
          <p xml:id="i-BJaeEueXmp369v24E7VhWn">
            Under en lång period har medelstilldelningen årligen ökat med
            2 procent. Detta för att skapa stabila ekonomiska förutsättningar
            samtidigt som ett tryck skapas på bolagen att effektivisera sin
            verksamhet. I propositionen anför regeringen att avgiftsintäkterna
            med största sannolikhet kommer att öka i en snabbare takt, dels
            till följd av årliga höjningar av inkomstbasbeloppet, dels eftersom
            antalet personer med beskattningsbar förvärvsinkomst ökar.
          </p>
          <p xml:id="i-8KFwne3Ai5UTmP6JWGeZzg">
            Som nu anges i propositionen finns det en möjlighet att det byggs
            upp ett överskott på public service-kontot givet att intäkterna
            överstiger den medelstilldelning som anges i sändningstillståndet.
            Till skillnad från den nuvarande radio- och tv-avgiften som, vilket
            tidigare nämnts, skulle behöva höjas kraftigt framöver kommer
            den nya finansieringen i stället därmed innebära att taket för
            avgiften kontinuerligt behöver justeras nedåt.
          </p>
          <p xml:id="i-QMsGjT3e2M2m4xCFktMcpj">
            I propositionen förs ett resonemang om att detta innebär att
            avgiftens storlek över tid kan behöva justeras. Detta är välkommet
            och rimligt – Moderaterna anser dock att detta bör kompletteras
            med en större automatik för att undvika att stora överskott byggs
            upp och att översynen inte bara bör ske i samband med att nya
            sändningstillstånd ges. Det bör säkerställas att det ej byggs
            upp stora överskott även under de perioder där ett sändningstillstånd
            gäller.
          </p>
          <p xml:id="i-UW6hvWqcdNrJ3rDRh7bQ2k">
            För att komma till rätta med risken för att stora överskott byggs
            upp bör den föreslagna lagstiftningen kompletteras med en bestämmelse
            som gör att tillgångarna på public service-kontot balanseras årligen
            och automatiskt medför en justering av den föreslagna public service-avgiften.
          </p>
          <head xml:id="i-U4qkg8dxtcQAysHGbtRZfi" type="h2">
            Medel för Radiotjänst i Kiruna AB ska återgå till avgiftsbetalarna
          </head>
          <p xml:id="i-2Krde7oDm6RN1GAx8f5rza">
            I dag sköter Radiotjänst i Kiruna AB såväl uppbörd av radio-
            och tv-avgift som avgiftskontroll. För denna uppgift avsätts också
            en del av radio- och tv-avgiften. Detta är medel som avgiftsbetalarna
            har avstått, och när detta uppdrag nu upphör och Radiotjänst läggs
            ned är det rimligt att dessa medel återgår till avgiftsbetalarna
            och därmed också bidrar till en sänkning av avgiften.
          </p>
          <head xml:id="i-3qjKDGCmc3EHhMHNQdcPDe" type="h2">
            Intäkter från sponsring
          </head>
          <p xml:id="i-BKyMAknRChuxEa6aD5wKXu">
            En av public services grundförutsättningar är att man ska stå
            oberoende från såväl politisk som kommersiell påverkan. En grundprincip
            i sändningstillstånden är därför att bolagen inte får sända reklam
            och sådana sponsrade program där sponsorbidraget har tillfallit
            bolagen direkt. Detta är en viktig princip för bolagens legitimitet
            och för att man ska kunna hävda sitt oberoende. Trots detta finns
            det i sändningstillstånden ett undantag för bolagen där det för
            SVT gäller att sponsring får förekomma vid högst 20 evenemang
            per år. Detta motiveras med att SVT ska kunna sända attraktiva
            sportevenemang som förutsätter sponsring.
          </p>
          <p xml:id="i-YDiH7UQWWAmxXa9e8QHtB1">
            Att SVT får sända 20 sponsrade evenemang per år kan tyckas rimligt,
            men i realiteten innebär det betydligt mer. Varje evenemang kan
            innehålla ett större antal enskilda sändningar. De senaste åren
            har SVT sänt sponsringsinslag vid ca 500–600 enskilda sändningar
            och vid varje sändning visas sponsring för ett flertal aktörer,
            ibland flera gånger under sändningen. Detta är i grunden ett problem.
            Att man i en sändning täcker över varumärken på kläder och skyltar
            för att i nästa mata ut uttalade sponsringsinslag riskerar att
            skada bolagets trovärdighet och rimmar illa med kravet om kommersiellt
            oberoende. Moderaterna menar att sponsringen kraftigt bör begränsas
            och endast ske i undantagsfall.
          </p>
          <head xml:id="i-956pdd87nYVQapwu7mLjFh" type="h2">
            Obligatorisk medieetisk granskning
          </head>
          <p xml:id="i-7wDpmhwsj2spbA7dJABWzJ">
            I propositionen föreslås ett förtydligande av att public service-avgiften
            inte får finansiera annan verksamhet än radio- och tv-verksamhet
            i allmänhetens tjänst och verksamhet som är direkt anknuten till
            den. Regeringen uttrycker i propositionen att förslaget är en
            viktig del för finansieringssystemets legitimitet och acceptans
            hos allmänheten. Även Public service-utredningen uttrycker vikten
            av att den nya finansieringsmodellen måste ha hög legitimitet.
            Moderaterna vill i samband med detta understryka vikten av att
            även andra åtgärder vidtas för att säkra syftet att uppnå legitimitet
            och acceptans hos allmänheten.
          </p>
          <p xml:id="i-BnwqXXPBB1d9rMBQfmqgtJ">
            Den granskning som sker av media generellt och public service
            i synnerhet måste bli tydligare samt mer tillgänglig och professionell.
            Den som känner sig misskrediterad eller felaktigt citerad i en
            nyhetsrapportering kan i dag anmäla publiceringen till Pressombudsmannen.
            Men om publiceringen skett på nätet är det inte alltid möjligt.
            Under våren har förslag väckts om ett nytt, vidgat och stärkt
            medieetiskt system. Förslaget om ett frivilligt och självreglerande
            system är väckt genom organisationen Utgivarna och har presenterats
            av en rad svenska medieföretag och mediaorganisationer, däribland
            public service-bolagen. Med en allmänhetens medieombudsman och
            en medieetisk nämnd ska enskilda kunna anmäla publiceringar som
            de anser utsatt dem för publicitetsskada, t.ex. genom att de inte
            fått bemöta anklagelser eller påståenden eller utsatts för intrång
            i sitt privatliv.
          </p>
          <p xml:id="i-CQNY67fSe1RbdpBm7TxcPB">
            Det är angeläget att ett nytt medieetiskt system kommer på plats
            så snart som möjligt och att det också omfattar public service-bolagen.
            Men det måste också ha kännbara verktyg. Om en tidning klandras
            av Pressens opinionsnämnd (PON) för att ha överträtt de pressetiska
            reglerna, dvs. brutit mot god publicistisk sed, ska den publicera
            det fällande beslutet. Syftet med denna publicering är att inför
            offentligheten ge anmälaren en upprättelse för den publicitetsskada
            han eller hon utsatts för. Vid en fällning ska tidningen också
            betala en expeditionsavgift.
          </p>
          <p xml:id="i-8ZLmkhiuEWVW3ydnP8bMbj">
            Ett nytt medieetiskt system bör enligt vår mening ha tydligare
            och mer kännbara verktyg. Kravet på att publicera fällande beslut
            bör kvarstå, men förtydligas så att fällande beslut som utgångspunkt
            alltid ska få samma typ av placering i mediet som den klandrade
            rapporteringen hade när den publicerades. Vidare bör expeditionsavgifterna
            höjas för att tydligare markera allvaret i felaktiga publiceringar.
          </p>
          <p xml:id="i-H3pec7LdVMHX2qxkh5bRDb">
            Att det medieetiska systemet är självreglerande på samma sätt
            som det pressetiska systemet har varit är en god grund. Dock har
            det länge varit en öppen fråga huruvida public service-bolagen
            ska ingå i ett sådant system. Vi menar att det bör fastslås att
            public service-bolagen ska underställas en medieetisk granskning,
            även om det är upp till branschens parter att komma överens om
            hur ett sådant system ska utformas.
          </p>
          <head xml:id="i-RximKm8m9FdYYLSijsuKk9" type="h2">
            Översyn av Granskningsnämndens verksamhet
          </head>
          <p xml:id="i-VAJDcevgpKQJ4J8MEZcFrR">
            Granskningsnämnden finns för att pröva om innehållet i radio-
            och tv-program följer de regler som finns för sändningarna. Enligt
            sändningstillståndet ska sändningsrätten utövas opartiskt och
            sakligt samt med beaktande av att en vidsträckt yttrandefrihet
            och informationsfrihet ska råda i radio och i tv.
          </p>
          <p xml:id="i-2LRkGrfmkzysgt6tLgknwh">
            Under 2017 diarieförde Myndigheten för press, radio och tv (MPRT)
            1 560 granskningsärenden, varav 1 243 ärenden avsåg de tre public
            service-bolagens sändningar (MPRT Årsredovisning 2017). En stor
            del av anmälningarna rör opartiskhet och saklighet, och av de
            448 anmälningar som upptogs friades samtliga utom 11. Utöver dessa
            kritiserades även bolagen i 16 ytterligare ärenden.
          </p>
          <p xml:id="i-9Egn64iRY8jskbfdP9rzKr">
            Utan att värdera de enskilda ärenden som behandlats konstaterar
            vi att kravet på opartiskhet och saklighet har väckt stor debatt.
            En debatt som förtjänar att tas på allvar, inte minst utifrån
            public service-bolagens legitimitet hos allmänheten. Kritik har
            också väckts mot Granskningsnämndens beslut i de enskilda fallen.
            Det finns därmed anledning att se över Granskningsnämndens instruktioner
            och verktyg.
          </p>
          <p xml:id="i-E8AAL8kpzA7hXfUzLbmy8z">
            Vem som helst kan alltså anmäla ett program för granskning, till
            skillnad från t.ex. Pressens opinionsnämnd där endast den som
            anser sig själv utsatt för publicitetsskada kan anmäla. Granskningsnämnden
            undersöker sedan om innehållet i Sveriges Radios, Sveriges Televisions
            samt Utbildningsradions radio- och tv-program uppfyller sändningstillståndets
            krav på bl.a. saklighet och opartiskhet.
          </p>
          <p xml:id="i-DbBqGRBfiYk349u4shE1bd">
            Granskningsnämndens verksamhet måste alltid präglas av offentlighet
            och tydlighet. Det innebär bl.a. att högre krav bör ställas på
            att de beslut som Granskningsnämnden meddelar alltid ska vara
            motiverade. Där brister det inte sällan i dag vad gäller avslagsbesluten.
          </p>
          <p xml:id="i-7UGEQZD2E1J7Yaqqnva56b">
            Det bör vidare ställas högre krav på Granskningsnämndens handläggning
            av ärenden som anmälts dit. Det finns starka skäl för att Granskningsnämnden
            åläggs ett tydligare utredningsansvar än vad nämnden har i dag.
            Det skulle skapa bättre förutsättningar för beslut som vilar på
            korrekta fakta och relevanta omständigheter jämfört med ett system
            som bygger på att den anmälande partens uppgifter sätter ramen
            för Granskningsnämndens prövning. Det är inte rimligt att utgå
            från att den som anmäler ett program till Granskningsnämnden alltid
            kan förväntas känna till exakt vilka omständigheter som är relevanta
            för nämndens fortsatta prövning.
          </p>
          <p xml:id="i-HxFA54M8VLv2nTAu1uQAY8">
            När Granskningsnämnden fäller ett programföretag för att inte
            ha följt reglerna om opartiskhet och saklighet leder det i regel
            endast till att programföretaget offentliggör beslutet. Kravet
            på att ett fällande beslut ska offentliggöras bör, i enlighet
            med vad som angetts ovan, förtydligas så att offentliggörandet
            alltid blir lika tydligt som den klandrade rapporteringen/det
            klandrade inslaget. Utgångspunkten bör vara att det ska få samma
            framskjutna placering som det inslag som föranledde fällningen.
          </p>
          <p xml:id="i-J3yQLrpomZ72UiJDYAFzSn">
            Därutöver bör Granskningsnämnden få fler sanktionsmöjligheter
            – det bör exempelvis övervägas om Granskningsnämnden ska kunna
            ålägga programföretag som bryter mot sändningstillståndet en särskild
            avgift. I dag kan nämnden ansöka hos Förvaltningsrätten i Stockholm
            om att programföretaget ska betala en särskild avgift – det gäller
            dock endast vid överträdelse av reglerna om otillbörligt gynnande,
            reklam och sponsring.
          </p>
          <p xml:id="i-3rUUfBzMuE9ddvCg6KZ4JL">
            Mot bakgrund av det som anförs bör regeringen säkerställa saklighet
            och opartiskhet i public service genom att utveckla Granskningsnämndens
            uppdrag. En ny regering kommer att behöva adressera denna fråga
            skyndsamt, och vi tänker tillse att det sker.
          </p>
        </div>
        <div xml:id="i-T37kEqRysuyS1Fr8mDuy3m" type="signatureBlock">
          <list xml:id="i-YJKveUoP9iiTqAuLBJPZHK">
            <item xml:id="i-RaZBTSc7yTQxFegq7stzQa" type="signature">
              Olof Lavesson (M)
            </item>
            <item xml:id="i-RCmACCU9R9RMErw326n9mq" type="signature">
              Cecilia Magnusson (M)
            </item>
            <item xml:id="i-2pLpHJd6vgmQs1utdxpjRM" type="signature">
              Saila Quicklund (M)
            </item>
            <item xml:id="i-XWbu3rwp5rRXFyR1r6pieR" type="signature">
              Isabella Hökmark (M)
            </item>
            <item xml:id="i-MczegfLJkNZBSsZZRecpfp" type="signature">
              Eva Lohman (M)
            </item>
          </list>
        </div>
      </div>
    </body>
  </text>
</TEI>
