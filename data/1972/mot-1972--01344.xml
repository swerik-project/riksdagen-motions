<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01344">
  <teiHeader>
    <fileDesc>
      <titleStmt>
        <title>angående de mindre och medelstora företagens utvecklingsmöjligheter.</title>
        <author>av herrar Nilsson i Tvärålund och Sjönell</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående de mindre och medelstora företagens utvecklingsmöjligheter.</title>
          <idno type="rdwebb">FV021344</idno>
          <rs type="number">1344</rs>
          <ref type="dokument_url_text">http://data.riksdagen.se/dokument/FV021344/text</ref>
          <ref type="dokument_url_html">http://data.riksdagen.se/dokument/FV021344</ref>
          <ref type="dokumentstatus_url_xml">http://data.riksdagen.se/dokumentstatus/FV021344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-B7hrTkCutn2YGLqw9zbUd2</idno>
            <name>BENGT SJÖNELL</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PQHbBGB7aT1wZMACySatnH" type="signed"/>
        <correspContext corresp="i-PQHbBGB7aT1wZMACySatnH">
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-B7hrTkCutn2YGLqw9zbUd2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1344/mot_1972__1344-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:1344 5
          </p>
          <p>
            Nr 1344
          </p>
          <p>
            av herrar Nilsson i Tvärålund och Sjönell angående de mindre
            och medelstora företagens utvecklingsmöjligheter.
          </p>
          <p>
            De mindre och medelstora företagen svarar för en betydande del
            av produktion och sysselsättningstillfällen. De spelar otvivelaktigt
            en väsentligt större roll för vårt lands ekonomiska utveckling
            och välfärd än som vanligtvis framgår av en debatt, som i huvudsak
            ger uttryck åt stordriftstänkande. Självklart bör möjliga stordriftsfördelar
            tillvaratas. Men det är lika angeläget att utnyttja de betydande
            fördelar som de mindre och medelstora företagen har. Det finns
            anledning att tala om vissa speciella smådriftsfördelar. De mindre
            företagen har större möjligheter än storföretagen att snabbt anpassa
            sig till marknadens efterfrågeförändringar. De har lättare att
            tillgodose en lokal marknad. De har alltså generellt sett större
            flexibilitet och anpassningsbarhet än de mera trögrörligt fungerande
            storföretagen. Undersökningar har visat, att de mindre företagen
            också har en fördel däri att de utgör en gynnsammare miljö för
            nya tekniska idéer. Lönsamhetsmässigt kan det inte sägas att de
            mindre företagen är underlägsna de större. Därutöver finns det
            andra väsentliga synpunkter på de mindre företagens betydelse.
            Många mindre och medelstora företag är s.k. underleverantörer
            till större företag. De kompletterar alltså storföretag- samheten
            och är i det avseendet nödvändiga. Därtill kan man foga att regionalpolitiken
            och strävandena att motverka maktkoncentration förut- sätter en
            livskraftig småföretagsamhet. Det är också riktigt att framhålla
            att mindre företag i allmänhet ger bättre möjligheter till en
            utvecklad företagsdemokrati. Samhället har vissa näringspolitiska
            instrument, inriktade på de mindre företagen. Viktigast är företagarföreningarna.
            Institutet för företagsutveckling (SIFU) skall främst främja de
            mindre företagens tekniska och ekonomiska utveckling — men denna
            inriktning av verksamheten har hittills inte hållits, såsom framgår
            av statsverkspropo- sitionen, där dock bättring utlovas. Sedan
            ett par år finns en särskild delegation för de mindre och medelstora
            företagen. Vidare förekommer i viss utsträckning särskilda låneformer
            för de mindre företagen — lån mot statliga kreditgarantier, statliga
            direktlån via företagarföreningarna och lån via de halvstatliga
            finansieringsinstituten Industrikredit och Företags- kredit. Men
            den ekonomiska politiken och näringspolitiken i stort har otvivelaktigt
            varit ogynnsam för de mindre företagen. Investeringsfon- derna
            är en betydelsefull skattelättnadsförmån för stora företag. De
            mindre företagen har inte medgivits någon motsvarighet till detta.
            Den
          </p>
          <pb facs="riksdagen-motions-pdf/data/1972/mot_1972__1344/mot_1972__1344-002.pdf"/>
          <p>
            Mot. 1972: 1344 6
          </p>
          <p>
            s. k. löneskatten eller arbetsgivaravgiften är så utformad att
            den drabbar mindre företag hårdast. Den s. k. faktiska sambeskattningen
            missgynnar makar som gemensamt driver ett mindre företag. Det
            finns som nämnts särskilda låneformer för mindre företag. Men
            penningpolitiken och kreditpolitiken i stort har formats så att
            de mindre företagen drabbats negativt. De mindre företagen har
            i allmänhet helt naturligt ett större behov av lånat kapital.
            Hårda kreditrestriktioner och hög ränta, som oftast präglat regeringens
            ekonomiska politik, har haft sin återhållande verkan koncentrerad
            nästan uteslutande på de mindre företagen. AP-medlen har i mycket
            liten utsträckning kunnat utnyttjas av mindre företag; det gäller
            inte minst återlånemöjligheterna. Särskilt hämmande har också
            varit att några institutionella vägar i stort sett inte skapats
            för tillgodoseende av de mindre företagens behov av riskbärande
            kapital. Effekten av denna allmänna politik gentemot de mindre
            företagen, har länge varit påtaglig. Särskilt framträdde den under
            högkonjunkturåren 1969-1970, då kreditpolitiken tvingade de mindre
            företagen att kraftigt minska sina investeringar. Mot denna bakgrund
            är det naturligt att många mindre och medelstora företag tvingats
            till nedläggning trots att de generellt sett måste anses ha representerat
            goda utvecklingsmöjligheter. I många fall har familjeföretag köpts
            upp av s. k. investmentbolag, vilket knappast är en önskvärd utveckling.
            Nyetableringen av företag är i vårt land förhållandevis liten.
            En låg nyetableringsgrad är naturligtvis ett direkt besked om
            att näringspolitiken och den ekonomiska politiken ligger fel.
            Den slutsatsen är ofrånkomlig, att de för den ekonomiska utvecklingen
            så betydelsefulla tillväxtmöjligheter, som de mindre och medelstora
            företagen representerar, inte tillvaratagits på tillfredsställande
            sätt. Det finns i nuläget ökad anledning att rikta uppmärksamheten
            på de mindre företagens näringspolitiska situation. Såsom ånyo
            understrukits i årets finansplan är det en huvuduppgift att snarast
            återvinna balans i utrikesbetalningarna. Detta förutsätter en
            väsentligt ökad exportproduk- tion och också en hemmamarknadsproduktion
            med ökade möjligheter till konkurrens med importen. Man torde
            knappast kunna tänka sig att denna uppgift kan klaras utan ökade
            insatser från de mindre och medelstora företagen. Såsom nämnts
            finns det numera en särskild delegation för de mindre och medelstora
            företagen, tillsatt av regeringen 1970. Enligt direktiven skall
            den verka för samordning av de utredningar som huvudsakligen berör
            den mindre och medelstora företagsamheten och bedöma behovet av
            och föreslå kompletterande utredningar. Den skall också kunna
            avge förslag. Delegationen har gjort vissa kartläggningar som
            givetvis måste tillmätas betydelse. Men framför allt är det att
            uppmärksamma, att delegationen redan 1970 lade fram förslag om
            att ett särskilt finansieringsinstitut i aktiebolagsform skulle
            inrättas med uppgift att tillhandahålla riskvilligt kapital till
            mindre och medelstora företag. Detta gäller alltså ett av de
          </p>
          <pb facs="riksdagen-motions-pdf/data/1972/mot_1972__1344/mot_1972__1344-003.pdf"/>
          <p>
            Mot. 1972: 1344 ig
          </p>
          <p>
            största problemen för de mindre och medelstora företagen. Förslagets
            vidare öden är okända — det är inte omnämnt i statsverkspropositionen.
            I industridepartementets översikt heter det kort och kategoriskt
            endast: ”De mindre och medelstora företagens problem behandlas
            av den härför särskilt tillkallade delegationen.” Det synes oss
            nödvändigt att de utvecklingsmöjligheter, som de mindre företagen
            representerar, tillvaratas på väsentligt bättre sätt än hittills
            — inte minst mot bakgrunden av att ökade insatser krävs från dessa
            företag i enlighet med vad som påvisats. Härför krävs samlade
            åtgärder, ett åtgärdsprogram. Såsom framhållits har de mindre
            företagen generellt sett inte möjlighet att utnyttja de från skattesynpunkt
            gynnsamma investeringsfonderna. De mindre företagen bör t. ex.
            genom investeringskonton beredas motsvaran- de möjligheter till
            avsättningar för investeringar. Även i övrigt måste skattesystemet
            omformas till rättvisa för de mindre företagen. De mindre och
            medelstora företagen måste för sin kapitalförsörjning få tillgång
            till en väl fungerande kreditmarknad. Vägar måste öppnas för ökad
            utlåning av AP-medel till mindre och medelstora företag. Ett särskilt
            finansieringsinstitut bör skapas med uppgift att tillhandahålla
            riskvilligt kapital. De mindre företagen måste i ökad utsträckning
            få tillgång till för dem särskilt anpassade låneformer. Ett stort
            problem för de mindre företagen är företagsledarutbildning- en.
            Samhället måste i ökad utsträckning medverka till att småföretagare
            kan få såväl yrkestekniskt kunnande som företagsekonomisk skolning.
            Såsom framhållits är de mindre och medelstora företagen en god
            miljö för nya idéer. Men de har helt naturligt små ekonomiska
            resurser för forskning och utvecklingsarbete. Samhället måste
            i väsentligt ökad utsträckning stödja dessa verksamheter. Det
            torde bäst kunna ske i samverkan med de mindre och medelstora
            företagens organisationer och via t. ex. Styrelsen för teknisk
            utveckling och företagarföreningarna. En besvärlig sektor för
            de mindre företagen är marknadsföringen, delvis sammanhängande
            med att många mindre företagare inte fått möjligheter till tillräcklig
            utbildning. Undersökningar har visat att just brister i marknadsföringen
            ofta föranlett att mindre företag måste inskränka eller lägga
            ned driften. Samhället bör väsentligt öka sin service till de
            mindre företagen i fråga om produktionsrådgivning och marknads-
            föring. Det bör främst kunna ske via företagarföreningarna. Vad
            vi ovan anfört är exempel på vad som bör ingå i ett samlat åtgärdsprogram,
            som avser ett bättre tillvaratagande av de utvecklings- möjligheter
            som de mindre och medelstora företagen representerar. Vi finner
            det angeläget att frågan om sådana samlade åtgärder skyndsamt
            prövas. Det är naturligt att här anknyta till den särskilda delegation
            som tillkallats för de mindre och medelstora företagen. Denna
            delegation bör kunna få uppdraget att pröva ett åtgärdsprogram
            för de mindre och medelstora företagen. Det kan övervägas att
            för denna uppgift utöka delegationen med representanter för de
            politiska partierna.
          </p>
          <pb facs="riksdagen-motions-pdf/data/1972/mot_1972__1344/mot_1972__1344-004.pdf"/>
          <p>
            Mot. 1972: 1344 8
          </p>
          <p>
            Med stöd av det anförda får vi hemställa I att riksdagen hos
            Kungl. Maj:t anhåller om skyndsam prövning | av och förslag till
            samlade åtgärder för ett effektivare I tillvaratagande av de mindre
            och medelstora företagens | utvecklingsmöjligheter, särskilt avseende
            I a) möjligheter till avsättningar för investeringar; | b) förbättrad
            kapitalförsörjning bl.a. genom ett särskilt finansieringsinstitut
            för riskbärande kapital och ökade möjlig- heter till lån av AP-medel
            och från särskilt anpassade fonder och institut; samt c) ökade
            insatser för företagsledarutbildning, forskning och utvecklingsarbete,
            produktionsrådgivning och marknadsfö- ring, anpassade efter de
            mindre företagens förutsättningar och behov.
          </p>
          <p>
            Stockholm den 26 januari 1972
          </p>
          <p>
            JAN-IVAN NILSSON (c) BENGT SJÖNELL (c) i Tvärålund
          </p>
        </div>
      </div>
    </body>
  </text>
</TEI>
