<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00300">
  <teiHeader>
    <fileDesc>
      <titleStmt>
        <title>Privatkopieringsersättning</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Privatkopieringsersättning</title>
          <idno type="rdwebb">GZ02N300</idno>
          <rs type="number">N300</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N300/text</ref>
          <ref type="dokument_url_html">http://data.riksdagen.se/dokument/GZ02N300</ref>
          <ref type="dokumentstatus_url_xml">http://data.riksdagen.se/dokumentstatus/GZ02N300</ref>
          <ref type="doc">http://data.riksdagen.se/fil/8F7B1E58-4DA6-47DD-ADB8-D848CB910AAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JG2RdQ72G1abjno3e4qPyL" type="signed"/>
        <correspContext corresp="i-JG2RdQ72G1abjno3e4qPyL">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-4c736KL6DJNYr8eiF9uN3C" type="numbering">
          <date when="2011-10-06"/>
        </correspAction>
        <correspAction xml:id="i-Y6kueEgm9d7Ext4n2cfKPq" type="submission">
          <date when="2011-10-04"/>
        </correspAction>
        <correspAction xml:id="i-Ga3zESneHGn97px2b7bdTE" type="transfer">
          <date when="2011-10-04"/>
        </correspAction>
        <correspAction xml:id="i-DQot78Bjjwn27ZcnYkFmiH" type="assigned"/>
        <correspContext corresp="i-DQot78Bjjwn27ZcnYkFmiH">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9EBdgBkKiaY8Dt2oHH6bvt" type="motBody">
        <div xml:id="i-HjkrhexVyGJrLz93ETPWdc" type="motProposal" subtype="förslag">
          <head xml:id="i-WfpYAJyafriaKFnWWJik6V">
            Förslag till riksdagsbeslut
          </head>
          <p xml:id="i-UF2WV2AjvCbYanwWXspXoR">
            Riksdagen tillkännager för regeringen som sin mening vad som
            anförs i motionen om privatkopieringsersättningen.
          </p>
        </div>
        <div xml:id="i-EwkVKnKuZjNk5K2bFe63Rs" type="motContent">
          <head xml:id="i-33ZXH2HHRMRpWtBhz1fJR8" type="h1">
            Bakgrund
          </head>
          <p xml:id="i-4bZnviFNWkaN4gaF2Arbmw">
            Privatkopieringsersättning (tidigare kallad kassettersättning)
            är en lagstadgad ersättning som är tänkt att kompensera upphovsmän
            för inkomstbortfall vid kopiering för privat bruk av musik, film
            och tv från en legal förlaga. Ersättningen infördes i slutet av
            90-talet genom tillägg i upphovsrättslagen. Lagen rörde då företrädesvis
            inspelning på kassett, därav namnet kassettavgift. Sedan dess
            har den tekniska utvecklingen gått oerhört snabbt men lagstiftningen
            har dessvärre inte hängt med i utvecklingen, även om ändringar
            infördes när Sverige 2005 implementerade EU-direktivet Upphovsrätten
            i informationssamhället (2001/29/EG), det s.k. Infosocdirektivet,
            i svensk lagstiftning. I dag leder lagens bestämmelser till att
            en schablonmässig straffavgift tas ut på allt fler produkter.
          </p>
          <p xml:id="i-JYLwxCimvrP1ANSSvbgkWQ">
            Lagen säger att ersättning ska tas ut när en näringsidkare i
            sin yrkesmässiga verksamhet tillverkar eller till landet inför
            anordningar på vilka ljud eller rörliga bilder kan tas upp och
            som är särskilt ägnade för framställning av exemplar av verk för
            privat bruk (26 k, upphovsrättslagen 1960:729). Ursprungligen
            ersattes alltså upphovsmän genom att avgift togs ut på försäljning
            av ljud- och videokassetter. I takt med den tekniska utvecklingen
            har ovan citerade lag tolkats så att ersättningskravet kommit
            att omfatta praktiskt taget alla tomma lagringsmedier, så som
            inspelningsbara cd-/dvd-skivor, MP3-spelare men också dvd-spelare
            och digitalboxar med inbyggd hårddisk.
          </p>
          <p xml:id="i-22wasGgWeGZABQuKzuXXT9">
            Organisationen Copyswede, som är en paraplyorganisation för fjorton
            kulturskaparorganisationer, har uppdraget att administrera kompensationssystemet.
            Utifrån lagens bestämmelser är tanken att Copyswede ska sluta
            avtal med näringsidkare om hur stor ersättningen ska vara för
            varje typ och produkt och sedan samla in och fördela ersättningen
            till olika upphovsmän. Som stöd i förhandlingarna rörande ersättningsnivåerna
            återfinns i lagen fastslagna men föråldrade ersättningsnivåer.
          </p>
          <p xml:id="i-Rmqh8XLRLfYrhYT9rh3E2J">
            Sedan 2005 då Sverige implementerade Infosocdirektivet, som bland
            mycket annat innehåller regler för kompensation vid privatkopiering,
            har frågan om hur direktivets bestämmelser ska tolkas varit en
            källa till debatt och konflikt. På senare år har dock EU-domstolen
            avgett ett par vägledande domar. I en dom från oktober i fjol
            rörande ett fall i Spanien slår EU-domstolen fast att det i sig
            är tillräckligt att det är möjligt att använda en utrustning för
            att göra kopior avsedda för privat bruk för att privatkopieringsersättning
            ska anses vara motiverad att ta ut. Mot bakgrund av EU-domstolens
            beslut har Copyswede beslutat att privatkopieringsersättningen
            från 2009-09-01 också ska omfatta USB-minnen (med ett lagringsutrymme
            större än 2 GB) och externa hårddiskar.
          </p>
          <head xml:id="i-kJ5AUhavYNgM1ne89pAfS" type="h1">
            Motivering
          </head>
          <p xml:id="i-3RpSnhEBrETJQh1u6M6RFe">
            Systemet med privatkopieringsersättning är en eftergift till
            upphovsmännens särintresse att få ersättning för legal kopiering.
            Enligt svensk lag har man nämligen den fullt rimliga rätten att
            göra kopior för privat bruk av det material som man legalt anskaffat.
            Det är en rätt som t.ex. möjliggör att man kan bränna en skriva
            med favoritlåtarna från den privata skivsamlingen, göra en kopia
            av den nyinköpta cd-skivans innehåll för att kunna spela upp den
            i sin MP3-spelare eller för att ha en kopia av skivan till bilstereon.
          </p>
          <p xml:id="i-2dGbrgZWaWUJkcK9SH7SVf">
            Systemets försvarare hävdar att privatkopieringsrätten skadar
            försäljningen av upphovsmännens originalmaterial men i dag är
            rätten snarast en förutsättning för försäljningen. Vem skulle
            vilja köpa en cd-skiva utan rätt att konvertera innehållet till
            MP3-format och vem skulle vara beredd att betala för att ladda
            ner film eller musik utan rätt att bränna en cd- eller dvd-skiva
            med det inköpta materialet?
          </p>
          <p xml:id="i-TCAftia1gfrZ4gD8ucYPco">
            Samtidigt kan det tyckas vara ett rimligt anspråk att en upphovsman
            kräver ersättning när någon spelar in dennes film från tv, eller
            spelar in dennes musik från radio. Därav kan privatkopieringsersättningen
            hävdas vara legitim. Samtidigt minskar betydelsen av privatkopiering
            i takt med att den legala nedladdningen av film och musik ökar
            och när legala streamingtjänster så som Spotify blir allt mer
            populära. Även om det är möjligt att argumentera för privatkopieringsersättningens
            existens i någon form är utformningen av dagens system allt annat
            än rimligt, ja kanske rentav i strid med gällande lagstiftning.
          </p>
          <p xml:id="i-4DKK8e2wBfBe7mYKMNXHEx">
            När privatkopieringsersättningen infördes skulle avgiften endast
            tas ut på produkter som var särskilt avsedda för privat kopiering
            av upphovsrättsligt material. Lagen är än i dag i princip densamma
            men nu beläggs även universalmedier med avgift, i strid mot vad
            lagstiftaren avsåg. Kassettavgiften har förvandlats till en generell
            straffskatt som riskerar att driva försäljningen av lagringsmedier
            till andra länder där någon motsvarande straffskatt inte tas ut.
          </p>
          <p xml:id="i-QQ8ByBA6hAyDbfAeM2eukg">
            Svenska konsumenter som köper USB-minnen för att säkerhetskopiera
            viktig data eller som köper en extern hårddisk för att ha plats
            att lagra semesterbilderna tvingas, som en konsekvens av Copyswedes
            senaste beslut, att betala upp till 160 kronor extra för produkten
            i privatkopieringsersättning. Dessa exempel vittnar om de absurda
            konsekvenser som nuvarande tillämpning för med sig. Att Copyswede
            tillämpar lagen långt bortom lagstiftarens intension torde vara
            uppenbart då varken USB-minnen eller externa hårddiskar kan anses
            vara särskilt ägnade för privat kopiering av upphovsrättsligt
            material.
          </p>
          <p xml:id="i-2k6GJWvkQhPuPgoieZqGkv">
            Privatkopieringsersättningen är förlegad och bör skyndsamt reformeras
            och om möjligt avskaffas. Då svensk lagstiftning och Copyswedes
            tolkning av densamma till stor del grundar sig på EU:s s.k. Infosocdirektiv
            (2001/29/EG) är det också angeläget att regeringen verkar för
            en grundlig översyn och reformering av nämnda direktiv samt eventuellt
            andra i sammanhanget relevanta direktiv.
          </p>
        </div>
        <div xml:id="i-J2F78i4wbD5ixZwj8vw47m" type="signatureBlock">
          <list xml:id="i-GuWZ4AoGizFsubkaqQxMSm">
            <item xml:id="i-R1dGLjzjHZUCsLmVL7bjB" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
