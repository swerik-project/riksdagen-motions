<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_21/mot_200405_MJ_21-0001.pdf"/>
      <pb facs="riksdagen-motions-pdf/data/200405/mot_200405_MJ_21/mot_200405_MJ_21-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ21
          </p>
          <p>
            pnr: kd134
          </p>
          <p>
            Motion till riksdagen 2004/05:MJ21
          </p>
          <p>
            av Sven Gunnar Persson m.fl. (kd) med anledning av prop. 2004/05:65
          </p>
          <p>
            Århuskonventionen
          </p>
          <p>
            Innehållsförteckning
          </p>
          <p>
            Innehållsförteckning, Förslag till riksdagsbeslut. Sverige bör
            vara ett föregångsland. Allmänheten skall ha rätt till miljöinformation.
            Ge fler ideella föreningar rätt att överklaga Utvidga möjligheten
            till överklagande för ideella organisationer. Överklagande enligt
            17 kap. miljöbalken........ Statsråd skall inte kunna vägra att
            lämna ut mil Sekretessprövning. Sverige bör ratificera Århuskonventionen.
          </p>
          <p>
            Förslag till riksdagsbeslut
          </p>
          <p>
            1.
          </p>
          <p>
            Riksdagen begär att regeringen lägger fram förslag om en generell
            lag om rätt till miljöinformation i enlighet med vad som anförs
            i motionen. Riksdagen tillkännager för regeringen som sin mening
            vad i motionen anförs om att utreda möjligheterna att ge fler
            organisationer talerätt enligt 16 kap. 13 8 miljöbalken (1998:808).
            Riksdagen beslutar om ändring av samtliga lagar som anges i 1
            kap. 2 8 miljöbalken (1988:808) så att plan- och tillståndsbeslut
            som fattas av myndigheter enligt dessa lagar kan överklagas av
            en sådan ideell förening som avses i 16 kap. 13 8 miljöbalken.
            Riksdagen begär att regeringen lägger fram förslag om ändring
            i miljöbalken (1998:808) så att talerätten för miljöorganisationer
            även omfattar regeringens tillåtlighetsprövning enligt 17 kap.
            13 8. Riksdagen tillkännager för regeringen som sin mening vad
            i motionen anförs om att Grundlagsutredningen (Ju 2004:11) ges
            som tilläggsdirektiv att utreda hur tryckfrihetsförordningen (1949:105)
            kan ändras så att domstolsprövning av regeringens och statsråds
            beslut att inte lämna ut miljöinformation kan bli möjlig.
          </p>
          <pb facs="riksdagen-motions-pdf/data/200405/mot_200405_MJ_21/mot_200405_MJ_21-0002.pdf"/>
          <p>
            2004/05:MJ21
          </p>
          <p>
            6. Riksdagen beslutar om ändring av 14 kap. 11 8 sekretesslagen
            (1980:100) i enlighet med regeringens förslag, men med den ändringen
            att ett nytt stycke införs med följande lydelse: Vad som sägs
            i första stycket — skall — endast = tillämpas på = miljöinformation
            hos verksamhetsutövare med myndighetsutövning eller som utför
            offentliga tjänster. 7. Riksdagen = beslutar att godkänna Sveriges
            = tillträde = till Århuskonventionen med reservation för att konventionens
            krav i artikel 9.1 såvitt avser tillgång till rättslig prövning
            av regeringens och statsråds beslut i fråga om utlämnande av allmän
            handling skall bli föremål för utredning med målsättningen att
            fullt ut kunna följa konventionen även på denna punkt och konventionens
            krav i artikel 9.2 såvitt avser tillgång till rättslig prövning
            för miljöorganisationer avseende sådana beslut om detaljplan som
            är förenade med krav på miljökonsekvensbeskrivning samt avseende
            sådana tillståndsbeslut som regeringen fattar som första instans
            enligt t.ex. naturgaslagen (2000:599) och efter överklagande enligt
            18 kap. miljöbalken.
          </p>
          <p>
            Sverige bör vara ett föregångsland
          </p>
          <p>
            Sveriges riksdag har antagit en uppsättning högt ställda miljömål.
            För att uppnå dessa mål räcker det inte med enbart statens och
            olika myndigheters engagemang. Miljömålen måste på allvar bli
            hela samhällets mål, som understöds av ett brett folkligt engagemang.
            Ett sådant engagemang måste understödjas av god tillgång till
            relevant information. Sverige skall vara föregångsland när det
            gäller miljömedvetenhet, inte försöka smita undan med restriktiva
            tolkningar som går emot konventionens syfte. Kristdemokraterna
            beklagar att regeringen har en minimalistisk ingångsattityd i
            sin bedömning av i vilken utsträckning befintlig lagstiftning
            är tillräcklig för att uppfylla Århuskonventionen. Sverige borde
            i stället gå längre än minimikraven i de internationella konventionerna.
            Norge är härvidlag ett gott föredöme.
          </p>
          <p>
            Allmänheten skall ha rätt till miljöinformation
          </p>
          <p>
            Utöver den mycket snäva lag om miljöinformation hos vissa enskilda
            organ som föreslås i propositionen, anser Kristdemokraterna att
            det behövs en bred lag om en generell rätt för medborgarna att
            få tillgång till miljöinformation från privata företag och offentlig
            verksamhet, gärna med den norska miljöinformationslagen som modell.
            Tillgång till information om det som angår den enskilde, som miljön
            i synnerhet gör, är grundläggande i ett demokratiskt samhälle.
            Rätten till information är viktig för att medborgaren skall kunna
            skydda sig själv och
          </p>
          <pb facs="riksdagen-motions-pdf/data/200405/mot_200405_MJ_21/mot_200405_MJ_21-0003.pdf"/>
          <p>
            2004/05:MJ21
          </p>
          <p>
            miljön från faror och kunna fatta välgrundade personliga beslut.
            Tillgång till information är också nödvändig för att kunna påverka
            och kontrollera offentliga och privata aktörers agerande i ärenden
            som berör miljön. Kristdemokraterna föreslår att regeringen återkommer
            med förslag om en generell lag om allmänhetens rätt till miljöinformation.
          </p>
          <p>
            Ge fler ideella föreningar rätt att överklaga
          </p>
          <p>
            I 16 kap. 13 8 miljöbalken står det idag följande:
          </p>
          <p>
            13 8 Överklagbara domar eller beslut får överklagas av en ideell
            förening som enligt sina stadgar har till ändamål att tillvarata
            naturskydds- eller miljöskyddsintressen, såvitt avser domar och
            beslut om tillstånd, godkännande eller dispens enligt denna balk.
            För att få överklaga domar och beslut skall en förening ha bedrivit
            verksamhet i Sverige under minst tre år och ha lägst 2 000 medlemmar.
            Ideell förening får dock inte överklaga beslut som rör Försvarsmakten,
            Fortifikationsverket, Försvarets materielverk eller Försvarets
            radioanstalt. En miljöorganisation som vill överklaga en dom eller
            ett beslut som avses i första stycket skall göra det innan tiden
            för överklagande gått ut för dem som varit parter eller annars
            såsom sakägare haft klagorätt i målet eller ärendet.
          </p>
          <p>
            Kristdemokraterna vill bejaka det engagemang som finns inom det
            civila samhället. Frivilligorganisationer av olika slag utgör
            en omistlig del i demokratin och samhällsgemenskapen. Därför är
            Kristdemokraterna positiva till att även = frivilligorganisationer
            skall kunna delta aktivt i samrådsförfarandet och även i en eventuell
            rättslig prövning. Kristdemokraterna anser att Århuskonventionens
            syfte inte uppnås fullt ut med nuvarande lagtext. Det är inte
            bra om det i praktiken endast är större, rikstäckande organisationer
            som får talerätt medan lokala organisationer ställs utanför. Därför
            bör lagen vidgas så att även mindre och lokala organisationer
            och grupper ges talerätt. Det kan också finnas starkt nischade
            intresseorganisationer med stor kunskap men relativt litet medlemsantal.
            Även dessa bör få möjlighet att föra talan i miljömål som berör
            deras intresseområden. Därför anser Kristdemokraterna att regeringens
            uppfattning att nuvarande lagstiftning, med krav på minst 2 000
            medlemmar i en organisation, är alltför sträng. Kristdemokraterna
            föreslår att regeringen låter utreda hur 16 kap. 13 8 miljöbalken
            kan utvecklas så att fler organisationer, främst lokala sammanslutningar
            av engagerade medborgare, skall kunna ges talerätt. Syftet skall
            vara att följa andan i Århuskonventionen i detta avseende.
          </p>
          <pb facs="riksdagen-motions-pdf/data/200405/mot_200405_MJ_21/mot_200405_MJ_21-0004.pdf"/>
          <p>
            2004/05:MJ21
          </p>
          <p>
            Utvidga möjligheten till överklagande för ideella organisationer
          </p>
          <p>
            Planbeslut som fattas av myndigheter enligt alla de lagar som
            anges i 1 kap. 28 miljöbalken bör kunna överklagas av miljöorganisationer,
            oavsett enligt vilken lag beslut skall fattas. Kristdemokraterna
            kan inte stödja regeringens begränsning av talerätten till att
            endast omfatta vissa, men inte andra miljörelaterade lagar. Ett
            exempel på en lag som miljöorganisationer inte föreslås få talerätt
            enligt är naturgaslagen. Mot bakgrund av lagens betydelse för
            bland annat utsläpp av växthusgaser är det olyckligt att miljöorganisationer
            inte kan överklaga beslut. Begränsad klimatpåverkan är kanske
            det viktigaste miljömålet. Kristdemokraterna anser att miljömålen
            skall vara hela samhällets ansvar, inte enbart myndigheternas.
            Därför bör miljöorganisationer ha möjlighet att överklaga beslut
            som tydligt inverkar på miljömålen. Kristdemokraterna föreslår
            därför att det i samtliga lagar som anges i 1kap. 2 8 miljöbalken
            införs en bestämmelse om möjlighet för miljöorganisationer att
            överklaga myndighetsbeslut, i enlighet med vad regeringen föreslagit
            om väglagen, lagen om byggande av järnväg, lagen om inrättande,
            utvidgning och avlysning av allmän farled och allmän hamn, luftfartslagen
            och minerallagen.
          </p>
          <p>
            Överklagande enligt 17 kap. miljöbalken
          </p>
          <p>
            Prövning av regeringsbeslut enligt 17 kap. 1-3 88 miljöbalken
            är idag inte möjlig med gällande svensk lag. Detta påpekas av
            bl.a. Naturvårdsverket och SNF. Århuskonventionen uttrycker tydligt
            att miljöorganisationer skall ha rätt att överklaga på denna punkt.
            Kristdemokraterna är därför frågande inför regeringens bedömning
            att någon ändring i lagen inte behövs. Det är otillfredsställande
            att de invändningar som finns i Naturvårdsverkets och Svenska
            Naturskyddsföreningens remissvar inte bemöts i sak i propositionen.
            Det kan befaras att regeringen vill undvika en möjlighet att få
            grunderna för sina egna beslut prövade och besluten ifrågasatta.
            Kristdemokraterna föreslår därför att talerätten även skall omfatta
            prövningar enligt kapitel 17 i miljöbalken.
          </p>
          <p>
            Statsråd skall inte kunna vägra att lämna ut miljöinformation
          </p>
          <p>
            Kristdemokraterna anser att Sverige skall uppfylla Århuskonventionen
            även när det gäller möjligheten till domstolsprövning av beslut
            av regering och statsråd att inte lämna ut miljöinformation. En
            anpassning av svensk
          </p>
          <pb facs="riksdagen-motions-pdf/data/200405/mot_200405_MJ_21/mot_200405_MJ_21-0005.pdf"/>
          <p>
            lagstiftning på denna punkt kan dock inte ske utan en ändring
            av tryckfrihetsförordningen, som är en grundlag. Kristdemokraterna
            föreslår därför att den grundlagsutredning som nu arbetar skall
            ges som tilläggsdirektiv att utreda hur TF kan ändras så att domstolsprövning
            av regeringens och statsråds beslut att inte lämna ut miljöinformation
            kan bli möjlig. Regeringen bör omgående ge grundlagsutredningen
            ett sådant tilläggsdirektiv.
          </p>
          <p>
            Sekretessprövning
          </p>
          <p>
            Regeringen föreslår att en bestämmelse (14 kap. 11 8) införs
            i sekretesslagen med innebörden att om en uppgift som utgör sådan
            miljöinformation som avses i lagen om miljöinformation hos vissa
            enskilda organ omfattas av sekretess, skall sekretessen inte gälla
            om det är uppenbart att uppgiften har sådan betydelse från miljösynpunkt
            att intresset av allmän kännedom om uppgiften bör ha företräde
            framför det intresse som sekretessen skall skydda. Kristdemokraterna
            bedömer att förslaget riskerar att göra rättsläget oklart och
            även kan leda till att information utlämnas som kan utnyttjas
            i syfte att orsaka väsentlig skada för samhället och på anläggningar.
            I regeringens förslag om ändring i sekretesslagen framgår redan
            av 12 kap. 1 8 att sekretessen får brytas om uppgiften skall lämnas
            ut enligt lagen om miljöinformation hos vissa enskilda organ.
            Den föreslagna paragrafen, 14 kap. 11 8, bör därför kompletteras
            med ett andra stycke som anger att bestämmelsen endast omfattar
            miljöinformation hos verksamhetsutövare med myndighetsutövning
            eller som utför offentliga tjänster.
          </p>
          <p>
            Sverige bör ratificera Århuskonventionen
          </p>
          <p>
            Kristdemokraterna tillstyrker att Sverige ratificerar Århuskonventionen.
            Tillträdet bör förenas med två reservationer. Den första reservationen
            skall ange att frågan om rättslig prövning av regeringens och
            statsråds beslut att inte lämna ut miljöinformation skall bli
            föremål för utredning, men med målsättningen att fullt ut kunna
            följa konventionen även på denna punkt. Den andra reservationen
            bör vara i enlighet med den andra reservation som regeringen föreslår
            i propositionen.
          </p>
          <p>
            2004/05:MJ21
          </p>
          <pb facs="riksdagen-motions-pdf/data/200405/mot_200405_MJ_21/mot_200405_MJ_21-0006.pdf"/>
          <p>
            2004/05:MJ21
          </p>
          <p>
            Stockholm den 10 februari 2005
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Dan Kihlström (kd) Ragnwi Marcelind (kd)
            Johnny Gylling (kd) Annelie Enochson (kd) Lars Gustafsson (kd)
          </p>
          <p>
            Tuve Skånberg (kd)
          </p>
        </div>
      </div>
    </body>
  </text>
</TEI>
