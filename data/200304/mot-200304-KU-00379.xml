<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00379">
  <teiHeader>
    <fileDesc>
      <titleStmt>
        <title>Sekretess och handlingars offentlighet</title>
        <author corresp="i-Ct7W83fwgMLpB48uiYaBqi">av Mia Franzén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sekretess och handlingars offentlighet</title>
          <idno type="rdwebb">GR02K379</idno>
          <rs type="number">K379</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K379/text</ref>
          <ref type="dokument_url_html">http://data.riksdagen.se/dokument/GR02K379</ref>
          <ref type="dokumentstatus_url_xml">http://data.riksdagen.se/dokumentstatus/GR02K379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ct7W83fwgMLpB48uiYaBqi</idno>
            <name>Mia Franzén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EadCjTAXam92izAXtDfAkm" type="signed"/>
        <correspContext corresp="i-EadCjTAXam92izAXtDfAkm">
          <note type="signatory" corresp="i-Ct7W83fwgMLpB48uiYaBqi"/>
        </correspContext>
        <correspAction xml:id="i-XCmpxB6eWZrYrzb5oqKjqM" type="referral">
          <date when="2003-10-15"/>
        </correspAction>
        <correspAction xml:id="i-JVMNxBLjDUijLwRrig89Rf" type="dismissal">
          <date when="2003-10-15"/>
        </correspAction>
        <correspAction xml:id="i-2UGksP54fpsPnUZtmJmqeX" type="submission">
          <date when="2003-10-07"/>
        </correspAction>
        <correspAction xml:id="i-6dnf3f1v5W2MetMsWsKvRH" type="assigned"/>
        <correspContext corresp="i-6dnf3f1v5W2MetMsWsKvRH">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0379/mot_200304_K_0379-0001.pdf"/>
      <div xml:id="i-H9TmrWnruAYC6CKoicLExZ" type="motHeader">
        <div xml:id="i-XK9HizZREpe6mMuTPsVaBX" type="motTitle"/>
        <div xml:id="i-9isFo32dybtnpvDuHNaXaL" type="motSubmissionInfo"/>
      </div>
      <div xml:id="i-3RDShcKTjFbayuW4X1yGpE" type="motBody">
        <div xml:id="i-9xZ4Kfv8x3EZDqwCKSAN1y">
          <p xml:id="i-Kb5Phb84fhHzRTCksrxUyj">
            2003/04 mnr: K379 pnr: fp479
          </p>
          <p xml:id="i-7jM8hojVb6RjLfzyvJmrGn">
            Motion till riksdagen 2003/04:K379
          </p>
          <p xml:id="i-MnA21oJCJL8eAXEkQXiHuL">
            av Mia Franzén (fp)
          </p>
          <p xml:id="i-NG7n5Jg6L4JFYRVLEuFV2a">
            Sekretess och handlingars offentlighet
          </p>
          <p xml:id="i-4m73HDEeVdaU22NMUZYpq3">
            Förslag till riksdagsbeslut
          </p>
          <p xml:id="i-VvA8hdKMP4sSy9x9hSsVKp">
            1. Riksdagen tillkännager för regeringen som sin mening vad i
            motionen anförs om vikten av en noggrann översyn av gällande lagstiftning
            och dess tillämpning kring sekretess och handlingars offentlighet,
            särskilt vad gäller medicinsk forskning. 2. Riksdagen tillkännager
            för regeringen som sin mening vad i motionen anförs om vikten
            av att översynen utmynnar i förslag till åtgärder som tydliggör
            undersökningspersoners rätt till sekretess, omfattande talerätten
            i dessa mål, i förhållande till vikten av handlingars offentlighet.
          </p>
          <p xml:id="i-94FsbVcez9eepMwiNMpsJu">
            Motivering
          </p>
          <p xml:id="i-PJUqZjh9tsGaaHhTEozCJe">
            Det är av stor betydelse att människor har förtroende och kan
            lita på att det de blivit lovade om sekretess när de deltar i
            en psykologisk undersökning för forskningsändamål verkligen efterlevs.
            Dock är det viktigt att man beaktar deltagarnas integritet också
            i andra medicinska studier, t ex sådana som gäller aids eller
            alkoholrelaterad skrumplever eller könssjukdomar. Problemet gäller
            således inte bara psykologiska undersökningar. Två privatpersoner
            har enligt dom i kammarrätten nu rätt att få ut forskningsmaterial,
            — trots att man ej kunnat = avidentifiera undersökningspersonerna.
            Den som känner att den lider men av detta har ingen som helst
            möjlighet att komma till tals under rättegången och ej heller
            vidare möjlighet att överklaga domen. Detta visar på en brist
            i vårt system. Lagen är tänkt att skydda, men de som ska skyddas
            kan blott i efterhand kräva skadestånd för sitt lidande och ej
            påverka huruvida skadan uppstår eller ej. Lagtexten lyder: ”Sekretess
            gäller för uppgift som hänför sig till psykologisk undersökning
            vilken utförs för forskningsändamål, om det inte står klart att
            uppgiften kan röjas utan att den som uppgiften berör eller någon
            honom närstående lider men.”
          </p>
          <pb facs="riksdagen-motions-pdf/data/200304/mot_200304_K_0379/mot_200304_K_0379-0002.pdf"/>
          <p xml:id="i-W4xcE4LyomCo1BQwVYMGDF">
            2003/04:K379
          </p>
          <p xml:id="i-VKYJBgnzrZDBK8NNmGgRKX">
            Eftersom sekretesslagstiftningen, särskilt vad gäller forskning
            och medicinsk etik, och lagarna kring handlingars offentlighet
            är mycket viktiga delar i vår lagstiftning, bör dessa ses över
            i syfte att få fram förslag till ändringar, skärpningar eller
            kompletteringar som kan vara nödvändiga för att komma till rätta
            med de uppenbara brister som så menligt skadar både privatpersoner
            och den framtida forskningen. Elias Eriksson, professor i farmakologi,
            Medicinska fakulteten, Sahlgrenska akademin, vid Göteborgs universitet,
            redogör nedan för hur ärendet om sekretess i ett fall hanterats
            och vilka konsekvenser han menar att det får. Om den dom som utdömts
            av Kammarrätten (KR) i Göteborg i Göteborgsstudien är korrekt
            står lagstiftningen i strid med det regelverk för klinisk, medicinsk
            forskning som universitetens etiska kommittéer tillämpar. Etiska
            kommittéer brukar kräva att man på förhand meddelar deltagarna
            i studier vilka som kan komma att få läsa journaler och annan
            känslig information, och denna krets är starkt begränsad. Om KR:s
            tolkning av lagen är riktig är det därför inte bara deltagarna
            i Gillbergs studie, utan deltagarna i hundratals studier i Sverige,
            som accepterat att delta i klinisk forskning på felaktiga premisser.
            En konsekvens av domen borde därför vara att ett mycket stort
            antal studier omedelbart avbryts. Men även om så sker kvarstår
            ett etiskt dilemma, såtillvida att det finns arkiverat känslig
            information från ett mycket stort antal nu avslutade studier som
            inte får förstöras och som utomstående kan göra anspråk på att
            få ta del av på ett sätt som ej överensstämmer med vad deltagarna
            en gång blivit lovade. Vidare lär det bli svårt att i framtiden
            bedriva klinisk forskning i Sverige om KR:s dom blir prejudicerande.
            En speciell typ av studier som definitivt inte kommer att kunna
            förläggas till Sverige är kliniska läkemedelsprövningar eftersom
            det internationella regelverk som gäller för dessa (GCTP) innebär
            att deltagarna garanteras sekretess. Nu tror jag i och för sig
            inte att KR:s dom är korrekt, av tre skäl. För det första framgår
            det av sekretesslagen att denna typ av information ej får lämnas
            ut om det finns risk att deltagarna lider men, vilket KR i detta
            fall missbedömt. För det andra förutsatte KR att den ena av de
            två granskarna skulle utföra sin granskning inom ramen för ett
            av Vetenskapsrådet stött forskningsprojekt, vilket senare visat
            sig vara fel. För det tredje förutsatte KR att den andre av de
            två granskarna var forskare, vilket också visat sig vara fel.
            Båda agerar i denna fråga som privatpersoner utan uppdrag av respektive
            arbetsgivare. Det faktum att KR avkunnat denna felaktiga dom talar
            dock för att lagen bör förtydligas. Antingen bör man skärpa sekretesslagen
            i detta avseende eller ange att primära, ej avidentifierade forskningsdata
            är att betrakta som arbetspapper som ej omfattas av offentlighetsprincipen.
            En ny lag avseende forskningsetik kommer att införas den 1 januari
            2003, men tyvärr är inte heller denna helt entydig vad gäller
            dessa frågor. Nedan följer en redogörelse av Elias Eriksson som
            belyser vidden av problemen i detta specifika fall: Kammarrätten
            (KR) i Göteborg har beslutat att två privatpersoner, Eva Kärfve
            och Leif Elinder, skall få ta del av den känsliga information
            som forskaren Christopher Gillberg och medarbetare har
          </p>
          <pb facs="riksdagen-motions-pdf/data/200304/mot_200304_K_0379/mot_200304_K_0379-0003.pdf"/>
          <p xml:id="i-JKuP4FyysvXmzMTv2cKvLP">
            inhämtat från personer som deltagit i en vetenskaplig studie.
            En av dem som intervjuats inom ramen för studien, Viggo Ahl, har
            i GP kritiserat detta domslut, vilket föranlett kammarrättslagmannen
            Gunnar Dyhre att i en replik redovisa skälen till KR:s ställningstagande.
            Bakgrunden till debatten är att forskarna på förhand skriftligen
            lovat att ingen utanför den aktuella forskargruppen skall få ta
            del av de uppgifter deltagarna lämnar. Det är på denna premiss
            dessa har accepterat att berätta om till exempel skolprestationer,
            hemförhållanden, sexualvanor, kriminalitet, missbruk och psykiatriska
            symtom. Eftersom Kärfve och Elinder inte hör till forskargruppen
            skulle ett uppvisande av materialet för dem innebära ett uppenbart
            löftesbrott. Dyhre försvarar i sitt inlägg KR:s beslut med att
            Kärfve och Elinder dels kan förväntas vara förtrogna med hantering
            av sekretesskyddade uppgifter, dels har ett berättigat intresse
            av att ta del av materialet. Förtrogna med hantering av sekretesskyddade
            uppgifter får dock en betydande andel av svenska folket anses
            vara, som till exempel sjukvårdspersonal, socionomer, psykologer,
            poliser, jurister, militärer, politiker, journalister, präster
            och många forskare. Ett mycket stort antal medborgare kan således
            med fog anföra att de uppfyller detta KR:s kriterium för att få
            ta del av känslig information. Kärfves enligt KR ”berättigade
            intresse” att få granska materialet består i att hon hävdar att
            forskarna har fuskat och vill leda detta i bevis. Beskyllningar
            om forskningsfusk brukar baseras på att någon bevittnat oegentligheter
            eller på att de resultat som rapporterats inte kan återskapas
            av andra. I detta fall föreligger dock ingen av dessa omständigheter,
            ej heller motiv att fuska. Och trots lång debatt har veterligen
            ingen utöver Kärfve och Elinder hävdat att det finns skäl att
            misstänka Gillberg för fusk. Etiska rådet vid Sahlgrenska akademin
            har inte funnit stöd för Kärfves anklagelser och akademins preses
            har tillbakavisat dem. Kärfves beskyllning bör dessutom ses i
            ljuset av att hon, innan hon kom på tanken att rikta anklagelser
            om fusk mot Gillberg, under lång tid har framfört en ideologiskt
            baserad, mycket indignerad kritik mot hela det forskningsfält
            som han och tusentals andra forskare är verksamma inom. KR har
            inte den vetenskapliga kompetens som krävs för att bedöma om de
            synpunkter Kärfve anfört på Gillbergs studier utgör skäl att misstänka
            fusk eller om de skall ses som försök att misskreditera en meningsmotståndare.
            Slutsatsen av KR:s dom måste därför bli att envar som ifrågasätter
            forskares resultat — oavsett argument — har ett ”berättigat intresse”
            av att ta del av konfidentiella data. Och annars räcker det att
            — som Elinder — åberopa att man vill förkovra sig som yrkesman.
            KR:s dom bör innebära att hundratusentals medborgare kan anse
            sig behöriga att idka sightseeing i Gillbergs och andra forskares
            arkiv. Av Dyhres artikel framgår att han uppfattat att Kärfve
            önskar ta del av materialet som en av Vetenskapsrådet (VR) stödd
            forskare. Detta är en missuppfattning. Av den professor Brante
            som Dyhre åberopar, som är huvudman för det aktuella VR-projektet,
            har således understrukits att Kärfves granskning inte skall utföras
            inom ramen för detta projekt utan av Kärfve som privatperson.
          </p>
          <p xml:id="i-M4At2ZsdAtpLM14PEKgEwr">
            2003/04:K379
          </p>
          <pb facs="riksdagen-motions-pdf/data/200304/mot_200304_K_0379/mot_200304_K_0379-0004.pdf"/>
          <p xml:id="i-M2JdAM4ieQKeNK4rx39Z7w">
            2003/04:K379
          </p>
          <p xml:id="i-4qX7hT5HFb93yhb6pYiLNd">
            Regelverket kring klinisk forskning stadgar att man inte i efterhand
            får ändra förutsättningarna för ett projekt, till exempel avseende
            vem som får ta del av konfidentiella data, med mindre än att försökspersonerna
            skriftligen medger detta. Hade Kärfve, som Dyhre tror, önskat
            ta del av materialet i sin egenskap av VR-stödd forskare hade
            hon haft att följa denna regel. Skulle KR i en kommande dom avvisa
            universitetets förbehåll, att deltagarna skall tillfrågas innan
            granskningen inleds, blir konsekvensen att man som forskare tvingas
            få deltagarnas godkännande för att i efterhand ta del av känslig
            information medan man som privatperson får läsa dokumenten mot
            dessas vilja. Lagtexten lyder: ”Sekretess gäller för uppgift som
            hänför sig till psykologisk undersökning vilken utförs för forskningsändamål,
            om det inte står klart att uppgiften kan röjas utan att den som
            uppgiften berör eller någon honom närstående lider men.” Redan
            den olust som en av studiens deltagare ger uttryck för i artikeln
            i GP inför tanken på att Kärfve och Elinder skall få ta del av
            de data som samlats in om honom visar att röjande av dessa uppgifter
            innebär men för den som uppgiften berör och att domen därför var
            felaktig. Eftersom KR:s liberala tolkning av vad som är ”berättigat
            intresse” kan komma att göra dokumenten tillgängliga, inte bara
            för Kärfve och Elinder, utan för envar som är kritisk till denna
            typ av forskning, eller vill förkovra sig, ter sig Ahls olust
            högst berättigad. Patienter kan tänka sig att anförtro en läkare
            sina bekymmer, men vill inte att alla läkare skall ta del av de
            uppgifter de lämnat. Och på samma sätt kan försökspersoner tänka
            sig att anförtro privata uppgifter åt en enskild forskargrupp,
            utan att acceptera att alla som anser sig ha ett berättigat intresse
            för frågan får ta del av insamlade data. Det skall understrykas
            att löften likt det av Gillberg utfärdade, att ingen utanför forskargruppen
            skall få ta del av lämnade uppgifter, är mycket vanliga i denna
            typ av forskning. Tusentals svenska forskare har således utfärdat
            motsvarande löfte, ofta på anmodan av universitetens etiska kommittéer,
            och måste efter KR:s dom konstatera att man härvid, ofrivilligt,
            fört deltagarna bakom ljuset. En konsekvens av domen blir att
            ett mycket stort antal studier måste avbrytas med omedelbar verkan.
            ”Ingen kommer att kunna ta del av de känsliga uppgifter du lämnar,
            utöver forskargrupp, plus var och en som inför närmaste kammarrätt
            anför att han är intresserad av dem”, är det löfte som efter KR:s
            dom bör utfärdas till presumtiva försökspersoner. Jag tror det
            är få som kommer att acceptera att delta. Och dessutom skulle
            en forskare som inte är mer precis än så vad avser hanteringen
            av sekretesskyddad information knappast få sitt projekt godkänt
            av en etisk kommitté, vilket är en förutsättning för att få starta
            en studie. KR:s dom stoppar således inte bara pågående forskning
            utan också framtida. Endast om KR i sitt kommande domslut, som
            lagen medger, accepterar de av universitetet uppställda förbehållen,
            kan detta dråpslag mot svensk medicinsk forskning undvikas. Det
            kan te sig angeläget att forskare får granska varandras data,
            men för att alls kunna rekrytera försökspersoner måste man alltså
            ibland göra avkall på denna möjlighet. Värdet av extern granskning
            av vetenskapliga rådata skall dessutom inte överskattas.
          </p>
          <pb facs="riksdagen-motions-pdf/data/200304/mot_200304_K_0379/mot_200304_K_0379-0005.pdf"/>
          <p xml:id="i-FSiAmLvAaAR2isP6Z9Lesr">
            Skulle en forskare vilja fuska kan detta göras på sätt som inte
            kan avslöjas med mindre än att man kopplar in kriminaltekniker.
            Vetenskapssamhällets normala strategi för att korrigera fusk och
            dålig forskning är inte, som Dyhre tycks tro, att meningsmotståndare
            utför razzior i varandras arkiv utan att resultaten prövas i oberoende
            studier. Gillbergs ovilja att visa upp de konfidentiella dokumenten
            har av hans antagonister anförts som tecken på att han är rädd
            att en granskning skulle avslöja fusk. Detta är en total felsyn.
            För alla oss som bedriver denna typ av forskning är det således
            helt otänkbart att fråga ut personer om deras psykiska hälsa mot
            löfte att ingen utomstående skall få ta del av informationen och
            sedan bryta detta löfte. Också den mest laglydige medborgare skulle
            i Gillbergs situation nog dessvärre se sig tvungen att artigt
            men bestämt trotsa domstolens beslut.
          </p>
          <p xml:id="i-NJ9s438RzKAN1YSy3FBUgJ">
            Stockholm den 2 oktober 2003
          </p>
          <p xml:id="i-4osJkbEmUTQL3K5pfLgeWc">
            Mia Franzén (fp)
          </p>
          <p xml:id="i-W7z5XWPQPsXumiHQX34REj">
            2003/04:K379
          </p>
        </div>
      </div>
    </body>
  </text>
</TEI>
