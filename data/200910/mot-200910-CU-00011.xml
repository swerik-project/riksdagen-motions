<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00011">
  <teiHeader>
    <fileDesc>
      <titleStmt>
        <title>med anledning av prop. 2009/10:142 Ett skärpt skadeståndsansvar för vårdnadshavare</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:142 Ett skärpt skadeståndsansvar för vårdnadshavare</title>
          <idno type="rdwebb">GX02C11</idno>
          <rs type="number">C11</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C11/text</ref>
          <ref type="dokument_url_html">http://data.riksdagen.se/dokument/GX02C11</ref>
          <ref type="dokumentstatus_url_xml">http://data.riksdagen.se/dokumentstatus/GX02C11</ref>
          <ref type="doc">http://data.riksdagen.se/fil/A996F512-71A3-404C-B8E5-DA4EE95385C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MyVn5zMFGSDK7FjxbwFo5m" type="basedOn"/>
        <correspContext corresp="i-MyVn5zMFGSDK7FjxbwFo5m">
          <ref>Proposition 2009/10:142</ref>
        </correspContext>
        <correspAction xml:id="i-Q2hwA646ZNMNg5zELeoxub" type="signed"/>
        <correspContext corresp="i-Q2hwA646ZNMNg5zELeoxub">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-AqHA7i4Sw438XkDjDkxHud" type="referral">
          <date when="2010-04-06"/>
        </correspAction>
        <correspAction xml:id="i-ABypP5mGCaP2wVVwPvk4QC" type="referral">
          <date when="2010-04-06"/>
        </correspAction>
        <correspAction xml:id="i-XDw7huZN9wrQ59TsLr3J45" type="dismissal">
          <date when="2010-04-01"/>
        </correspAction>
        <correspAction xml:id="i-8zfMcNwuLznxmcVv4zgqKd" type="dismissal">
          <date when="2010-04-01"/>
        </correspAction>
        <correspAction xml:id="i-UqeoWdZAucRGHcfxwi3LzP" type="transfer">
          <date when="2010-03-26"/>
        </correspAction>
        <correspAction xml:id="i-4FscGoxrpNnt8jgHoKJfNL" type="submission">
          <date when="2010-03-26"/>
        </correspAction>
        <correspAction xml:id="i-LkLJCMxT7xB2XaMoPZFygH" type="assigned"/>
        <correspContext corresp="i-LkLJCMxT7xB2XaMoPZFygH">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YCu2V3jYBo2DZNWsqkDmhz">
            Förslag till riksdagsbeslut
          </head>
          <p xml:id="i-WzzY111WirKgGN6Xi8cVHw">
            Riksdagen avslår regeringens proposition 2009/10:142 Ett skärpt
            skadeståndsansvar för vårdnadshavare.
          </p>
        </div>
        <div type="motContent">
          <head xml:id="i-UPQLc9JHkbSgH98CVcbd7L" type="h1">
            Motivering
          </head>
          <p xml:id="i-AiQtX9Gu2UVdNvDvwhi3CR">
            Regeringen föreslår skarpa ekonomiska sanktioner mot de familjer
            som är mest trängda i samhället i syfte att motverka kriminalitet.
            Föräldrar vars barn begår brott ska åläggas skadestånd i syfte
            att skärpa sin fostran. Samtidigt väljer regeringen att försämra
            trygghetssystemen och skära i välfärden för att kunna genomföra
            skattesänkningar för dem med de högsta inkomsterna.
          </p>
          <p xml:id="i-AZ2RtvNWX9fGKxjn98xbiy">
            Arbetslöshet, fattigdom, missbruk och brister i integration är
            en grogrund för kriminalitet. En stor del av brottsligheten i
            dag har sin början i sådana förhållanden. Det gäller inte minst
            ungdomar som kommer snett i tidig ålder och som hamnar i kriminalitet.
            Människor från dessa förhållanden är även oftare själva utsatta
            för övergrepp och brottslighet. Ökade ekonomiska och sociala klyftor
            mellan människor leder till ökad kriminalitet. Den solidariska
            välfärdsmodell vi rödgröna förespråkar är därför ett effektivt
            sätt att förebygga att kriminalitet uppstår.
          </p>
          <p xml:id="i-R1sGi9GNwEmJDALuNvjun">
            Tillgången till jobb, utbildning, bra boende och trygghet i livets
            olika skeden kan utgöra skillnaden mellan att hamna i utanförskap,
            frustration och kriminalitet eller att få möjligheten att vara
            en medborgare som kan bidra till det gemensamma. Detta synsätt
            utgör en stor skillnad mellan det rödgröna alternativet och den
            moderatstyrda regeringen. Regeringen blundar för kriminalitetens
            orsaker, det förebyggande arbetet saknas i viktiga delar och man
            för en politik som leder till ökade klyftor.
          </p>
          <p xml:id="i-BoJUQ3SiAsMduhdPEk5n9r">
            Vi rödgröna står för en politik som tydligt agerar mot brottslighet
            och dess orsaker. Varje människa har ansvar för sina handlingar.
            När brott begås är det viktigt att samhället reagerar, att det
            sker snabbt och att det finns tydlighet i samhällets reaktioner.
            Men reaktionerna på brott måste vara kloka och sträva efter att
            leda till minskad framtida brottslighet, i synnerhet när det gäller
            ungdomar som begår brott.
          </p>
          <p xml:id="i-9ZAsN55jYoGimXWyt4FkFU">
            Det mest effektiva sättet att bekämpa brottsligheten är att se
            till att den aldrig inträffar. Ett framgångsrikt brottsförebyggande
            arbete förutsätter insatser på samtliga nivåer i samhället. Det
            handlar såväl om individen som det lokala samhället, organisations-
            och näringslivet och den nationella politiken.
          </p>
          <p xml:id="i-KJfWoFSvE7jP33w2yUjjgg">
            I propositionen föreslår den moderatstyrda regeringen ett skärpt
            skadeståndsansvar för vårdnadshavare, som de menar ska leda till
            minskad brottslighet. Men propositionen är behäftad med en rad
            svagheter, inte minst empiriska. Under remissförfarandet av underlaget
            till propositionen frågar Socialstyrelsen efter forskning eller
            utvärderingar som ger stöd för förslaget. Socialstyrelsen menar
            att regeringen inte visat på någon sådan undersökning utan att
            förslaget grundar sig på ett antagande. Vi har anledning att påtala
            samma kritik.
          </p>
          <p xml:id="i-TQyMr8a81bTENEeB1d6AzN">
            Regeringen låter svepande drag om brottslighetens allmänna utveckling
            från 1950-tal få stå som grund för genomgripande förändringar
            som kan få allvarliga konsekvenser för vissa familjer. Regeringen
            skriver till och med själva att det är av underordnat intresse
            om ungdomsbrottsligheten har ökat eller minskat under senare år.
            Det är tydligt att ideologiska hänsynstaganden går före den nödvändiga
            analys som behövs för att bryta brottsliga banor tidigt.
          </p>
          <p xml:id="i-V98NXNCSaGoLTpU2YLAx9k">
            Kritiken mot den högerstyrda regeringens förslag är även kraftig
            från flera andra viktiga remissinstanser. Lagrådet, Riksdagens
            ombudsmän, Justitiekanslern, Åklagarmyndigheten och Sveriges advokatsamfund
            ifrågasätter om de förslag regeringen presenterar verkligen kommer
            att ha någon betydelse för en minskning av ungdomskriminaliteten.
          </p>
          <p xml:id="i-8njRsn1fDFZDPoqM7WwDb1">
            Regeringen menar lakoniskt att barn och ungdomars familjesituation
            i hög grad påverkar risken för ungdomskriminalitet. Ungdomar vars
            föräldrar inte reagerar tillräckligt när ungdomarna visar beteenden
            som strider mot grundläggande samlevnadsregler och normer eller
            visar bristande tillsyn, besitter en särskild hög risk att hamna
            i kriminalitet. Just därför menar regeringen att det är viktigt
            att skapa styrmedel som ger föräldrar ekonomiska incitament att
            kontrollera barn och ungdomar och sätta tydligare gränser. Detta
            resonemang menar vi grundar sig på en amatörpsykologisk nivå som
            knappast är tillräcklig för lagstiftning.
          </p>
          <p xml:id="i-MzuhanMSqLxByMuEkisDy1">
            Utgångspunkten måste i stället vara att föräldrar gör sitt bästa
            efter sina förutsättningar men att en del föräldrar och barn har
            komplexa förutsättningar som påverkar familjelivet. Det kan vara
            neuropsykologisk problematik, missbruk, fattigdom, psykisk ohälsa
            eller annat som påverkar familjesituationen. Uppseendeväckande
            nog har regeringen inte gjort någon som helst analys av vilka
            familjer som befinner sig i riskgruppen utan tycks ha en föreställning
            om att alla familjer är funktionella och löser de problem som
            uppkommer bara incitamenten är starka nog.
          </p>
          <p xml:id="i-Gm44UYpLp4ykF8PtZ2u573">
            Följande citat från Åklagarmyndighetens yttrande till lagförslaget
            tydliggör bristerna i analysen bakom regeringens lagförslag,
          </p>
          <p xml:id="i-KGKK84kWwWvwWvydurqjDr">
            Den preventiva effekt som det föreslagna principalansvaret förutsätts
            ha torde vara mycket liten, dels eftersom det inte är fråga om
            att påverka något uppsåtligt eller vårdslöst handlande, dels och
            kanske särskilt som skade­stånds­skyldigheten kan inträffa flera
            år efter det att den unge har hamnat snett. Det finns också situationer
            där den unge gör sig skyldig till brott utan att det dessförinnan
            funnits några tydliga varningssignaler såsom skolk eller annan
            missköt­samhet. Föräldern, som kanske gett sitt barn en god uppfostran,
            satt rimliga gränser och visat ett normalt engage­mang i vad barnet
            företar sig, kan med fog fråga sig vad han eller hon skulle ha
            gjort annorlunda för att förhindra det inträffade.
          </p>
          <p xml:id="i-VbSd9sDYgHXn73JHDneBzW">
            Vi menar att det finns en uppenbar risk att regeringens förslag
            framför allt kommer att slå mot familjer som redan har stora problem
            eller knappa ekonomiska marginaler. Särskilt i fall då skadestånd
            tilldöms och det handlar om flera skadehändelser. Den beloppsbegränsning
            som följer av regeringens förslag är nämligen knuten till varje
            skadehändelse. Det är inte särskilt svårt att tänka sig att föräldrar
            inte kommer att kunna betala dessa skadestånd och i stället riskera
            att hamna hos kronofogden. Detta kan i sin tur innebära svårigheter
            att få nödvändiga lån, teckna telefon- eller mobilabonnemang eller
            få problem med att hitta bostad. Något som kommer att drabba även
            andra barn och ungdomar i familjen.
          </p>
          <p xml:id="i-UFiUew3FbopdVmeHrNwzgj">
            Vi har svårt att se på vilket sätt man hjälper utsatta familjer
            genom att göra dem fattigare. Detta resonemang framhåller även
            Justitiekanslern i sitt yttrande till lagförslaget,
          </p>
          <p xml:id="i-23b272daGBjmW1LYwiL1XR">
            När det gäller barn och ungdomar som orsakar många skador visar
            tidigare erfarenheter i Norge, av bestämmelser motsvarande de
            nu föreslagna, att föräldrar i dessa fall ofta inte förmår betala
            det skadestånd som de åläggs (se prop. 1993/94:57 s. 14). Det
            finns enligt Justitie­kanslerns uppfattning anled­ning att anta
            att samma förhållande skulle uppstå i Sverige om ett skadeståndsansvar
            för vårdnadshavare infördes här.
          </p>
          <p xml:id="i-5rgxz7MgF7v3f9GBhq7tgC">
            Ytterligare ett problem regeringen väljer att bortse från i sin
            proposition är hur det solidariska ansvaret ska fungera. Om flera
            vårdnadshavare blir skadeståndsskyldiga kommer de att vara solidariskt
            ansvariga. I en situation där föräldrarna har delad vårdnad och
            boendeföräldern inte har några ekonomiska resurser får den andra
            föräldern betala skadeståndet. Detta gäller även i fall där den
            andra föräldern saknar faktiska möjligheter att påverka barnet
            eller ungdomen i vardagen. I dessa situationer fungerar ju knappast
            regeringens incitament.
          </p>
          <p xml:id="i-CxmFtToGKB88vzJvtanevr">
            Den kritik vi formulerat i motionen är endast ett axplock ur
            all kritik remissinstanserna gett uttryck för. I bästa fall blir
            regeringens lagförslag endast en papperstiger, i värsta fall leder
            den till ytterligare stigmatisering av redan utsatta familjer.
          </p>
          <p xml:id="i-Xns8syacP9FwW7RRgWacrq">
            Vi menar att det vore bättre om regeringen ser till att de verktyg
            som finns i dag verkligen fungerar. Riksrevisionen har nyligen
            granskat hur hanteringen av unga lagöverträdare sker. Undersökningen
            gäller framför allt förhållandena under 2007, men även till viss
            del under 2008 och 2009. Granskningen visar att varken regeringen
            eller de ansvariga myndigheterna lever upp till de mål och krav
            som ställs på hanteringen av unga lagöverträdare. De lagstadgade
            tiderna för handläggning överskrids i mer än vart tredje fall.
            Riksrevisionen kritiserar även att lagföringen minskar och att
            andelen återfall ökar, efter att ha minskat under flera år. Även
            uppföljningen är dålig, vilket gör det svårt att återkoppla utvecklingen
            och analysera problemen. Inte heller fungerar lagens krav på att
            det ska vara särskilt utsedd personal i myndigheterna som hanterar
            ungdomsärenden.
          </p>
          <p xml:id="i-8iZiv3hwLqy5Q7neZbopKa">
            När det gäller handläggningstiderna är det framför allt inte
            en fråga om en resursbrist, utan bristande mål och prioriteringar.
            Ansvaret för dessa allvarliga brister ligger på både regeringen
            och på myndigheterna. Men det går inte att bortse från att regeringen
            har det övergripande och största ansvaret. Regeringen har tydligt
            brustit i sin skyldighet att sätta upp mål, prioritera dessa och
            ställa krav, trots medvetenhet om att tidsfrister inte har upprätthållits.
          </p>
          <p xml:id="i-97reiKtPvgp34oxWiM5PFb">
            För några år sedan genomfördes en större påföljdsreform för unga
            lagöverträdare innehållande ungdomstjänst, medling och särskilt
            stöd. Många kommuner har inte genomfört någon medling ännu. Inte
            heller erbjuds särskilt kvalificerade kontaktpersoner av socialtjänsten
            ute i kommunerna. Ungdomar som döms till frihetsberövande påföljder
            eller vård enligt socialtjänstlagen bör följas upp under lång
            tid för att inte återfalla i brott. När beslutet om påföljd fattas
            ska den unge få en kontaktperson som följer den unge både under
            påföljdstiden och efteråt om det bedöms nödvändigt. Att kommunerna
            brister hämmar det förebyggande arbetet. Regeringen bör därför
            följa upp den stora påföljdsreformen för unga. Regeringen bör
            även se till att de verktyg som finns i dag fungerar bättre i
            stället för att presentera lagstiftning som försvårar arbetet
            med att förhindra att ungdomar hamnar i kriminalitet. Vi avslår
            därför propositionen.
          </p>
        </div>
        <div type="motSignatures">
          <list>
            <item xml:id="i-QTA43WF9QbdoxGdKMXEmFu" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-8M5PEpdsLk98AmyXMxSpcF" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-EpShXkmwrAijYS73BoCC6f" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-WVkqCNjNvAE98hta2iv2x4" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-AERU9rxMdrFUjLZEyWWuEA" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-9B6yWqQtrAhjkiX2hGG8Nx" who="i-EgqHRHVoW5y9USDYuNoYuA">
              Hillevi Larsson (s)
            </item>
            <item xml:id="i-TjXwD2oYvJFocphxUiwAgk" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-Rv6AAWKZPEDy48GoLT5Uxx" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-AfyLYTpUzURQp7kTx5KLrL" who="i-KCyyRs9HnkQhss61gii5F7">
              Fredrik Lundh Sammeli (s)
            </item>
            <item xml:id="i-E1sUq1Hoi2KaLf2SduPydG" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
