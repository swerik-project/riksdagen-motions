<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00004">
  <teiHeader>
    <fileDesc>
      <titleStmt>
        <title>Forskning (prop. 1986/87:80)</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning (prop. 1986/87:80)</title>
          <idno type="rdwebb">GA02Ub4</idno>
          <rs type="number">Ub4</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub4/text</ref>
          <ref type="dokument_url_html">http://data.riksdagen.se/dokument/GA02Ub4</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-HK9qYnVFN9ozMjewUoj5Ya</idno>
            <name>Bo Hammar</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>Björn Samuelson</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M3hW32dVrk14UmFGfZERyV" type="signed"/>
        <correspContext corresp="i-M3hW32dVrk14UmFGfZERyV">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-HK9qYnVFN9ozMjewUoj5Ya"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_4/mot_198687_ub_4-001.pdf"/>
      <div xml:id="i-P6SQckikiemjWtaotq1GHw" type="motHeader">
        <div xml:id="i-8svShjPSpVDHp4Nde45puc" type="motTitle"/>
        <div xml:id="i-XGdLrR1D2YHy88K9MYnwx3" type="motSubmissionInfo"/>
      </div>
      <div xml:id="i-YT6fdkwptqjiEgsAASr3jW" type="motBody">
        <div xml:id="i-MpqnjaobjnML85iefybmPi">
          <p xml:id="i-7UKLMrUx9Eg1wjnvH7qyGm">
            Motion till riksdagen
          </p>
          <p xml:id="i-TDZFc9PabPWvTKp7WMwKqn">
            1986/87:Ub4
          </p>
          <p xml:id="i-QuqeYXr8nkp7FQ8wFSAA6T">
            Lars Werner m. fl. (vpk) Forskning (prop. 1986/87:80)
          </p>
          <p xml:id="i-YaXVnAAtGA56sPcmgxgLjA">
            För närvarande ställer staten i praktiken inga resurser till
            förfogande för forskning inom fritids-, rekreations- och turismområdet
            (FRT-området). Inget sektorsforskningsorgan har byggts upp med
            ansvar för detta område. Ingen av övriga forskningsfonder har
            något uttalat programansvar för forskningsområdet. Inget av universiteten
            har inrättat tjänster inom forsk- ningsområdet. Universiteten
            har inte heller fått ekonomiska möjligheter att bygga upp forskningsanknutna
            utbildningar inom området. Fritidsledarut- bildningarna ligger
            vid folkhögskolor och turismutbildningarna vid regionala högskolor.
            Bägge saknar forskningsresurser. Från vpk:s sida finner vi detta
            tillstånd helt otillfredsställande. Resurser måste omgående ställas
            till forsk- ningsområdets förfogande så att ett kunskapsuppbyggande
            kan starta. Fritiden är redan i dag betydelsefull i människors
            privata tillvaro. Rent kvantitativt har vi alltifrån det sena
            1800-talet sett hur fritiden ständigt har ökat. Det finns ingen
            anledning att anta, att framtiden skulle innebära någon förändring
            av denna tendens. Tvärtom har allt fler börjat kräva 35 timmars
            arbetsvecka eller 6 timmars arbetsdag. I människors uppfattning
            framträder också fritiden som allt viktigare. I en undersökning
            som delegationen för arbetstidsfrågor (Delfa) inom arbets- marknadsdepartementet
            lade fram 1984 (Delfa rapport debatt, nr 3), framgick att 58,2
            26 av den heltidsarbetande befolkningen föredrog en kortare arbetstid
            framför högre lön. Andelen var något högre för kvinnor än för
            män. Dessa siffror överensstämmer väl med internationella resultat,
            vilka också visar att fritiden i människors uppfattning har lika
            stor eller större betydelse än t. ex. arbetet (Norling, Fritid
            och hinder, SNV 1985). Den traditionella arbetsetik som vanligen
            tillskrivs Luther börjar så sakta ge vika för en ny ”fritidsetik”,
            där behovstillfredsställelse och livskvalitet inte bara uppnås
            under arbetstiden utan även under fritiden. Regeringens forskningsproposition
            har för övrigt insett detta, och skriver, att ”vi står inför en
            fortsatt genomgripande förnyelse av arbetslivet och förändring
            av rollfördelningen mellan förvärvsarbete och fritid för personligt
            bruk. Det är av grundläggande betydelse för alla som omfattas
            av denna utveckling att finna instrument att analysera den och
            förstå dess konsekven- ser” (s. 53). Tyvärr har dock regeringen
            inte dragit de korrekta forskningspolitiska slutsatserna av sin
            insikt. Att människor själva i sin privata livssfär värderar fritiden
            som värdefull
          </p>
          <pb facs="riksdagen-motions-pdf/data/198687/mot_198687_ub_4/mot_198687_ub_4-002.pdf"/>
          <p xml:id="i-Cv8icZeX8kum1qDXunXeWf">
            har tillsammans med den kvantitativa ökningen av fritiden resulterat
            i en mängd olika ”arrangemang” för att möta denna fritid. Enligt
            Svenska kommunförbundets beräkningar satsade den kommunala fritidssektorn
            1985 ca 6,5 miljarder kronor på verksamhet, anläggningar m.m.
            Till den skall också läggas de insatser som staten, landstingen
            och andra kommunala förvaltningar (främst kulturförvaltningarna)
            spenderar för att möta människors fritid. Utöver den offentliga
            sektorn satsar föreningar, folkrörelser samt kommersiella krafter
            enorma summor för att nå människor under deras fritid. Här finner
            vi ett politiskt viktigt motiv för FRT-forskning! Vad är det för
            argument och motiv som ligger bakom dessa satsningar? Vad används
            pengarna till? Vilka fördelningspolitiska och ideologiska effekter
            får dessa satsningar? Om detta vet vi i dag ytterst litet! All
            god forskning bygger på tidigare forskningsresultat. Bristen på
            universitetsforskning inom FRT-området har fört med sig att vi
            har svårt att få ett grepp om dagens kunskapsläge. Detta för i
            sin tur med sig en fara för replikationsforskning och därmed slöseri
            med resurser. Det både oklara och dåliga kunskapsläget leder till
            att handläggare och beslutsfattare i såväl offentlig som privat
            förvaltning har svårt att orientera sig. I regeringens forskningsproposition
            skriver civilminister Holmberg att ”i det pågående förändringsarbetet
            har forskningen en given plats. En korrekt verklighetsbeskrivning
            är en väsentlig grund för de beslut som skall fattas. Det behövs
            också bättre kunskaper om beslutens konsekvenser. Till detta kan
            forskningen ge viktiga bidrag” (s. 1f). Vi delar civilministerns
            värdering, men just inom fritidssektorn har vi särskilt långt
            att gå innan vi har uppnått målet. Vi har för övrigt även i statliga
            utredningar från civilministerns eget område (demokratiberedningen)
            sett exempel på hur verklighetsbeskrivningar om fritiden har gjorts
            utifrån lösa antaganden och spekulationer i stället för att grunda
            sig på fakta. Vi kan anta, att situationen är likartad, när underlag
            för politiska beslut tas fram i kommunala förvaltningar och folkrörelser.
            Men även den forskning inom området, som trots allt pågår vid
            svenska universitet, drabbas av svårigheten att skaffa sig översikt.
            FRT-forskningen är med nödvändighet mångvetenskaplig och för goda
            forskningsresultat fordras inte bara kunskaper om FRT-forskning
            inom den egna disciplinen utan även inom andra. Det är svårt att
            få kännedom om detta, när forskningsområdet är så outvecklat och
            saknar ett naturligt centrum. Internationellt ligger Sverige efter
            när det gäller fritidsforskningens organisation och kvantitativa
            omfattning. I USA och Canada finns för närvarande ca 350 seriöst
            arbetande universitetsprogram med inriktning på fritid. Allt fler
            av dessa tar nu också upp turismen på programmet och försöker
            således ta ett helhetsgrepp på FRT-området. I snart sagt varje
            land börjar det akademiska intresset för fritiden som samhällsfenomen
            att vakna. Det är egendomligt att Sverige med sin långa tradition
            av folkrörelseverksamhet och sin väl utbyggda offentliga fritidssek-
            tor ännu inte har uppmärksammat detta! Några undantag från detta
            påstående finns dock. Sveriges Turistråd harien rapport Fritid,
            rekreation, turism. Behov av högre utbildning och forskning
          </p>
          <p xml:id="i-Jimz7aRMZ4zFoX2TtooTYH">
            Mot. 1986/87 Ub4
          </p>
          <pb facs="riksdagen-motions-pdf/data/198687/mot_198687_ub_4/mot_198687_ub_4-003.pdf"/>
          <p xml:id="i-M1qCeCqZTD12Tf1DLuyUA1">
            pläderat för en ökad forskning inom hela FRT-sektorn. Den rapporten
            tycks alldeles ha fallit i glömska på jordbruksdepartementet.
            Vid Stockholms universitet finns ett Forum för fritidsforskning,
            som är en samarbetsorganisation för forskare inom hela FRT-sektorn
            inkl. idrott och kultur. Forumet har för närvarande ca 90 medlemmar,
            alla forskare, inte bara från Stockholm utan även från andra universitet
            och högskolor i landet. Ett mindre antal norska och danska forskare
            är också medlemmar. Forumet har i en skrivelse till regeringen
            i juni 1986 påtalat behovet av ökad FRT-forskning. I en skrivelse
            till utbildnings- och jordbruksdeparte- menten i januari 1987,
            som har sänts för kännedom till alla riksdagspartiers kanslier,
            har forumet pekat på följande negativa förhållanden och tendenser
            inom FRT-forskningen: — att alla forskare som hittills har skrivit
            avhandlingar inom forskningsområ- det har tvingats upphöra med
            sin forskning, — att det har blivit allt svårare och nu tycks
            vara omöjligt att från existerande forskningsfonder erhålla anslag
            för fritidsforskning, — att idrottens forskningsråd nu, sedan
            Kommittén för folkrörelseforskning har lagts ned, är den enda
            forskningsfond med ett visst ansvar för forskningsområdet, — att
            Idrottens forskningsråd har ett mycket litet anslag (1986/87:
            2 milj. kr.) att fördela och att huvuddelen (samma år: ca 75 90)
            gick till fysiologisk och medicinsk forskning, utan anknytning
            till fritidsforskningen, — att det fortfarande saknas utbildning
            inom området vid universitetet, — att det bl. a. därför saknas
            en akademisk miljö, där fritidsforskningen kan utvecklas och arbetsuppgifter
            fördelas, — att områdets grundforskning får minskade och ytterst
            osäkra anslag. Forumet noterar också några positiva tendenser:
            — två offentliga organ, Fritid Stockholm och Sveriges Turistråd,
            har tillsatt varsin FoU-chef, — ett ökat intresse för Forumets
            verksamhet och i synnerhet för dess Bulletin för fritidsforskning,
            —- ett ökat antal förfrågningar från såväl forskare som studenter
            om litteratur, forskningsresultat m. m., — ett ökat intresse från
            det internationella fritidsforskarsamhället om såväl fritidens
            organisering och innehåll som forskningen på området. Detta ökade
            intresse kan dock inte mötas utan att ekonomiska resurser ställs
            till forskningsområdets förfogande, så att en långsiktigt planerad
            verksamhet kan byggas upp. Efter fyra års arbete konstaterar Forumets
            ledning, att ”utan en forskningsfond, utan en universitetsutbildning
            och utan forskartjänster får det betecknas som en omöjlig uppgift
            att bygga upp ett nytt forskningsområde. Den logiska konsekvensen
            av denna slutsats blir, att Forum för fritidsforskning får avsluta
            sin verksamhet och upplösas”. Vpk menar, att det nu är viktigt
            att också FRT-sektorn får sitt forsknings- behov tillgodosett.
            Under senare tid har sektorsforskningen kritiserats från skilda
            håll. Det finns skäl i att instämma i mycket av den kritiken.
            Samtidigt får vi akta oss för att kasta ut barnet med badvattnet.
            Uppbyggandet av forskning inom en ny sektor kan lära av tidigare
            misstag och redan från
          </p>
          <p xml:id="i-EK1pcP3y1v6vhYdVthfQRq">
            Mot. 1986/87 Ub4
          </p>
          <pb facs="riksdagen-motions-pdf/data/198687/mot_198687_ub_4/mot_198687_ub_4-004.pdf"/>
          <p xml:id="i-QVY1czyxpTWmJsAxjPac7v">
            början satsa på det viktiga långsiktiga kunskapsuppbyggandet
            i form av fleråriga ramprogram samt på grundforskning. Vi delar
            statsministerns påpekande i forskningspropositionen att en av
            forskningspolitikens huvuduppgifter är att ”säkerställa och skapa
            förutsätt- ningar för att det upprättas livaktiga och stabila
            forskningsmiljöer, med faktiska möjligheter att befinna sig vid
            frontlinjen” (s. 29). Detta måste också vara målet för en FRT-forskning.
            Därför ser vpk, i anslutning till vad Forum för fritidsforskning
            ovan har framhållit, med viss oro att de små forskningsanslag
            som finns inom FRT-forskningens område styrs bort från universiteten
            och över till olika offentliga förvaltningar. En av den internationella
            fritidsforskningens slutsatser är, att fritiden inte bara är en
            ”restpost”, som blir över när det nödvändiga arbetet är utfört.
            Fritiden påverkas även av en mängd andra faktorer som klasstillhörighet,
            kön, geografiskt läge m. m. I stället är vår poäng att sätta fritiden
            i centrum för ett forskningsarbete och utifrån ett fritidsbegrepp
            studera fritidens olika verksamhetsinriktningar (turism, rekreation,
            idrotts- och friluftsliv, folkrö- relse- och stadsdelsarbete,
            kulturverksamhet m. m.). Vpk menar att det är viktigt att ett
            forskningsarbete inom FRT-sektorn kommer i gång omedelbart.
          </p>
          <p xml:id="i-Ryn9E8VMVfq9QUBDMLYjhn">
            Hemställan
          </p>
          <p xml:id="i-ND6PnPZ9uMueh7VEQx2MMX">
            Med hänvisning till ovanstående hemställs att riksdagen hos regeringen
            hemställer om förslag till forskning inom fritids-, rekreations-
            och turismområdet.
          </p>
          <p xml:id="i-2dgZEF4jjBhPGC6ntqv7xk" type="date">
            Stockholm den 11 mars 1987
          </p>
          <div xml:id="i-NNaSfruj8Y11umK8LkJC2e" type="signatureBlock">
            <list xml:id="i-6oRw4jVLcprPGgQDDfi4j5">
              <item xml:id="i-Wj6C3A7wUQ8szxo824RTFe" who="i-5wPAQ1MDLRTsW1XngYcD46" type="signature">
                Lars Werner (vpk)
              </item>
            </list>
          </div>
          <p xml:id="i-6MquRjJiis8c2ZuiUVpTeN">
            Bertil Måbrink (vpk) Nils Berndtson (vpk) Jörn Svensson (vpk)
            Inga Lantz (vpk) Bo Hammar (vpk) Björn Samuelson (vpk)
          </p>
          <p xml:id="i-GMGYoACCvvHqe89sV1Z2og">
            gotab Stockholm 1987 12587
          </p>
          <p xml:id="i-XYXNpC3QHMjVAEijaK7GB1">
            Mot. 1986/87 Ub4
          </p>
        </div>
      </div>
    </body>
  </text>
</TEI>
