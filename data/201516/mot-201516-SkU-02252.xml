<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-02252">
  <teiHeader>
    <fileDesc>
      <titleStmt>
        <title>Bevarande och utveckling av gåvoskatteavdraget</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2252 av Mikael Oscarsson (KD)</title>
          <idno type="rdwebb">H3022252</idno>
          <rs type="number">2252</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3022252/text</ref>
          <ref type="dokument_url_html">http://data.riksdagen.se/dokument/H3022252</ref>
          <ref type="dokumentstatus_url_xml">http://data.riksdagen.se/dokumentstatus/H3022252</ref>
          <ref type="docx">http://data.riksdagen.se/fil/538BD865-D7AC-4C2D-9029-22B81445C08E</ref>
          <ref type="pdf">http://data.riksdagen.se/fil/38BBF458-7A2D-41DB-8120-E636D7277B42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UgcFjUrQS24zG7ZSZRkLFx" type="signed"/>
        <correspContext corresp="i-UgcFjUrQS24zG7ZSZRkLFx">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-BpLUj4SwVHjH5H2CgfqH6k">
          <date when="2015-10-06"/>
          <time when="12:36:29"/>
        </correspAction>
        <correspAction type="referred" xml:id="i-RFz9W1FchZX4B73whHdP3o">
          <date when="2015-10-13"/>
        </correspAction>
        <correspAction type="assigned" xml:id="i-XFd5nzZG5pYFJ97HiAnXEp">
          <date when="2016-06-30"/>
          <time when="09:05:51"/>
        </correspAction>
        <correspContext corresp="i-XFd5nzZG5pYFJ97HiAnXEp">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-9xUU3GMZZsCoFabNCsFohL"/>
        <correspContext corresp="i-9xUU3GMZZsCoFabNCsFohL">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2252 av Mikael Oscarsson (KD) Bevarande och utveckling av gåvoskatteavdraget</div>
      </div>
      <div type="motBody">
        <div type="motProposal" subtype="förslag">
          <head xml:id="i-A96xyAjc4qYab7Shj5Rhfy">
            Förslag till riksdagsbeslut
          </head>
          <list style="ol">
            <item xml:id="i-M64VMkPvHVVJZ4htbSwN6o">
              Riksdagen ställer sig bakom det som anförs i motionen om att
              bevara gåvoskatteavdraget och att se över hur avdraget kan utvecklas
              ytterligare och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CPET8UZLgFZCoUuJsRkQ7Y">
            Motivering
          </head>
          <p xml:id="i-PrMZBUCuUNeZz872sJeodQ">
            När Sverige införde gåvoskatteavdraget 2012 gjorde vi det som
            näst sista land i EU. Att regeringen i sin budgetproposition vill
            avskaffa avdraget är ett stort steg i fel riktning.
          </p>
          <p xml:id="i-BF6qcoy1GJ3s4NqbxMx4xV">
            Just nu pågår den värsta flyktingkatastrofen sedan andra världskriget.
            Krig har tvingat 60 miljoner människor på flykt. Vi har alla sett
            de fasansfulla bilderna. Men vi har glädjande nog också sett ett
            stort och växande engagemang.
          </p>
          <p xml:id="i-RjzkZnGbb3BVwqUdfVnnRH">
            Men i stället för att uppmuntra givande gör nu regeringen genom
            sitt agerande tvärtom. Medan det är en självklarhet i övriga EU-länder
            att ha ett generöst gåvoskatteavdrag för både företag och enskilda
            går Sveriges regering i motsatt riktning.
          </p>
          <p xml:id="i-Mx98pkAHFYWB175tewLAfP">
            När gåvoskatteavdraget kom för tre år sedan, var det en efterlängtad
            reform som hade diskuterats i Sveriges riksdag sedan början av
            50-talet. Nu ser vi resultatet och det imponerar.
          </p>
          <p xml:id="i-C7i4kvjoJQv8DjFSuMhs6S">
            Idag är 73 organisationer, som är verksamma inom forskning och
            hjälpverksamhet, godkända som gåvomottagare. Var tionde svensk
            skänkte 2014 tillsammans 1,4 miljarder kronor i gåvor, enligt
            Skatteverkets kontrolluppgifter.
          </p>
          <p xml:id="i-FY4XuFxyAp2UYhfAC2J4EX">
            Vi var alltså det näst sista landet i EU att införa gåvoskatteavdraget.
            Nu blir vi tragiskt nog det första landet att avskaffa avdraget
            – och istället dra in de blygsamma 250 miljoner kronor som gåvoskatteavdraget
            kostar statskassan. Detta innebär en betydande förlust för de
            73 organisationerna, för samhällsengagerade svenskar och – framförallt
            – för alla de behövande som gåvorna i dag kommer till del. Miljöpartiet
            har alltså ännu en gång blivit överkört i en regeringsförhandling.
            Före valet ville nämligen Miljöpartiet utvidga avdragsgilla gåvor
            och fler ändamål skulle inkluderas i avdragsrätten.
          </p>
          <p xml:id="i-KnsRiaJX4SdfsBqnSdMwCk">
            Riksdagens utredningstjänst har på mitt uppdrag gjort en undersökning
            bland de 15 största ideella organisationerna i Sverige. Svaren
            är mycket tydliga. Avdragsgilla gåvor har betytt oerhört mycket.
          </p>
          <p xml:id="i-Vh1tZjAXGxwD1JCKB66dqK">
            Låt oss ta några exempel: Unicef och Frälsningsarmén fick 2014
            in drygt 4,1 respektive 4,6 miljoner extra på grund av avdragsgilla
            gåvor. Plan Sverige och Stockholms stadsmission ser ca 15 000
            000 kronor årligen i nya intäkter tack vare gåvoskatteavdraget.
            Hur ska regeringen kompensera detta bortfall?
          </p>
          <p xml:id="i-A1XHHzeaE8akxYFWZhmxin">
            Den ideella sektorn är mycket negativ till följderna av att ta
            bort reformen. Cancerfonden säger att ”Skattereduktionen är en
            viktig fråga för att vi ska ha en stark ideell sektor i Sverige”.
          </p>
          <p xml:id="i-KWgb9m6gQNsRLAqCkQdk96">
            Unicef menar att ”Att privatpersoner eller företag ger av sina
            egna medel för att bidra till en bättre värld är något som ska
            uppmuntras. Skattereduktionen är en mycket viktig fråga för oss
            och om man skulle ändra på den regeln skulle det drabba oss som
            organisation och bortfall i insamlade medel som går till utsatta
            barn.”
          </p>
          <p xml:id="i-VzafsHmz91MfsVjyN1kbDa">
            Röda Korset är inne på samma linje: ”Det är mycket angeläget
            att avdragsrätten får behållas. Den har redan idag en mycket positiv
            effekt på givandet i både gåvobelopp och även hur många som väljer
            att skänka pengar. Intäkterna är avgörande för finansiering av
            vår verksamhet.”
          </p>
          <p xml:id="i-Qxp811FT2B4gse7Y9GyTEH">
            Läkarmissionen sammanfattar den ideella sektorns uppfattning:
            ”Låt inte goda saker tas bort för att de är framröstade av ’fel’
            parti eller grupp, utan se på frågan utifrån vad den åstadkommer
            för den allra svagaste och mest utsatta.”
          </p>
          <p xml:id="i-LBaoLRKNqGH4zyKr1g39G1">
            I rapporten från riksdagens utredningstjänst framgår också att
            det är vi svenskar som sticker ut med vårt snålt tilltagna gåvoskatteavdrag
            på max 1 500 svenska kronor per år, räknat på maxbelopp om 6 000
            kronor. I Norge har maxbeloppet i år höjts från motsvarande 13
            000 SEK till 20 000 SEK och i Danmark har man höjt maxbeloppet
            till motsvarande nivå.
          </p>
          <p xml:id="i-JHHaRYH3q5VsNzcQw5Tx1A">
            I ett antal länder får man ge bort tio procent av inkomsten.
            En person som tjänar 400 000 kr om året kan i en rad länder, exempelvis
            Österrike och Belgien, ge bort 40 000 kr om året avdragsgillt.
            Ännu mer frikostig är man i Tyskland, där siffran är 20 procent
            och i Storbritannien har man än mer generösa regler.
          </p>
          <p xml:id="i-SMabTL28vXPRyYpgVb57eW">
            Dessutom är reglerna kring vilka verksamheter som har rätt till
            gåvoskattavdraget – viss forskning och social hjälpverksamhet
            – alldeles för snäva. Jag anser att Sverige bör följa Norges exempel
            där avdragen även omfattar gåvor till omsorgs- och hälsofrämjande
            arbete för barn och ungdom, kultur, idrott, friluftsliv, religiös
            eller annan livssynsverksamhet, mänskliga rättigheter samt värnande
            om vår miljö och kultur.
          </p>
          <p xml:id="i-GRnoksSu2eLarhgnLWDPWH">
            När det gäller svenska företags möjlighet att ta socialt ansvar,
            samarbeta med ideella organisationer samt bidra till allmännyttigt
            samhällsengagemang, visar riksdagsrapporten dessutom att Sverige
            ligger ännu mer på efterkälken. Att dra av för konferenser, firmafester
            eller segelbåtar som skickas runt jorden går galant. Däremot inte
            om man istället vill hjälpa hemlösa, stödja ideella organisationer
            och bidra till demokrati- och biståndsarbete. Av EU:s 28 medlemsländer
            är det i dag bara Sverige och Slovakien som inte ger företag möjlighet
            till avdrag för gåvor till allmännyttiga gåvor.
          </p>
          <p xml:id="i-MRkXXafiKBHVWF89FLvhGu">
            Flertalet företag vill engagera sig och ta ett ökat samhällsansvar
            (CSR, Corporate Social Responsibility). Men våra svenska företag
            motarbetas kraftigt av dagens regler som gör att man inte kan
            ge till välgörande ändamål.
          </p>
          <p xml:id="i-6wRXvDPnXZt31FDZLzMJWz">
            Att svensken har rykte om sig som godhjärtad och givmild är något
            vi ska vara stolta över. Att kunna vara med och bidra till att
            människor får det bättre, till att eldsjälar – kan förse hemlösa
            med mat och kläder, stärka verksamheter med frivilligarbete –
            att helt enkelt vara med och bidra till att stärka möjligheterna
            för ett dynamiskt och solidariskt civilsamhälle, borde vara något
            som politiker oavsett färg strävar efter. Eller?
          </p>
          <p xml:id="i-VP5zjQ5U8QHEHnAzbQN42n">
            Systemet med avdragsrätt för gåvor till vissa ideella organisationer
            innebär att den som ger pengar till exempelvis hjälpverksamhet
            eller forskning helt enkelt kan göra ett skatteavdrag för detta.
            Tanken bakom är att det är orimligt att pengar som används för
            att stödja det civila samhället ska beskattas lika hårt som övrigt
            kapital. Det ligger en tydlig värdering i detta. Samhället är
            större än stat och kapital och bidrag till det civila samhället
            ska gynnas.
          </p>
          <p xml:id="i-K8EfuCYNrmgvGgBYz6hcrd">
            Istället för att nu vrida tillbaka klockan, som regeringen föreslagit,
            borde vi se över hur systemet kan göras mer generöst och omfatta
            fler typer av ideella organisationer. Som systemet ser ut nu är
            det endast möjligt att göra avdrag för gåvor till forskning och
            till direkta hjälporganisationer, inte till föreningslivet. Det
            är inte heller möjligt för företag som vill bidra till ett bättre
            samhälle att göra avdrag för gåvor till ideell varsamhet. Ett
            första steg skulle kunna vara att fördubbla taket för hur stort
            belopp man får dra av från 6 000 till 12 000 kr, vilket Kristdemokraterna
            föreslår i vårt budgetalternativ. I Norge behandlas de här frågorna
            på ett helt annat sätt. Där finns en mer generös variant av det
            svenska gåvoskatteavdraget på plats sedan ett decennium tillbaka,
            och trots att färgerna på regeringarna skiftat under årens lopp
            är det något som fått vara kvar.
          </p>
          <p xml:id="i-JB4FsttmduDnnRu9uwwryS">
            I Sverige har det funnits, och finns alltjämt, en bristande förståelse
            för det mellanläge som det civila samhället utgör. Sektorn drivs
            av medborgarnas övertygelser och består av föreningslivet, kyrkor,
            stiftelser, välgörenhetsorganisationer och mycket mera. Civilsamhället
            utgörs av verksamhet som varken står under politisk kontroll eller
            vars primära syfte är att tjäna pengar. Skattelagstiftning, byråkrati
            och regelverk har i allt för liten grad byggts med det civila
            samhällets förutsättningar och behov för ögonen.
          </p>
        </div>
        <div type="motSignatures">
          <list>
            <item xml:id="i-tkH8PrPwVmYSCBnK65yhf">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
