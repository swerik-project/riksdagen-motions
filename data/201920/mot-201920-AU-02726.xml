<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-02726">
  <teiHeader>
    <fileDesc>
      <titleStmt>
        <title>Åtgärder för att stärka demokratiska värderingar och mänskliga rättigheter samt motverka hedersrelaterat våld och förtryck</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2726 av Karin Enström m.fl. (M)</title>
          <idno type="rdwebb">H7022726</idno>
          <rs type="number">2726</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H7022726/text</ref>
          <ref type="dokument_url_html">http://data.riksdagen.se/dokument/H7022726</ref>
          <ref type="dokumentstatus_url_xml">http://data.riksdagen.se/dokumentstatus/H7022726</ref>
          <ref type="docx">http://data.riksdagen.se/fil/2A046569-B6E0-47C3-B327-3D5EC5B6BC7C</ref>
          <ref type="pdf">http://data.riksdagen.se/fil/61C5166A-3D42-4DC3-A778-8E277AD253DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HdcuCcfotFmdDoJM1x2Y8A" type="signed"/>
        <correspContext corresp="i-HdcuCcfotFmdDoJM1x2Y8A">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-JVJBMZFMJK5YHSMqRKfcrP"/>
        </correspContext>
        <correspAction type="submitted" xml:id="i-3mScgryPKK3NvyKQuBhG1r">
          <date when="2019-10-03"/>
          <time when="12:12:44"/>
        </correspAction>
        <correspAction type="reviewed" xml:id="i-KFoatw7XUqNxvm3Nd236o2">
          <date when="2019-10-03"/>
          <time when="14:03:11"/>
        </correspAction>
        <correspAction type="referred" xml:id="i-6tupHMLxVidjK5pPQwFPar">
          <date when="2019-10-11"/>
        </correspAction>
        <correspAction type="assigned" xml:id="i-3ykUu54GT29AEvVe8Ex7x7">
          <date when="2020-06-10"/>
          <time when="16:50:42"/>
        </correspAction>
        <correspContext corresp="i-3ykUu54GT29AEvVe8Ex7x7">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-8SULrkBeSaKg1dXTibHZsb"/>
        <correspContext corresp="i-8SULrkBeSaKg1dXTibHZsb">
          <ref type="uppgift">2019/20:AU10</ref>
          <ref type="ref_dok_id">H701AU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU10</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2BKyhbY1gS7tGjtQDGcYfy"/>
        <correspContext corresp="i-2BKyhbY1gS7tGjtQDGcYfy">
          <ref type="uppgift">2019/20:KrU7</ref>
          <ref type="ref_dok_id">H701KrU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU7</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XzTSS62CwUVxQiFTu8BzQw"/>
        <correspContext corresp="i-XzTSS62CwUVxQiFTu8BzQw">
          <ref type="uppgift">2019/20:AU7</ref>
          <ref type="ref_dok_id">H701AU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FxLwYEbX1kaa1Q8B8BL9s9"/>
        <correspContext corresp="i-FxLwYEbX1kaa1Q8B8BL9s9">
          <ref type="uppgift">2019/20:AU9</ref>
          <ref type="ref_dok_id">H701AU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7bhMjDEN3pQvB5WpdEor1m"/>
        <correspContext corresp="i-7bhMjDEN3pQvB5WpdEor1m">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2726 av Karin Enström m.fl. (M) Åtgärder för att stärka demokratiska värderingar och mänskliga rättigheter samt motverka hedersrelaterat våld och förtryck</div>
      </div>
      <div type="motBody">
        <div type="motProposal" subtype="förslag">
          <head xml:id="i-SdrYWiNRb1yLR3dwKKNUjH">
            Förslag till riksdagsbeslut
          </head>
          <list style="ol">
            <item xml:id="i-WRUfzXaWcQue3QSJF7wxbi">
              Riksdagen ställer sig bakom det som anförs i motionen om behovet
              av ett lättillgängligt och användarvänligt informationsmaterial
              till nyanlända om mänskliga fri- och rättigheter, demokrati, jämställdhet
              mellan könen, barnkonventionen, hedersrelaterat våld och förtryck,
              könsstympning samt skyldigheter och rättigheter i Sverige och
              tillkännager detta för regeringen.
            </item>
            <item xml:id="i-XeYkCyxe8iBCyGcGCkCeH1">
              Riksdagen ställer sig bakom det som anförs i motionen om regelbunden
              uppföljning av länsstyrelsernas arbete med att förebygga och motverka
              hedersrelaterat våld och förtryck och tillkännager detta för regeringen.
            </item>
            <item xml:id="i-sJR2QhNhcsSBd9Yomzfd3">
              Riksdagen ställer sig bakom det som anförs i motionen om behovet
              av att i varje län identifiera kommuner som kommit längre än andra
              i arbetet med att förebygga och motverka hedersrelaterat våld
              och förtryck samt att bygga upp en struktur för utvecklingsarbete
              och erfarenhetsutbyte och tillkännager detta för regeringen.
            </item>
            <item xml:id="i-FzjJiW1PW9TqFWx5ZhvAS2">
              Riksdagen ställer sig bakom det som anförs i motionen om behovet
              av utökad information om samt opinionsbildning och annat förebyggande
              arbete mot att unga blir gifta mot sin vilja, och detta tillkännager
              riksdagen för regeringen.
            </item>
            <item xml:id="i-DdQsb2EGCLUjPSRHMvjgL6">
              Riksdagen ställer sig bakom det som anförs i motionen om att
              permanenta Länsstyrelsen Östergötlands nationella uppdrag att
              förebygga hedersrelaterat våld och förtryck och tillkännager detta
              för regeringen.
            </item>
            <item xml:id="i-MnRBEmEUQijYqC2XkDsvDP">
              Riksdagen ställer sig bakom det som anförs i motionen om att
              Nationellt centrum för kvinnofrids verksamhet ska bedrivas vid
              Uppsala universitet fullskaligt och utan avbrott och tillkännager
              detta för regeringen.
            </item>
            <item xml:id="i-G9LkdqMqf9fE4USyMMKJt3">
              Riksdagen ställer sig bakom det som anförs i motionen om behovet
              av utökad information om samt opinionsbildning och annat förebyggande
              arbete mot könsstympning och oskuldskontroller av flickor och
              kvinnor och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DS6xpBzsneJoWC15QFevAx">
            Motivering
          </head>
          <p xml:id="i-9iMLbGaGHBQGfepwB3CwaW">
            I regeringsformen slås det fast att den offentliga makten ska
            utövas med respekt för alla människors lika värde och för den
            enskilda människans frihet och värdighet. Alla svenska medborgare
            har samma grundläggande fri- och rättigheter, oavsett till exempel
            ålder, kön eller härstamning. De flesta av reglerna om fri- och
            rättigheter gäller även utländska medborgare. Många av de mänskliga
            fri- och rättigheter och värderingar som ligger till grund för
            vårt samhälle och vår stat har Sverige gemensamt med andra länder.
            De återfinns i våra inhemska grundlagar, i Europakonventionen
            och i Förenta nationernas deklaration om de mänskliga rättigheterna.
          </p>
          <p xml:id="i-6zK2vvrtdiwqbxrWfdPtxM">
            Vi bor i ett land där människor med olika ursprung, yrken, intressen
            och identiteter lever tillsammans. Människor har olika politiska
            och religiösa uppfattningar. Samhället vilar dock på en värdegrund
            för hur vi ska förhålla oss till och bete oss mot varandra. Det
            är en viktig del av det som håller samman vårt samhälle. Dessa
            värderingar är också djupt förankrade hos de allra flesta som
            bor i Sverige. Det handlar exempelvis om alla människors lika
            värde, allas rätt till sitt liv och sin frihet, vikten av en fungerande
            rättsstat samt rätten att ha en religion, men också att avstå.
          </p>
          <p xml:id="i-LrAN6iuY2FdHC76sv5WL9z">
            Värderingar om att varje människa ska ha frihet att råda över
            sitt eget liv och rätt att forma det efter sina val är starka
            i vårt land. I den globala värderingsundersökningen World Values
            Survey utmärker sig Sverige som det land som värderar individens
            frihet allra högst.
          </p>
          <p xml:id="i-6WqwvAFC1gHFWbQAFSdFLz">
            Jämställdhet mellan kvinnor och män är någonting annat som vi
            värderar högt. Decennier av jämställdhetskamp har gjort oss till
            ett av världens mest jämställda länder. Även om vi har många utmaningar
            kvar är Sverige ändå ett land där exempelvis en mycket hög andel
            kvinnor förvärvsarbetar.
          </p>
          <p xml:id="i-4huBAEczBbF6ueWsW3n5mL">
            Det är mycket allvarligt när jämställdheten hotas av fundamentalistiska
            och traditionalistiska krafter. De inskränker människors, ofta
            flickors, kvinnors och hbtq-personers, frihet. Krafter som leder
            till bland annat kontroll av kvinnors klädsel, oskuldskontroller
            och tvångs- och barngifte. Vi kan aldrig acceptera att det förekommer
            alltför ofta att så gott som hela släkter och allt umgänge mobiliseras
            för att kontrollera, förtrycka och fördöma dem som vill leva sina
            liv på sina egna villkor.
          </p>
          <p xml:id="i-Y8TiLYTL9oaHwvQQe2vrHf">
            Ibland motiveras förtryck med att det hör till hederskultur.
            Men det är inte hedervärt att begränsa människor och ta ifrån
            dem rätten till deras liv och deras livsval. Det är tvärtom vanhedrande
            för den som utför förtrycket. Det bryter dessutom mot grund­läggande
            mänskliga fri- och rättigheter och demokratiska, västerländska
            och svenska värderingar. Däremot är hedersvåld och hedersförtryck
            etablerade begrepp, och vi använder dem därför i den här motionen.
          </p>
          <p xml:id="i-3dADoHHakFbZ6Gznx2zkwm">
            Att blunda för hedersvåld och hedersförtryck är att svika de
            människor som är utsatta. När värderingarna om jämställdhet och
            frihet utmanas så måste det motverkas dels genom en livskraftig
            värderingsdebatt, dels genom konkret politik. Det svenska samhället
            behöver arbeta mer aktivt med att motarbeta ojämställdheten samt
            stödja människor och organisationer som vill ha jämställdhet och
            respekt för individens frihet i alla delar av Sverige.
          </p>
          <head type="h2" xml:id="i-6vGNadnxX46t6aeJBPW6RB">
            Informationsmaterial till nyanlända
          </head>
          <p xml:id="i-NLBgVyRbmzZPF2vsJmhNsg">
            De barn, ungdomar och vuxna som kommer till Sverige från andra
            länder utgör inte en homogen grupp. Många härstammar dock från
            länder där mänskliga fri- och rättigheter, kvinnors rättigheter
            och barns rättigheter kränks allvarligt. Det är därför viktigt
            att nyanlända, inte minst flickor och pojkar, får information
            och kunskap om sina rättigheter, möjligheter och skyldigheter,
            det vill säga om mänskliga fri- och rättigheter, demokratiska
            principer och betydelsen av jämställdhet, som är fundamentala
            värderingar i Sverige. Samhällsorienteringen för nyanlända har
            som syfte att underlätta deras etablering och delaktighet i det
            svenska samhället och behandla bland annat de mänskliga rättigheterna
            och de grundläggande demokratiska värderingarna. Vi anser att
            det bör vara en större betoning på rättigheter, specifikt barns
            rättigheter, skyldigheter, jämställdhet och hedersförtryck.
          </p>
          <p xml:id="i-TSAQkrZYBUz32KFyUzaiJU">
            Vi ser även ett behov av att ta fram ett lättillgängligt och
            användarvänligt informationsmaterial till nyanlända om mänskliga
            fri- och rättigheter, demokrati, jämställdhet mellan könen, barnkonventionen,
            hedersrelaterat våld och förtryck, könsstympning samt skyldigheter
            och rättigheter i Sverige.
          </p>
          <p xml:id="i-Sfawscnszz5LsFyykxUqDT">
            Detta material bör skrivas både på hemspråken och på lätt svenska
            samt spridas brett i Sverige genom olika kanaler som till exempel
            svenska för invandrare (sfi), komvux, skolor inklusive förberedelseklasser,
            förskolor, asylboenden, familjehem, hem för vård eller boende,
            andra hem för ensamkommande barn, mödravårdscentraler (för att
            nå blivande föräldrar), barnavårdscentraler, socialtjänsten, Migrationsverket,
            rättsväsendet och ideella organisationer.
          </p>
          <head type="h2" xml:id="i-Q1dvpYZK1UQP6ZcC5sTMok">
            Uppföljning, utvecklingsarbete och erfarenhetsutbyte
          </head>
          <p xml:id="i-Eo6Rfyc2xPuHfsEmCmZgPC">
            Det pågår arbete mot hedersrelaterat våld och förtryck lokalt
            i kommunerna, på länsnivå och regional nivå och nationellt. Länsstyrelserna
            har haft ett särskilt ansvar i arbetet med att förebygga och motverka
            hedersrelaterat våld och förtryck. Vi anser att detta arbete,
            som ett led i arbetet med att främja mänskliga rättigheter i Sverige,
            bör följas upp regelbundet.
          </p>
          <p xml:id="i-UpM9djMA2SocowegaKRg3Q">
            Sverige är indelat i 290 kommuner och 21 län. Dessa län och kommuner
            har kommit olika långt i arbetet med att förebygga och motverka
            hedersrelaterat våld och förtryck. Det finns, också det ur ett
            perspektiv som tar sin utgångspunkt i mänskliga rättigheter, ett
            behov av att i varje län identifiera kommuner som har kommit längre
            än andra i arbetet med att förebygga och motverka hedersrelaterat
            våld och förtryck samt att bygga upp en struktur för utvecklingsarbete
            och erfarenhetsutbyte.
          </p>
          <head type="h2" xml:id="i-5xMoq1pEBWDAk3V2RDndbp">
            Tvångs- och barnäktenskap
          </head>
          <p xml:id="i-3ARCFZdRS96SQ4TbjhsdGq">
            Ungdomsstyrelsen, nuvarande Myndigheten för ungdoms- och civilsamhällesfrågor,
            genomförde år 2009 studien Gift mot sin vilja. Den visade att
            cirka 70 000 unga människor i Sverige var oroliga för att inte
            själva få välja partner eller vem de ska gifta sig med. Även Socialstyrelsens
            rapport Frihet och familj från år 2007 visade att den vanligaste
            orsaken till att unga omhändertas och placeras i skyddat boende,
            på grund av hedersrelaterat våld och förtryck, var att de inte
            själva fick välja partner samt att de var allvarligt hotade om
            de inte följde familjens krav. Om man utgår från Socialstyrelsens
            och Ungdomsstyrelsens nationellt viktade studier samt de lokala
            kvantitativa studierna från Malmö och Stockholm hamnar medeltalet
            på ungefär tio procent av de unga från högstadiet upp till 25
            år. Det skulle innebära över 100 000 personer bara bland unga.
            Utöver det tillkommer utsatta vuxna.
          </p>
          <p xml:id="i-NcCoWohDN1xdsFa4N9zjaf">
            1 063 niondeklassare på 13 skolor runt om i Uppsala kommun har
            fått svara på en enkät rörande hedersrelaterat våld och förtryck.
            46 procent av de flickor som uppgivit att de inte själva får välja
            framtida partner uppger att de även utsätts för fysiskt våld och
            61 procent för psykiskt våld i hemmet. Motsvarande siffror för
            pojkar är 36 respektive 44 procent.
          </p>
          <p xml:id="i-L7MZXCgQ3Q3MV3XRF4etJu">
            Projektet Nå kartlade hur stor andel av ungdomar som går gymnasiesärskolans
            nationella program som lever med hedersrelaterade normer och begränsningar.
            Av de 221 elever som besvarade enkäten svarade 9 procent av flickorna
            och 6 procent av pojkarna att det var deras föräldrar som bestämde
            vem de skulle gifta sig med.
          </p>
          <p xml:id="i-JvqTAZym38WAX1FykMPxfU">
            Under alliansregeringen, den 1 juli 2014, trädde lagen mot äktenskapstvång
            i kraft. Den innebär att det utöver att det är straffbart att
            tvinga någon att gifta sig också är brottsligt att pressa någon
            att gifta sig mot sin vilja. Även försök och förberedelse till
            äktenskapstvång är kriminaliserat samt att lura någon att resa
            utomlands i syfte att han eller hon ska giftas bort genom tvång
            eller utnyttjande. Vidare avskaffades möjligheten för barn att
            få dispens för att gifta sig. Reglerna om erkännande av utländska
            äktenskap skärptes också. Från och med den 1 januari 2019 gäller
            ytterligare skärpt lagstiftning som innebär ett förbud mot att
            erkänna utländska barnäktenskap. Förbudet gäller oavsett vilken
            anknytning till Sverige personerna hade när äktenskapet ingicks
            eller hur gamla de är när frågan prövas av en myndighet. Om minst
            en av personerna fortfarande är ett barn vid prövningen ska det
            aldrig gå att göra undantag från förbudet.
          </p>
          <p xml:id="i-P17m3jw1JgeTx4QwZjbGv4">
            I Storbritannien finns det sedan år 2005 en särskild enhet mot
            tvångsäktenskap, i form av ett samarbete mellan inrikes- och utrikesdepartementen,
            kallad Forced Marriage Unit. Den arbetar aktivt för att förhindra
            och motverka tvångsäktenskap, både inom och utanför landets gränser.
          </p>
          <p xml:id="i-UYXFUaeoNW923BqmmZhjze">
            För hbtq-personer finns det en särskilt hög risk för att giftas
            bort mot sin vilja, då detta ses som ett sätt att ”rätta till”
            deras sexualitet (Almaeuropa år 2012). Barn och unga med intellektuell
            funktionsnedsättning är också en särskilt sårbar grupp när det
            gäller hedersrelaterat våld och förtryck och barn- och tvångsäktenskap
            (Tjejers rätt i samhället år 2014, TRIS Arvsfondsprojekt Gömd
            &amp; Glömd och Trippelt utsatt metodstöd, Länsstyrelsen Östergötland,
            år 2015). I Gömd &amp; Glömd bestämde 21 procent av deltagarna i daglig
            verksamhet för människor med funktionsnedsättning inte själva
            vem de ska gifta sig med och en lika stor del fick inte ha föräktenskapliga
            relationer.
          </p>
          <p xml:id="i-FmdK2SJk75KZJSBfWuaoh4">
            Trots lagstiftningen mot tvångs- och barnäktenskap förekommer
            dessa typer av äktenskap fortfarande. De samtal som kommit in
            till Länsstyrelsen Östergötlands nationella stödtelefon handlar
            bland annat om genomförda tvångs- eller barnäktenskap eller oro
            för/planer på tvångs- eller barnäktenskap. Från januari till juni
            år 2019 har det kommit in 558 ärenden till den nationella stödtelefonen.
            83 procent har varit flickor eller kvinnor. Minst 57 procent av
            de utsatta är under 18 år. Många har utsatts av flera olika förövare,
            såsom föräldrar, syskon, andra släktingar och före detta partners.
            Många har även utsatts för flera olika typer av våld och kränkningar.
          </p>
          <p xml:id="i-KNN7fmz81TYqibNzrZnQwz">
            Det är viktigt att alla berörda och alla verksamheter som möter
            barn och unga och har i uppdrag att ge stöd och skydd till dem
            har kännedom om den nya lagstiftningen mot tvångs- och barnäktenskap.
            Detta för att de ska kunna ge stöd och hjälp till unga som riskerar
            att utsättas eller som lever i ett tvångs- och/eller barnäktenskap.
          </p>
          <p xml:id="i-AQaDtzx6PFHey1kBTxsuCQ">
            Länsstyrelsen Östergötland (kompetensteamet mot hedersbrott)
            har på ett förtjänstfullt sätt arbetat fram en kampanj om den
            nya lagstiftningen mot tvångs- och barnäktenskap. Vi anser att
            det, även som ett led i arbetet med att främja mänskliga rättigheter
            och som ett led i vår plan för ett starkare Sverige, finns ett
            behov av utökad information om samt opinionsbildning och annat
            förebyggande arbete mot att unga blir gifta mot sin vilja, inklusive
            informations- och stödåtgärder på flygplatser, som vänder sig
            till unga som står i begrepp att föras utomlands med flyg.
          </p>
          <head type="h2" xml:id="i-DTJFkg8sSj9VmT58LLky6u">
            Behåll Länsstyrelsen Östergötlands och Nationellt centrum för
            kvinnofrids verksamhet
          </head>
          <p xml:id="i-JWw5XR3fkpdEFX6PUYXKUU">
            Länsstyrelsen Östergötland har haft uppdrag från regeringen att
            förebygga heders­relaterat våld och förtryck sedan år 2005. Länsstyrelsen
            Östergötlands nationella uppdrag har bidragit till ett långsiktigt
            och strategiskt arbete för att motverka hedersrelaterat våld och
            förtryck, till en analys av utvecklingsbehoven samt till att samarbetet
            mellan länsstyrelser, mellan nationella myndigheter samt mellan
            myndigheter och ideella organisationer har utvecklats.
          </p>
          <p xml:id="i-Jq5jYtGuzvp1MGik68vStx">
            Arbetet har alltså bedrivits i drygt ett decennium och har inneburit
            att en kvalificerad organisation har byggts upp inom myndigheten.
            Inget talar för att behovet av om­fattande insatser för att motverka
            hedersrelaterat våld och förtryck kommer att minska. Vår uppfattning
            är tvärtom att ökade ansträngningar måste göras på detta område.
          </p>
          <p xml:id="i-4jnJuF6AcFd6Lg9rNad1qw">
            Nationellt centrum för kvinnofrid (NCK) vid Uppsala universitet
            arbetar med metodutveckling, utbildning, information, kunskapssammanställningar,
            analys av forskningsbehov samt med direkt stöd till våldsutsatta
            kvinnor. Förutom omfattande utbildningsverksamhet och en myndighetstäckande
            kunskapsbank finns vid NCK:s kliniska enhet kvinnofridsmottagningen
            och Sveriges största nationella stödtelefon Kvinnofridslinjen.
          </p>
          <p xml:id="i-9bYB8AXRs5vjS9GdSCZGd7">
            Hedersrelaterat våld och förtryck är ett allvarligt och mycket
            oroande samhälls­problem som orsakar stort fysiskt och psykiskt
            lidande. Det är samhällets ansvar att uppmärksamma och ge stöd
            och skydd till alla som utsätts. Länsstyrelsen Östergötland och
            NCK har under lång tid bedrivit ett viktigt och angeläget arbete
            med att stödja brottsoffer och berörda myndigheter, och har byggt
            upp en gedigen kunskap och erfarenhet på området.
          </p>
          <p xml:id="i-TZdKfABsYNbR9238D3dxeM">
            1 januari 2018 inrättade regeringen Jämställdhetsmyndigheten.
            Syftet ska ha varit att säkerställa att regeringens jämställdhetspolitiska
            prioriteringar får genomslag genom att bidra till ett effektivt
            genomförande av jämställdhetspolitiken. Statskontoret kritiserade
            att det inte finns en tillräcklig kostnadsberäkning på vad omställningen
            skulle kosta, men menade att det riskerar att leda till minskad
            produktivitet och effektivitet. De ovannämnda verksamheterna har
            inga påvisbara brister utan deras verksamhet fungerar mycket bra.
            Såväl verksamheterna själva som Statskontoret bedömde att det
            fanns en stor risk att den kompetens som byggts upp går förlorad
            vid flytt till den föreslagna Jämställdhetsmyndigheten. Moderaterna
            har varit tydliga med att Jämställdhets­myndigheten inte fick
            införas på bekostnad av nuvarande välfungerande verksamheter.
          </p>
          <p xml:id="i-KqYLAGW9i53Ka7rTHU72Z8">
            Mot bakgrund av ovanstående bör Länsstyrelsen Östergötlands (kompetensteamet
            mot hedersbrott) nationella uppdrag att förebygga hedersrelaterat
            våld och förtryck permanentas vid länsstyrelsen och NCK:s verksamhet
            bör bedrivas vid Uppsala universitet fullskaligt och utan avbrott.
            För Moderaterna är det viktigt att värna NCK:s verksamhet.
          </p>
          <head type="h2" xml:id="i-9UiLZFKDQRL11HKiCtJenj">
            Oskuldskontroller, ”oskuldsintyg” och könsstympning av flickor
            och kvinnor
          </head>
          <p xml:id="i-6bfMWtbXfiZmeihFwRJi8P">
            Oskuldsnormen finns i hederskulturer. Könsstympning av flickor
            och kvinnor sker många gånger med familjens heder som förklaring
            för att kontrollera flickors och kvinnors kroppar och sexualitet.
            Könsstympning av flickor och kvinnor är förbjuden enligt lag i
            Sverige (lag [1982:316] med förbud mot könsstympning av kvinnor)
            även om flickan/kvinnan blir könsstympad utanför Sveriges gränser.
            Könsstympning av flickor och kvinnor är dessutom ett brott mot
            de grundläggande mänskliga fri- och rättigheterna och mot barns
            rättigheter.
          </p>
          <p xml:id="i-UbdCrxQ7Rp9ucoNR9dazPb">
            Ingreppen har inte någon medicinsk grund och görs oftast utan
            bedövning. Köns­stympning innebär så klart fysiskt lidande (smärtchocker,
            infektioner och komplikationer senare i livet) och psykiskt lidande
            (trauma) för de drabbade både vid stympningen och senare i livet.
            Könsstympning kan till och med leda till döden.
          </p>
          <p xml:id="i-MkpfafQUwg9QALPdLyyNW9">
            Det är oftast flickor i åldern 4–14 år som könsstympas, men även
            spädbarn könsstympas och ibland även vuxna kvinnor som ska gifta
            sig, som är gravida med sitt första barn eller som just fött sitt
            första barn. Det är inte känt hur många flickor och kvinnor i
            Sverige det kan handla om. Socialstyrelsen beräknar att 38 000
            flickor och kvinnor som är bosatta i Sverige idag kan vara könsstympade.
            Av dessa är cirka 7 000 flickor under 18 år. Dessa uppskattningar
            är baserade på flickor och kvinnor med ursprung i länder i Afrika.
            Länder i Mellanöstern, som exempelvis Egypten och Irak, ingår
            inte, och studien är baserad på flickor och kvinnor som är födda
            i länder där prevalensen av könsstympning är över 50 procent (Socialstyrelsen
            år 2015).
          </p>
          <p xml:id="i-XaErATB8trxFbsD9qbjWJw">
            Oskuldskontroller är ett övergrepp mot flickor och unga kvinnor.
            Både oskulds­kontroller och ”oskuldsintyg” är förbjudna enligt
            lag. Det förekommer att flickor och unga kvinnor söker hjälp från
            sjukvården inför ett bröllop för att de vill ha ett ”oskuldsintyg”
            eller för att de vill genomgå en så kallad hymenoperation. Enligt
            en studie från år 2013 (Karolinska institutet av Niels Lynöe och
            Niklas Juth) svarade en majoritet av de gynekologer och allmänläkare
            som besvarade enkäten att de var villiga att försöka hjälpa en
            ung kvinna som sade sig vara rädd för våld om hon inte får ett
            ”oskuldsintyg” på något sätt.
          </p>
          <p xml:id="i-WZc243PZiFV9q3mJQ63m2U">
            Vi behöver, som ytterligare ett led i arbetet med att främja
            mänskliga rättigheter prioritera förebyggande och stödjande arbete
            mot könsstympning och oskuldskontroller.
          </p>
          <p xml:id="i-DYVYfDcF79YKNYgNAUpkMG">
            Som ytterligare en del i arbetet mot könsstympning skulle en
            nationell satsning på spridning av kunskap om och opinionsbildning
            mot könsstympning och oskulds­kontroller kunna övervägas. Detta
            behöver ske brett i samhället och exempel på kontaktpunkter där
            man kan nå relevanta målgrupper är sfi, komvux, barnavårds­centraler,
            mödravårdscentraler, ideella organisationer, skola (inklusive
            skolhälsovård), förskola, socialtjänst och rättsväsendet.
          </p>
          <head type="h2" xml:id="i-PHn98qV7K8v2PeEZKF4Lxm">
            Avslutning
          </head>
          <p xml:id="i-EuhiRkG9c6EHvSQYsynWUk">
            Hedersrelaterat våld och förtryck utgör ett allvarligt hot mot
            mänskliga fri- och rättigheter i vårt land, och behöver lyftas
            fram som en prioriterad fråga vad gäller mänskliga rättigheter.
            Vi måste än mer aktivt än idag gripa in till skydd för de människor
            som utsätts för hedersrelaterat våld och förtryck. Fler insatser
            krävs för att motverka hedersvåldet och förtrycket – både från
            myndigheter och från de grupper där förtrycket förekommer. Diskussionen
            om våra mänskliga fri- och rättigheter, demokratiska värderingar
            och jämställdhet måste hållas levande. De värderingar som har
            gjort Sverige till ett av världens bästa länder att leva i är
            värda att försvara.
          </p>
        </div>
        <div type="motSignatures">
          <list>
            <item xml:id="i-7pz9svisCE3PkpXRbpBhiQ">
              Karin Enström (M)
            </item>
            <item xml:id="i-WyEBonqxU1S2LEGGg8Fx7L">
              Marta Obminska (M)
            </item>
            <item xml:id="i-2nPEMk6xxqb9ziNiVFXBuz">
              Erik Ottoson (M)
            </item>
            <item xml:id="i-6rsPP6VkPBvDKSpDUnFaoo">
              Ida Drougge (M)
            </item>
            <item xml:id="i-TxFP5tq9eSVKosLhiQuPQd">
              Lars Jilmstad (M)
            </item>
          </list>
        </div>
      </div>
    </body>
  </text>
</TEI>
