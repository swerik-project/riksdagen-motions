<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__308/mot_1943__ak__308-001.pdf"/>
      <fw xml:id="i-VL5Leo4n5aMdWTYK6SjmQx">
        Motioner i Andra kammaren, nr 308. 3
      </fw>
      <div type="motHeader" xml:id="i-KWmtkxonaerMdQQjMuUP1u">
        <div type="motTitle" xml:id="i-VhEP2ZdA6kuRw6pjzShFgx"/>
        <div type="motSubmissionInfo" xml:id="i-3H4GZcLTe2EBpLVyYF41Wv"/>
      </div>
      <div type="motBody" xml:id="i-V43pCk9KTSL2pFzCPM2ppR">
        <div xml:id="i-SPKv5n7JiSRVMrVNcPnZGb">
          <p xml:id="i-VND6LC5zrxG4kfBepmjr9r">
            Nr 308.
          </p>
          <p xml:id="i-WKhGT6uubb1zypx7eywveV">
            Av herrar Persson i Stockholm och Hagberg i Luleå, i anledning
            av Kungl. Maj:ts proposition, nr 80, med förslag till lag angående
            fortsatt giltighet av lagen den 9 januari 1940 (nr 3) om vissa
            tvångsmedel vid krig eller krigsfara m. m.
          </p>
          <p xml:id="i-WJFaD111WLcfApKtLTzd5x">
            Kungl. Maj:t har i proposition nr 80 föreslagit fortsatt giltighetstid
            av lagen den 9 januari 1940 om vissa tvångsmedel vid krig eller
            krigsfara m. m. Denna lag angives avse att öka möjligheterna för
            myndigheterna att effektivt bekämpa spioneri, sabotage och annan
            landsskadlig verksamhet. Redan när denna lag varit i kraft ett
            år, visade erfarenheterna, att den ut- satte rättssäkerheten för
            den största fara. I motion till 1941 års riksdag gåvo undertecknade
            motionärer en rad exempel på vilka övergrepp mot oförvitliga medborgare,
            som polisen med stöd av denna lag kunde tillåta sig. Vi föreslogo
            i vår motion, att riksdagen hos Kungl. Maj:t skulle hemställa,
            att sådana till- lämpningsföreskrifter måtte utfärdas till lagen,
            att sådan tillämpning av den- samma, som vi påtalat, skulle förhindras.
            Första lagutskottet framhöll emellertid i anslutning till motionen,
            att »utskot- tet finner anledning ej föreligga för riksdagen att
            hos Kungl. Maj:t göra fram- ställning om ändrade tillämpningsföreskrifter
            till lagen». Och utskottets tales- man i andra kammaren, herr
            Lindqvist, anförde i diskussionen till motionen bl. a. följande:
            »Vi få väl ändå ha det förtroende för dem, som skola handhava
            denna lag, att de komma att göra sitt bästa för att svårigheterna
            må bli så få som möjligt, och att enskildas berättigade rätt och
            intressen och frihet icke kringskäras mer än som är nödvändigt
            för att tillgodose det ändamål, som lagen åsyftar». Herr Lindqvists
            förhoppningar ha kommit på skam. Under den tid, som för- flutit
            sedan detta yttrande fälldes, har polisen ökat missbruket av denna
            lag. Vi erinra i det sammanhanget om det allmänt bekanta fall,
            då medborgare en- bart på grundval av en anonym, falsk angivelse
            blevo utsatta för husundersök- ningar och berövade sin frihet.
            Den socialdemokratiska Afton-Tidningen ger i en ledande artikel
            den 9 mars följande karakteristik av lagen om tvångsmedel vid
            krig eller krigsfara: »Den är utan tvivel en av de mest förhatliga
            lagar som antagits under detta olycksaliga krig. Det är med stöd
            av denna lag som telefon- och brevspionaget övas. Det är med stöd
            av denna lag som polisen äger rätt att anhålla oförvitliga människor
            på de lösaste grunder och kvarhålla dem i häkte under 16 dagar
            och efter justitiekanslerns medgivande ända till sextio dagar.
            Det är med stöd av denna lag som vem som helst kan när som helst
            i sitt hem få besök av polisen
          </p>
          <pb facs="riksdagen-motions-pdf/data/1943/mot_1943__ak__308/mot_1943__ak__308-002.pdf"/>
          <fw xml:id="i-KH4Dz2XUeoBpTugB6ALTYL">
            4 Motioner i Andra kammaren, nr 308.
          </fw>
          <p xml:id="i-Bxr4AyVuZtW4XMuMA3i88L">
            i och för husrannsakan. Beslut om åtgärder av nyss nämnt slag
            kan fattas av landsfogde och polismästare samt efter Konungens
            förordnande även av lägre tjänstemän, d. v. s. vilken poliskonstapel
            eller fjärdingsman som helst. Lagen är mycket svävande formulerad,
            och även den oskyldigaste handling kan bli ett brott. Misstänkt
            kan man, såsom allmänt bekant, bli på grund av en anonym skrivelse,
            därför att man sammanträffat med en utlänning, etce., och straffad
            kan en person bli därför att han meddelat någon vad han sett i
            eget eller främmande länder, även om meddelaren icke gjort några
            speciella efterforskningar och icke avsett att vad han sagt skulle
            komma till främmande makts kännedom.» Det anförda torde räcka
            som karakteristik av denna lag, som med de tillämp- ningsföreskrifter
            med vilka den kompletterats faktiskt legaliserar det mest god-
            tyckliga förfarande från polisens sida mot oförvitliga medborgare.
            Nu diskuteras livligt frågan om lagstiftning i syfte att förbjuda
            polisen att tillhöra »politiska ytterlighetsorganisationer». Frågan
            har aktualiserats av att nazister bedriva en livlig agitations-
            och organisationsverksamhet bland polisen, vilken verksamhet också,
            enligt vad en statlig utredning visat, lett till fram- gång. Statsmakterna
            torde själva få ta på sig en dryg del av ansvaret för dessa förhållanden.
            Ty de i lagen om vissa tvångsmedel såsom tillåtna uppräknade metoderna
            ha ju sin direkta förebild i nazismens hemland. När dessa metoder
            legaliseras, på sätt som skett i denna lag och i de tillämpningsföreskrifter,
            som av Kungl. Maj:t utfärdats till densamma, då måste detta verka
            i direkt nazis- tiskt uppfostrande riktning hos polisen. Denna
            tjänstemannakår har med dessa fullmakter fått ett medel i sin
            hand, vilken många av tjänstemännen måste finna lockande att använda
            i politiskt syfte, utan att dessa tjänstemän därvid äga de politiska
            kvalifikationer och det politiska omdöme, som erfordras för att
            fullmakterna skulle kunna utfärdas, utan att det medförde fara
            för de enskilda medborgarnas rättssäkerhet. Med hänvisning till
            vad ovan anförts föreslå undertecknade,
          </p>
          <p xml:id="i-TaCAVbJdqoQFWCwyUmSpPv">
            att riksdagen i skrivelse till Kungl. Maj:t hemställer, att så-
            dana tillämpningsföreskrifter måtte utfärdas till lagen om vissa
            tvångsmedel vid krig- eller krigsfara m. m. att sådan tillämp-
            ning av nämnda lag, som ovan påtalats, förhindras.
          </p>
          <p xml:id="i-CsyJJrUR1ZN5w3FFoxmAda">
            Stockholm den 16 mars 1943.
          </p>
          <p xml:id="i-5Kjeu8wXpeoPt4miuBVCV8">
            Set Persson. H. Hagberg.
          </p>
        </div>
      </div>
    </body>
  </text>
</TEI>
