<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00694">
  <teiHeader>
    <fileDesc>
      <titleStmt>
        <title>om kärnvapenfria zoner</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kärnvapenfria zoner</title>
          <idno type="rdwebb">G402694</idno>
          <rs type="number">694</rs>
          <ref type="dokument_url_text">http://data.riksdagen.se/dokument/G402694/text</ref>
          <ref type="dokument_url_html">http://data.riksdagen.se/dokument/G402694</ref>
          <ref type="dokumentstatus_url_xml">http://data.riksdagen.se/dokumentstatus/G402694</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FWwz7xDhzP2rAdGDFStiXP" type="signed"/>
        <correspContext corresp="i-FWwz7xDhzP2rAdGDFStiXP">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__694/mot_198081__694-001.pdf"/>
      <fw xml:id="i-HmJkcCWzK2Dk9KeYUjbWZa">
        Motion 1980/81: 694
      </fw>
      <div xml:id="i-2vjk1Jg54qhWU6UDov4eus" type="motHeader">
        <div xml:id="i-RgdZfWPG3rx2pT3GYviz6k" type="motTitle"/>
        <div xml:id="i-Ai2Y3VpmtZPzEexrwb3HMW" type="motSubmissionInfo"/>
      </div>
      <div xml:id="i-QftFDscSfPZ4VydQfks4zn" type="motBody">
        <div xml:id="i-CLJW8nLu3kFspKAVMasv2S">
          <p xml:id="i-2YV7wFNbxqwkEnacYuf4Hu">
            Mot. 1980/81 694—700
          </p>
          <p xml:id="i-9YBnxMZjNipVDQGpbGD3r">
            av Lars Werner m. fl. om kärnvapenfria zoner
          </p>
          <p xml:id="i-JNMnpBgMKLA48maDS36YAG">
            I en av SIPRI (Stockholms internationella fredsforskningsinstitut)
            i juni 1980 utgiven broschyr heter det: ”Världens kärnvapenarsenaler
            innehåller i dag över 60000 kärnvapen, vilket motsvarar ca 4 ton
            sprängämnen per människa. Även om bara en bråkdel av dessa vapen
            utnyttjades skulle följden bli en katastrof av en omfattning man
            inte kan föreställa sig. Det betyder att även om bara en liten
            del av de militära utgifterna anslås till kärnvapen är dessa det
            största enskilda hotet mot mänskligheten. Under lång tid gick
            kärnvapenstrategin, åtminstone i USA, ut på att dessa vapen skulle
            vara avskräckande, en tes som byggde på idén om ”ömsesidigt garanterad
            förstörelse”. Denna uppfattning bygger på att fien- den inte skulle
            våga börja ett anfall av rädsla för att hans egna städer och industrier
            skulle förstöras i en vedergällningsaktion. Den senaste utveck-
            lingen kan emellertid tyda på en glidning från avskräckningsstrategi
            i riktning mot strategi för krigföring med kärnvapen.” SIPRI understryker
            att det finns en reell risk för att ett krig i tredje världen
            skulle kunna trappas upp till ett kärnvapenkrig i vilket stormak-
            terna blir indragna. ”Emellertid kan man inte utesluta möjligheten
            av att ett världskrig kan komma att utlösas av stormakterna själva
            som följd av en tillfällighet, felbedömning eller ren dårskap.
            När det gäller felbedöm- ning ökar hotet i takt med den ständiga
            moderniseringen av taktiska och strategiska kärnvapen, främst
            när det gäller förbättringen av deras träff- sannolikhet och tillförlitlighet.”
            Risken för att ett kärnvapenkrig kan komma att utlösas av den
            ena eller andra orsaken ökar också med anhopningen av stora mängder
            kärnvapen på ett litet område. Ett sådant riskområde är Europa.
            På senare tid har uppmärksamheten i diskussionen om kärnvapen
            i hög grad riktats på de s.k. eurostrategiska vapnen. Dessa utgörs
            av kärnvapen som är stationera- de i eller kan riktas mot mål
            i Europa och har en räckvidd som överstiger den som gäller för
            de existerande taktiska kärnvapnen av kortdistanstyp men är kortare
            än de interkontinentala strategiska kärnvapnens. I SIPRI-broschyren
            ges en översikt av viktigare eurostrategiska kärnva- pen. Därvid
            nämns särskilt den senaste generationen sovjetiska och ameri-
            kanska kärnvapensystem för medelstora avstånd. Sovjetunionens
            robot Riksdagen 1980/81 3 saml. Nr 694-700
          </p>
          <pb facs="riksdagen-motions-pdf/data/198081/mot_198081__694/mot_198081__694-002.pdf"/>
          <fw xml:id="i-SrcyiSKJjYEAkmDMQskTyZ">
            Mot. 1980/81: 694 2
          </fw>
          <p xml:id="i-FmXyY6jfmbqxcmy3HaAhNM">
            SS-20, som kan medföra tre separat inriktade kärnvapenstridsspetsar
            på avstånd upp till 4000 km, ökar kraftigt Sovjetunionens kärnvapenpotential
            i Europa. Denna robot har tillförts vissa förband och är fortfarande
            under produktion. Detsamma gäller det andra omstridda sovjetiska
            strategiska vapnet, bombflygplanet Tu-22M/Backfire. Backfire kan
            under vissa om- ständigheter genomföra interkontinentala uppdrag.
            Två nya amerikanska eurostrategiska system, som nu är under kon-
            struktion, skall enligt planerna utplaceras i ett antal NATO-länder.
            Dessa system omfattar markavfyrade kryssningsrobotar och Pershing
            II ballis- tiska robotar. NATO beslöt i december 1979 att basera
            464 markavfyrade kryssningsrobotar och 108 Pershing II-robotar
            i Västeuropa. SIPRI skriver: ”Dessa nya eurostrategiska vapen
            på båda sidor måste betraktas som en ökande risk för ett kärnvapenkrig
            i Europa, ett krig som skulle betyda att Europa lades i ruiner.”
            Den ökade krigsfaran och den ökade risken för ett förödande kärnva-
            penkrig, som skulle förinta stora delar av den europeiska befolkningen
            och lägga Europa i ruiner, har lett till en ökad insikt hos många
            människor och även till en förstärkt aktivitet i kampen för freden.
            Särskilt har frågan om att minska risken för ett kärnvapenkrig
            och för en förstörelse genom kärnvapen kommit i förgrunden. Kraven
            från 1950-talet om förbud mot kärnvapen och om inrättandet av
            kärnvapenfria zoner, helst omfattande hela världen, reses ånyo
            i många länder. Även i Sverige har denna diskus- sion skjutit
            fart, varvid som ett extra moment tillkommit de faror som är förknippade
            med beslutet om förhandslagring av amerikanska vapen i Norge.
            Såsom påminns i en artikel av Alva Myrdal (Dagens Nyheter den
            11 december 1980) har FN:s medlemsstater i verkligheten redan
            förbundit sig att arbeta för upprättandet av kärnvapenfria zoner.
            Detta har skett genom regeringarnas antagande av slutdokumentet
            från FN:s extra session om nedrustning 1978. Där talas i punkt
            33 om upprättandet av kärnvapenfria zoner som en viktig nedrustningsåtgärd,
            ”varigenom det säkras att zo- nerna fullt ut befrias från kärnvapen
            likaväl som respekt för sådana zoner från kärnvapenmakternas sida”.
            I punkt 32 påminns också om att kärnva- penmakterna nyligen gjort
            deklarationer om ”att försäkra icke-kärnvapen- stater mot användning
            eller hot om användning av kärnvapen”. Frågan om inrättandet av
            kärnvapenfria zoner med Sverige som medlem har flera gånger varit
            uppe till behandling i riksdagen. I utrikesutskottets utlåtande
            1979/80: 22, som godkändes av riksdagen, skrivs: ”Utskottet utgår
            ifrån att regeringen i linje med vår traditionella aktiva medverkan
            i det internationella fredsarbetet och i enlighet med utskottets
            uttalade och av riksdagen godkända önskemål fortsatt vidmakthåller
            hög aktivitet, såväl beträffande kartläggningar och analyser av
            rustningssitua- tionen som i fråga om initiativ och förslag i
            syfte att söka bryta den
          </p>
          <pb facs="riksdagen-motions-pdf/data/198081/mot_198081__694/mot_198081__694-003.pdf"/>
          <fw xml:id="i-AAxMqTYgpWU1ZdpJpfcaGg">
            Mot. 1980/81: 694 3
          </fw>
          <p xml:id="i-3WNwByC646dUmRxm34PkM1">
            fortgående rustningsspiralen. Utskottet anser att ett framtida
            kärnvapen- fritt Europa därvid bör vara en målsättning.” (Vår
            kursiv.) Samtidigt med denna positiva inställning till kampen
            för ett kärnvapen- fritt Europa har emellertid utrikesutskottet
            märkligt nog ställt sig negativt till kampen för ett kärnvapenfritt
            Norden. Den mest utförliga behandlingen av denna fråga ges i utrikesutskottets
            yttrande 1976/77:3 y, till vilket sedan hänvisats. Det för utrikesutskottet
            avgörande argumentet mot kravet på ett kärnvapenfritt Norden förefaller
            att återfinnas i följande satser: ”En huvudförutsättning för upprättandet
            av en kärnvapenfri zon är givetvis att alla stater som avses omfattas
            av zonen är överens om att inleda förhandlingar härom. Denna förutsättning
            har hittills inte förelegat beträffande förslaget om en sådan
            zon i Norden. En annan förutsättning är att stater som besitter
            kärnvapen är beredda att å sin sida göra vissa utfästelser och
            åtaganden. Som neutral stat i händelse av konflikt välkom- nar
            Sverige i detta sammanhang s.k. negativa säkerhetsgarantier, dvs.
            att kärnvapenmakter förbinder sig att inte utnyttja sina kärnvapen
            mot mål inom en dylik kärnvapenfri zon. Detta aktualiserar i sin
            tur även frågan om en zons avgränsning och om upprättandet av
            säkerhetsområden utanför zonen som är fria från taktiska kärnvapen
            eller medeldistansrobotar, vilka kan sättas in mot mål inom zonen
            i fråga. Frågan om en kärnvapenfri zon i Norden torde därför inte
            kunna betrak- tas isolerat från den militärpolitiska situationen
            i Europa i övrigt. Den har därmed också ett samband ej blott med
            de allmänna nedrustningsförhand- lingarna inom FN:s ram utan även
            med samtalen mellan Sovjetunionen och USA om begränsning av de
            strategiska vapnen, de s.k. SALT-för- handlingarna, och med förhandlingarna
            mellan NATO- och Warzawa- paktsstaterna om ömsesidiga styrkereduktioner
            i Centraleuropa, de s.k. M(B)FR-förhandlingarna.”” Såsom redan
            påpekats har FN genom beslutet på den extra sessionen om nedrustning
            1978 undanröjt ett av de argument som utrikesutskottet 1977 anförde
            mot ett kärnvapenfritt Norden. Kärnvapenmakterna har för- klarat
            sig beredda till sådana åtaganden som nämns i utskottets yttrande.
            Ett annat av argumenten synes utskottet självt har undanröjt genom
            sin bestämda anslutning 1980 till målsättningen om ett kärnvapenfritt
            Europa. Denna sker utan förbehållet att samtliga berörda stater
            först måste ha deklarerat sin vilja att inleda förhandlingar härom.
            Detsamma måste då rimligen också anses gälla Norden. Vad så gäller
            det återstående argumentet om sammanhanget mellan en kärnvapenfri
            zon i Norden och utvecklingen i Europa och världen i övrigt, är
            dess riktighet obestridlig. Det talar emellertid under nuvarande
            förhål- landen för att frågan om ett kärnvapenfritt Norden måste
            ställas på dagord- ningen. En sådan kärnvapenfri zon är ju ett
            medel att trygga de nordiska folken från ett kärnvapenkrigs fasor
            och att också genom sin återverkan på utvecklingen i Europa och
            världen i övrigt ge ett bidrag till att alla folk skall kunna
            vinna denna trygghet.
          </p>
          <pb facs="riksdagen-motions-pdf/data/198081/mot_198081__694/mot_198081__694-004.pdf"/>
          <fw xml:id="i-GfohXNQ9h8LcmXzhvCmUsL">
            Mot. 1980/81: 694 4
          </fw>
          <p xml:id="i-QdeAD263e4BwHwkE8oTQ5S">
            ”Vilken omfattning skulle en kärnvapenfri zon i Europa ha för
            att svara mot våra intressen och kunna förväntas bli politiskt
            genomförbar? Inte annat än jag kan se måste förverkligandet ske
            gradvis; de storslagna generalplanerna kollapsar redan i första
            uppförbacken”', skriver Alva Myr- dal. Hon framför tanken att
            man skall börja med det enklaste, nämligen att som ett första
            steg Sverige och Finland prövar att få fastlagd en kärnvapen-
            fridlysning. ”Om detta sker genom ömsesidig notväxling mellan
            dem var för sig och kärnvapenmakterna, inleder man inte heller
            någon av dessa i frestelsen att begära kontroll och insyn. Den
            internationella kontrollen och vår egen nationella trovärdighet
            i fråga om kärnvapenfrihet räcker. Vägen vore då jämnad för andra
            stater, kanske de nordiska först, men snart nog även andra, ivriga
            som så många av dem nu är att förverkliga målet om kärnvapenfrihet
            i Europa.” Med hänvisning till det anförda föreslås att riksdagen
            beslutar hemställa hos regeringen att snabbt ta initiativet för
            upprättandet av en kärnvapenfri zon med sikte på ett kärnvapenfritt
            Norden och ett kärnvapenfritt Europa.
          </p>
          <p xml:id="i-XyfWNVRYz7XeM6SmAd3SxH">
            Stockholm den 21 januari 1981
          </p>
          <p xml:id="i-C9A8FYsquX7vf5zSh8F4tb">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk)
          </p>
          <p xml:id="i-pVfQ3KSPm6JNhcjfY6mPd">
            EVA HJELMSTRÖM (vpk)
          </p>
        </div>
      </div>
    </body>
  </text>
</TEI>
