<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00269">
  <teiHeader>
    <fileDesc>
      <titleStmt>
        <title>Utsläppsstatistik</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utsläppsstatistik</title>
          <idno type="rdwebb">GZ02MJ269</idno>
          <rs type="number">MJ269</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ269/text</ref>
          <ref type="dokument_url_html">http://data.riksdagen.se/dokument/GZ02MJ269</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ269</ref>
          <ref type="doc">http://data.riksdagen.se/fil/B0382164-2F34-432B-8E69-4657BB515912</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N2wLTQS8uoZUU5kdhPaxd9" type="signed"/>
        <correspContext corresp="i-N2wLTQS8uoZUU5kdhPaxd9">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-BNou8ZX127QMjYRWLQ8cX6">
          <date when="2011-10-05"/>
        </correspAction>
        <correspAction type="submission" xml:id="i-4ETbZJJLYgDaiFWddRsv3f">
          <date when="2011-10-03"/>
        </correspAction>
        <correspAction type="transfer" xml:id="i-PfrR1EN7N8uJHv2h9MVFv5">
          <date when="2011-10-02"/>
        </correspAction>
        <correspAction type="assigned" xml:id="i-PdHnNGwg4FGbyZvwnGbpBK"/>
        <correspContext corresp="i-PdHnNGwg4FGbyZvwnGbpBK">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SSfPJNjRK2y5vAFfpnm86Y">
            Förslag till riksdagsbeslut
          </head>
          <list style="ol">
            <item xml:id="i-DUj1ASgKdnLL7vBnFh541a">
              Riksdagen tillkännager för regeringen som sin mening vad som
              anförs i motionen om att Naturvårdsverket och Statistiska centralbyrån
              bör få i uppdrag att ta fram ett nytt och mer rättvisande mått
              över svenskarnas utsläpp av växthusgaser.
            </item>
            <item xml:id="i-LoPQH4rWzqkbBCRFbfafpq">
              Riksdagen tillkännager för regeringen som sin mening vad som
              anförs i motionen om att Naturvårdsverket och Statistiska centralbyrån
              bör få i uppdrag att komplettera den nuvarande statistiken över
              Sveriges utsläpp av växthusgaser med de utsläpp som orsakas av
              vår konsumtion av varor som tillverkats i andra länder, vår internationella
              flygtrafik samt vår internationella sjöfart.
            </item>
            <item xml:id="i-FWoMq82dBhKbX6Qpn9XEaS">
              Riksdagen tillkännager för regeringen som sin mening vad som
              anförs i motionen om att regeringen i förhandlingarna inom FN:s
              klimatkonvention bör driva frågan om att den nuvarande statistiken
              över ländernas utsläpp av växthusgaser kompletteras med statistik
              över utsläpp från ländernas export och import samt från internationell
              sjöfart och flygtrafik.
            </item>
            <item xml:id="i-J998C6Vei8ENDVfr73MLz5">
              Riksdagen tillkännager för regeringen som sin mening vad som
              anförs i motionen om att regeringen inom EU bör driva frågan om
              att EU:s myndigheter med ansvar för statistik bör få i uppdrag
              att komplettera den nuvarande statistiken över medlemsländernas
              utsläpp av växthusgaser med statistik över utsläpp från ländernas
              export och import samt från utrikes sjöfart och flygtrafik.
            </item>
            <item xml:id="i-3QyAxUitKhYfGc25aCQw2L">
              Riksdagen tillkännager för regeringen som sin mening vad som
              anförs i motionen om att Naturvårdsverket bör få i uppdrag att
              snabbare publicera statistik över Sveriges utsläpp av växthusgaser
              och komplettera den årliga rapporteringen av växthusgasutsläpp
              med en preliminär rapport vid varje halvårsskifte.
            </item>
          </list>
        </div>
        <div type="motContent">
          <head type="h1" xml:id="i-VjhTbATs6Ej9LobPhyBJmZ">
            Inledning
          </head>
          <p xml:id="i-7JmkDAcWa616yeqttxNLeb">
            Världen står inför en av de största utmaningar någonsin, att
            på kort tid minska våra utsläpp av koldioxid och andra klimatstörande
            gaser för att hejda klimatförändringarna. I denna vår kamp mot
            klockan behövs inte bara kraftfulla åtgärder utan även tillgång
            till heltäckande utsläppsstatistik av världsklass, så att vi kan
            se hur det går för oss och ha bästa möjliga underlag på bordet
            när vi fattar beslut om åtgärder.
          </p>
          <p xml:id="i-XFqQZYgK1XeSx5anqoWkkK">
            Sveriges officiella utsläppsstatistik har idag stora luckor då
            den bara fokuserar på utsläpp innanför våra gränser. Antalet flygresor
            svensken företar sig eller mängden utsläpp från den utländska
            produktionen av våra konsumtionsvaror syns överhuvudtaget inte
            i våra officiella utsläppstal, vilket ifrågasätts av allt fler.
          </p>
          <p xml:id="i-PStgkW3FHoVgtPUAsFdj6H">
            Idén om att svenskens utsläpp bara är något som sker innanför
            våra nationsgränser blir alltmer förlegad för varje ny fabrik
            som flyttar härifrån och varje nytt land svenskarna upptäcker
            som flygdestination.
          </p>
          <p xml:id="i-WdCf38xkXB3vSr6LVu8QTg">
            Den som menar allvar med klimatarbetet bör rimligen också vilja
            veta hela vår klimatpåverkan, inklusive utsläppen från vår konsumtion
            av varor som tillverkats i andra länder och våra internationella
            resor och transporter. Det är därför dags att modernisera utsläppsstatistiken
            och skaffa oss en uppdaterad och rättvisande bild av de utsläpp
            vi genererar.
          </p>
          <head type="h1" xml:id="i-B3ehaZ8RZmSAyxu1KKsPfQ">
            En mer rättvisande svensk utsläppsstatistik
          </head>
          <p xml:id="i-Pmq8Bh1NjaxHrjy8sjaNfN">
            Idag beräknas Sveriges utsläpp av växthusgaser enbart utifrån
            de utsläpp som sker inom våra gränser. Enligt officiell statistik
            från Naturvårdsverket har Sverige minskat sina utsläpp cirka 12
            procent från år 1990 till år 2008. Denna metod att mäta utsläppen
            av växthusgaser följer de regler som de länder som undertecknat
            FN:s klimatkonvention har åtagit sig att följa. År 2009, inför
            klimattoppmötet i Köpenhamn och under Sveriges ordförandeskap
            i EU, reste statsminister Fredrik Reinfeldt och miljöminister
            Andreas Carlgren runt i världen och framställde Sverige som ett
            starkt föredöme som brutit sambandet mellan ekonomisk tillväxt
            och utsläpp av växthusgaser.
          </p>
          <p xml:id="i-UA91VY5ckZ3tArVzcxWMk3">
            Dock ger den officiella statistiken långt ifrån en heltäckande
            bild av svenskarnas utsläpp, då en stor del av utsläppen lämnas
            utanför beräkningarna. Granskar man utsläppen mer noggrant framkommer
            att vi inte alls har lyckats bryta sambandet mellan tillväxt och
            utsläpp och därmed inte heller är det föredöme statsråden försökte
            påskina. De utsläpp som lämnas utanför beräkningarna och ger den
            missvisande bilden är utsläppen från all utrikes sjöfart och flygtrafik,
            samt utsläppen som uppstår i samband med produktion av varor vi
            importerar till Sverige. För att ge en rättvis bild ska då naturligtvis
            också utsläppen från de varor vi exporterar från Sverige räknas
            bort, men även efter det är gjort blir Sveriges totala utsläpp
            betydligt högre än vad den officiella statistiken visar.
          </p>
          <p xml:id="i-NDp4jzJZi4FiApry8fNhH3">
            Professor Kjell Aleklett och andra forskare vid avdelningen Globala
            energisystem vid Uppsala universitet har beräknat att de konsumtionsbaserade
            utsläppen av växthusgaser (räknat i koldioxidekvivalenter) har
            ökat med cirka 20 procent under perioden 19932005 till skillnad
            från den minskning på cirka 10 procent som den officiella statistiken
            uppvisar för samma period. 1 Någon frikoppling mellan klimatpåverkan
            och ekonomisk tillväxt har alltså inte skett i Sverige.
          </p>
          <p xml:id="i-XYpf1osNjcpHanQK9gfX4S">
            Den som ignorerar de ökande utsläppen från vår konsumtion av
            importerade varor och tjänster får bara en begränsad del av helhetsbilden
            gällande vad Sverige och vår befolkning orsakar för utsläpp. I
            en allt mer globaliserad värld och globaliserad ekonomi är det
            inte rimligt att strikt bara se innanför sina egen nationsgränser.
            Det land som åtnjuter fördelarna av produktionen av varor och
            tjänster det vill säga det land som konsumerar dem bör också skaffa
            sig en tydlig bild av produktionens baksida: utsläppen. Utrikes
            sjöfart och flygtrafik ingår som tidigare nämnts inte heller i
            dagens system att räkna, vilket inte heller är rimligt då dessa
            utsläpp påverkar det globala klimatet i precis samma utsträckning
            eller ännu mer i flygtrafikens fall som utsläpp som sker inom
            Sveriges gränser.
          </p>
          <p xml:id="i-XwMy33JKKZhrLBa5Q27Vgz">
            Självfallet ska Sverige fortsätta föra statistik över våra utsläpp
            baserade på den inhemska produktionen, inte minst då våra nuvarande
            åtaganden inom FN:s klimatkonvention och Kyotoprotokollet förutsätter
            detta. Vi föreslår därför att Sverige fortsätter ta fram denna
            statistik och kompletterar den med motsvarande uppgifter om hur
            vår konsumtion av importerade varor påverkar våra totala utsläpp.
          </p>
          <p xml:id="i-H6kTWNn4B42MjRdkNbpvfD">
            En rad förenklingar är nödvändiga vid de schablonmässiga livscykelanalyser
            som genomförs för att beräkna utsläppen från vår import. Detta
            gör att tillförlitligheten blir lägre än beräkningarna av utsläpp
            från produktion i Sverige, men även om det inte blir helt exakt
            ger det ändå en bättre bild av vår klimatpåverkan än att blunda
            helt för stora delar av den.
          </p>
          <p xml:id="i-Xb8yqwkQReS6LgzGz8kUyj">
            En mer rättvisande statistik på internationell nivå
          </p>
          <p xml:id="i-HcPLPmiUR4DAXS4jgaJ8PV">
            Frågan om klimatpåverkan från importerade och exporterade varor
            och tjänster har inte bara betydelse för Sverige, utan är även
            av stor betydelse för de internationella klimatförhandlingarna.
            Beräkningar visar att vissa rika länder skulle öka sina utsläpp
            med mer än 30 procent om handeln mellan länder räknades med, det
            vill säga att importen räknas med och exporten räknas bort. 2
            För andra länder, som Kina, ser vi en motsatt bild där deras utsläpp
            skulle minska med mellan 25 och 30 procent om utsläppsstatistiken
            baserades på länders konsumtion och inte produktion. 3 I nuläget
            finns det många låsningar mellan de rika Annex 1-länderna och
            snabbt industrialiserande länder som Kina om vem som borde ta
            ansvar för vilka utsläpp i de globala klimatförhandlingarna. Här
            behövs tydlig statistik fakta på bordet som enkelt reder ut vilka
            länder som har ansvar för vilka utsläpp. En komplettering av dagens
            produktionsbaserade statistik med en ny konsumtionsbaserad statistik
            skulle kunna lösa några av de låsningarna. Sverige borde vara
            ett föredöme och införa sådan statistik på ett nationellt plan,
            och dessutom driva frågan i förhandlingarna inom ramen för FN:s
            klimatkonvention. Ett rättvist och effektivt klimatarbete på internationell
            nivå kräver tydlig statistik.
          </p>
          <p xml:id="i-LPeqCLvb2FzWnSjNFohPQ8">
            Inom klimatpolitiken är EU en viktig aktör dels genom sin roll
            i de internationella klimatförhandlingarna, dels genom sin egen
            klimatpolitik. Det är av stor vikt att Sverige verkar för att
            EU i de internationella förhandlingarna tar ställning för en mer
            rättvisande statistik över utsläppen, som kompletterar nuvarande
            mätningar med statistik över hur varje lands utsläpp påverkas
            om hänsyn tas till ländernas import och export. Även EU självt
            bör komplettera sin egen statistik på motsvarande sätt, och låta
            det påverka både EU:s totala åtaganden om utsläppsminskningar
            samt den interna uppdelningen av utsläppsminskningar mellan medlemsländerna.
          </p>
          <head type="h1" xml:id="i-8WUmeqm6Tz7WGbuZjNsRQW">
            Långsamt uppdaterad och ofullständig statistik
          </head>
          <p xml:id="i-JzigFAAdqKpf9EPuCmQzJA">
            Ytterligare en brist med dagens utsläppsstatistik är att den
            uppdateras alltför långsamt. Medan SCB tillhandahåller statistik
            över den ekonomiska tillväxten varje kvartal, med en månads fördröjning,
            ges statistik över Sveriges utsläpp av växthusgaser endast på
            årsbasis och med elva månaders fördröjning. 4 Detta är en allvarlig
            brist, av flera anledningar. För det första blir det svårare att
            mäta effekten och effektiviteten av införda styrmedel för att
            minska utsläppen om återkopplingen ges sällan och med stor fördröjning.
            För det andra är det en viktig fråga för demokratin att medier,
            oppositionen och allmänheten snabbt får tillgång till aktuella
            data över utsläppen som orsakar mänsklighetens kanske största
            utmaning någonsin. Om en nyanserad, sanningsenlig och uppdaterad
            debatt ska kunna föras om Sveriges utsläpp och politiska åtgärder
            för att minska dessa, behöver vi en god statistik om utsläppen.
            Med tanke på att klimatpolitiska åtgärder i sig kan ta ett tag
            att få genomslag i utsläppen kan det dröja väldigt lång tid innan
            åtgärderna kan utvärderas om redovisningen av utsläppen släpar
            efter knappt ett år. Sverige borde följa Norges exempel med snabbare
            rapportering av utsläppen och komplettera den årliga rapporteringen
            med en preliminär rapport för utsläpp av växthusgaser vid varje
            halvårsskifte.
          </p>
        </div>
        <div type="motSignatures">
          <list>
            <item xml:id="i-Qd3fETWgDtJLFE9DNJZ17J">
              Helena Leander (MP)
            </item>
            <item xml:id="i-Tpmj8GbPUdHyakPcuBuvER">
              Lise Nordin (MP)
            </item>
            <item xml:id="i-Xgs8adATGfrWP4qx2NVcxd">
              Kew Nordqvist (MP)
            </item>
            <item xml:id="i-Gd9rjPs7wqf7aa3i7nrPz9">
              Annika Lillemets (MP)
            </item>
            <item xml:id="i-EJkn5FUDNp9poeiTDf21ju">
              Stina Bergström (MP)
            </item>
            <item xml:id="i-KQHkwB8sYAadFRDkpNqCKk">
              Mats Pertoft (MP)
            </item>
            <item xml:id="i-C4kYaDHi5j8b6NkSSpqq6F">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
