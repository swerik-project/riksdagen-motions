<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0739/mot_199900_MJ_0739-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ739 pnr: v321
          </p>
          <p>
            Motion till riksdagen 1999/2000:MJ739
          </p>
          <p>
            av Jonas Ringqvist m.fl. (v)
          </p>
          <p>
            Fossilbränslefri framtid
          </p>
          <p>
            Klimatfrågan är en av vår tids största ödesfrågor. Utan radikala
            och framåtsyftande åtgärder kommer vi inte att nå någon lösning.
            Medan regeringen tillsätter utredningar om hur vi skall nå riksdagens
            nya miljömål om begränsad klimatpåverkan och väntar med viktiga
            åtgärder så finns det människor runt om i landet som inte vill
            skjuta frågan längre in i framtiden, som vill ta tag i frågan
            nu och som faktiskt i praktisk handling gör något för att minska
            sin egen och vår gemensamma klimatpåverkan. Ett sådant föredöme
            är Utmanarkommunerna. De är fem kommuner (Lund, Säffle, Uppsala,
            Växjö och Övertorneå) som, i ett avtal med Naturskyddsföreningen,
            har åtagit sig att arbeta lokalt med klimatfrågan. De säger sig
            vara otåliga och vill på ett konstruktivt sätt bidra till att
            tempot i klimatpolitiken ökar. De har därför valt att gå före
            i utvecklingen för att ställa om sina samhällen så att de använder
            så lite som möjligt av fossila bränslen, först och främst i den
            kommunala verksamheten men i förlängningen även i kommunerna som
            geografisk enhet. Det lokala arbetet för att nå riksdagens miljömål
            om begränsad klimatpåverkan bör ses som en resurs i den nationella
            klimatpolitiken. Vi anser att Utmanarkommunerna bör ses som ett
            föredöme, och regeringen bör med sin politik sträva efter och
            underlätta att fler kommuner följer efter för att bredda det lokala
            arbetet med att nå målet om en begränsad klimatpåverkan. Det finns
            i dag åtskilliga hinder för kommunerna att göra ett bra klimatarbete
            på lokal nivå och dessa hinder bör undanröjas. Vi vill här visa
            på några exempel på sådana problem. Det råder i dag oklarheter
            om vilka miljökrav som kan ställas på produktionssätt och transportsätt
            av en vara eller en tjänst. Det är t.ex. i dag inte möjligt att
            ställa krav på korta transporter vid en upphandling, trots att
            det är uppenbart att ökade transportsträckor också ökar miljöproblemen.
            I dag får inte bilar som ägs av kommunen användas privat av de
            anställda, vilket förhindrar en inriktning mot fler kommunala
            bilpooler. Kommunerna har i dag inte möjlighet att använda sig
            av miljöstyrande vägavgifter för att minska biltrafiken och styra
            över till mer kollektiva transporter och cykeltrafik. Energiskattepolitiken
            är i dag utformad så att det kan vara dyrare att använda förnybara
            bränslen än fossila bränslen, vilket med kommunernas ansträngda
            ekonomi hindrar en omställning till det förnybara. Energiskattepolitiken
            är dessutom ryckig och saknar långsiktighet vilket
          </p>
          <p>
            20
          </p>
          <pb facs="riksdagen-motions-pdf/data/199900/mot_199900_MJ_0739/mot_199900_MJ_0739-0002.pdf"/>
          <p>
            21
          </p>
          <p>
            också försvårar långsiktiga satsningar på förnybara energislag.
            Ett exempel Mot. 1999/2000
          </p>
          <p>
            på otydlighet i energipolitiken är uttalanden kring en eventuell
            MJ739
          </p>
          <p>
            naturgasledning genom landet. Om denna blir av kommer garanterat
            bioenergiutvecklingen i ett flertal regioner att avta. Det är
            nödvändigt att rätta till problemen i den nationella klimatpolitiken
            för att det kommunala klimatarbetet skall kunna ta fart på allvar
            och för att fler kommuner skall kunna följa Utmanarkommunernas
            exempel. Vi anser därför att regeringen bör utveckla samarbetet
            med kommunerna i klimatarbetet och ta initiativ för att undanröja
            de hinder som finns för kommunernas klimatarbete. Detta bör riksdagen
            som sin mening ge regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att regeringen bör utveckla samarbetet med kommunerna i klimatarbetet,
            2. att riksdagen som sin mening ger regeringen till känna vad
            i motionen anförts om att kommunernas klimatarbete skall vara
            en viktig del i den nationella strategin för begränsad klimatpåverkan,
            3. att riksdagen som sin mening ger regeringen till känna vad
            i motionen anförts om att regeringen bör ta initiativ till att
            undanröja de hinder som finns för kommunernas klimatarbete.
          </p>
          <p>
            Stockholm den 2 oktober 1999
          </p>
          <p>
            Jonas Ringqvist (v) Karin Svensson Smith (v) Lennart Värmby (v)
            Ingrid Burman (v) Kjell-Erik Karlsson (v)
          </p>
          <p>
            Maggi Mikaelsson (v)
          </p>
          <p>
            21
          </p>
        </div>
      </div>
    </body>
  </text>
</TEI>
