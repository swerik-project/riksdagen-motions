<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00016">
  <teiHeader>
    <fileDesc>
      <titleStmt>
        <title>med anledning av prop. 2008/09:82 Stöd till personer som vårdar eller stödjer närstående</title>
        <author corresp="i-du5LHNwBWrCH1am94GCk1">av Eva Olofsson m.fl. (v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:82 Stöd till personer som vårdar eller stödjer närstående</title>
          <idno type="rdwebb">GW02So16</idno>
          <rs type="number">So16</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So16/text</ref>
          <ref type="dokument_url_html">http://data.riksdagen.se/dokument/GW02So16</ref>
          <ref type="dokumentstatus_url_xml">http://data.riksdagen.se/dokumentstatus/GW02So16</ref>
          <ref type="doc">http://data.riksdagen.se/fil/98732E59-B148-49A0-BEAA-C280E92C452E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Wejwjq9YAe8diMtme1i2Zk"/>
        <correspContext corresp="i-Wejwjq9YAe8diMtme1i2Zk">
          <ref>Proposition 2008/09:82</ref>
        </correspContext>
        <correspAction xml:id="i-EfwYT2ss3sQdmYQtoc3kgb" type="signed"/>
        <correspContext corresp="i-EfwYT2ss3sQdmYQtoc3kgb">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction type="referral" xml:id="i-YGu4xHAeixVy6zKZrXb2NA">
          <date when="2009-03-26"/>
        </correspAction>
        <correspAction type="dismissal" xml:id="i-475xQPVsvfDaQjuXDMHCR9">
          <date when="2009-03-25"/>
        </correspAction>
        <correspAction type="dismissal" xml:id="i-FD7iWkMyWgC3BGLYqWzjyH">
          <date when="2009-03-25"/>
        </correspAction>
        <correspAction type="transfer" xml:id="i-4byG7fBuiD24Wy1dXD95oC">
          <date when="2009-03-24"/>
        </correspAction>
        <correspAction type="submission" xml:id="i-VCjRE9U1RufAcuixxmyGc8">
          <date when="2009-03-24"/>
        </correspAction>
        <correspAction type="assigned" xml:id="i-EoRiCrP8YxQYSSR5VEjrP8"/>
        <correspContext corresp="i-EoRiCrP8YxQYSSR5VEjrP8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FoJ7jqQTshuK2HA6QCH1C">
            1 Förslag till riksdagsbeslut
          </head>
          <list style="ol">
            <item xml:id="i-AyEnVmt3HMZTiYfUgG4zdN">
              Riksdagen beslutar om ändring av 5 kap. 10 § socialtjänstlagen
              till följande lydelse: Socialnämnden ska erbjuda avlösning och
              annat stöd för att underlätta för de personer som vårdar en närstående
              som är långvarigt sjuk eller äldre eller som stöder en närstående
              som har funktionshinder.
            </item>
            <item xml:id="i-2T36GzVLBdZbdMXUMR32u8">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              i vägledningen särskilt lyfta fram hur stödet till förvärvsarbetande
              närstående kan förbättras.
            </item>
            <item xml:id="i-2ogM2E2xGuUztmmmNnaFx9">
              Riksdagen tillkännager för regeringen som sin mening vad som
              anförs i motionen om att utveckla barnperspektivet.
            </item>
            <item xml:id="i-YHTN4X3uYv3w7GafjXNHDy">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              i vägledningen särskilt lyfta fram hur stödet och informationen
              ska utformas för att också nå närstående som stöder äldre, långvarigt
              sjuka och människor med funktionsnedsättning med utländsk bakgrund.
            </item>
            <item xml:id="i-FYLQdv7FfKzrdauFn8iiqt">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              i vägledningen särskilt lyfta fram hur stödet och informationen
              ska utformas för att också nå närstående som stöder äldre personer,
              långvarigt sjuka personer och personer med funktionsnedsättning
              som är homo-, bi- eller transsexuella.
            </item>
            <item xml:id="i-8h2VCPWwejWnQmtxAptTQ1">
              Riksdagen tillkännager för regeringen som sin mening vad som
              anförs i motionen om att regeringen bör ge Socialstyrelsen i uppdrag
              att i utarbetandet av en vägledning för tillämpningen av lagstiftningen
              knyta en referensgrupp till sig med representanter för frivilligsektorn
              (patient-, anhörig-, handikapp- och pensionärsorganisationer,
              RFSL och SKL) för bästa möjliga resultat.
            </item>
            <item xml:id="i-53aKi61aYuPE5hACbM6TCN">
              Riksdagen tillkännager för regeringen som sin mening vad som
              anförs i motionen om att utreda hur man kan samla stöd och kunskap
              när det gäller anhörigas och närståendes stöd till kvinnor och
              män med funktionsnedsättning.
            </item>
          </list>
        </div>
        <div type="motContent">
          <head type="h1" xml:id="i-Qa5Ck5MFDo7ysAqXFvEX7C">
            2 Inledning
          </head>
          <p xml:id="i-NGeDAdoGmUM5aUQTyLJPY6">
            I propositionen föreslås en ändring i socialtjänstlagen (2001:453)
            som syftar till att förtydliga att socialnämnden ska erbjuda stöd
            för att underlätta för de personer som vårdar en närstående som
            är långvarigt sjuk eller äldre eller som stöder en person med
            funktionsnedsättning.
          </p>
          <p xml:id="i-MHf5Q1xmPkSr7FAaNGrNCF">
            Vidare bedöms att Socialstyrelsen bör få i uppdrag att utarbeta
            en vägledning till stöd för tillämpningen av lagstiftningen som
            rör socialtjänstens arbete med stöd till de personer som vårdar
            eller stöder närstående.
          </p>
          <p xml:id="i-T7LAsxcSBgmmJgUuahmc6u">
            Vi (v och mp) delar regeringens uppfattning att kommunernas ansvar
            behöver förtydligas och stärkas. Men vi har också ett antal synpunkter
            på regeringens förslag som enligt vår mening ytterligare skulle
            förbättra stödet till närstående.
          </p>
          <head type="h1" xml:id="i-PujU5ZHP1sfMJAicEagxW9">
            3 Motivering
          </head>
          <p xml:id="i-NCEKso63fAH8CEoKcPpGig">
            Anhöriga gör en stor och oersättlig insats när det gäller stöd
            till och omsorg om äldre kvinnor och män, vård av en närstående
            som är långvarigt sjuk eller stöd till en person med funktionsnedsättning.
            Det är viktigt att värna den dubbla frivilligheten. Den äldre
            långvarigt sjuka eller kvinnan eller mannen med funktionsnedsättning
            måste vilja ha hjälpinsatser från sina närståendes och de närstående
            måste ha både möjlighet och vilja att göra hjälpinsatserna. Kunskapen
            och forskningen om anhörigas insatser när det gäller stödet till
            äldre är betydligt större än när det gäller anhörigas stöd till
            barn, kvinnor och män med funktionsnedsättningar. Vi beskriver
            därför här utvecklingen av anhörigas insatser när det gäller stöd
            och omsorg till äldre.
          </p>
          <p xml:id="i-EeVjD9bxmVT93jGv6YDf3Q">
            Det bästa anhörigstödet är en väl utbyggd offentligt finansierad
            äldreomsorg med god kvalitet och tillräckligt med kunnig och engagerad
            personal. Under 1990-talets kris och ekonomiska åtstramningar
            sköts alltmer av ansvaret över till anhöriga. År 1994 fick 29
            % av de ensamboende hjälpbehövande äldre hjälp av kvinnliga anhöriga.
            År 2000 var motsvarande andel 39 % (Szebehely, SOU 2005:66). Andelen
            av de äldre över 80 år som får offentlig omsorg har minskat från
            62 % 1980 till 37 % 2006. Mer än dubbelt så många hemmaboende
            över 75 år fick omsorg av närstående som av hemtjänst år 2000
            (Szebehely 2005).
          </p>
          <p xml:id="i-7TX24zBYReV73mvore2PkF">
            Det är huvudsakligen döttrar och andra kvinnliga släktingar som
            har utökat stödet och hjälpen till äldre släktingar. 70 % av all
            anhörigvård i Sverige utförs av dem (Szebehely, SOU 2005:66).
            Det är tre gånger vanligare att döttrar ger stöd och hjälp till
            sina föräldrar än att sönerna gör det. En av fem yrkesverksamma
            personer ger hjälp och stöd till en anhörig. För många är det
            en naturlig del i livet men innebär samtidigt en påfrestning.
            För många kvinnor över 45 innebär det fortsatt dubbelarbete. När
            barnen blivit vuxna ska förvärvsarbetet kombineras med stöd till
            föräldrarna. De anhörigvårdare som ger mycket omfattande hjälp
            och stöd är utsatta för uppenbara hälsorisker och har en lägre
            livskvalitet än andra grupper av anhörigvårdare.
          </p>
          <p xml:id="i-X3CGDPys9F3J2JVV2C4R5A">
            Att få hjälp av närstående utanför det egna hushållet är betydligt
            vanligare bland lågutbildade äldre och har ökat påtaligt över
            tid. Äldre med högre utbildning och därmed bättre ekonomi köper
            i stället i ökad utsträckning privat hjälp. En övervältring från
            den offentliga omsorgen till anhöriga har ett tydligt klass- och
            könsperspektiv. I Socialstyrelsens rapport Vård och omsorg om
            äldre Lägesrapport 2008 beskrivs att alltfler äldre får hjälp
            och stöd i det egna hemmet och det ökar trycket på de anhöriga.
          </p>
          <p xml:id="i-VLcH2VqTyt3LfVVjKQ1qNM">
            Vi ser med stor oro på att nuvarande kris och regeringens ovilja
            att ge ytterligare stöd till kommunerna kommer att vältra över
            ännu mer ansvar på döttrarna till de äldre som saknar ekonomiska
            möjligheter att köpa privata tjänster.
          </p>
          <p xml:id="i-7UNcb8Xymmy7UFfy69vvWx">
            Det är viktigt att utveckla anhörigstödet till dem som vill och
            kan hjälpa sina närstående eller sin partner. För att insatserna
            ska hålla hög kvalitet krävs i sin tur att de som svarar för insatsen
            har de kunskaper som behövs, att insatserna är individuellt anpassade
            och flexibla och att resurserna är tillräckliga.
          </p>
          <p xml:id="i-YFRXiYucqAxzChXYECYZos">
            Vi anser att beskrivningen av målgruppen när det gäller anhörigstöd
            brister utifrån såväl feministiskt och etniskt perspektiv som
            HBT- och barnperspektiv. Det saknas framför allt ett inkluderande
            av alla närstående.
          </p>
          <head type="h1" xml:id="i-UKdmRqVcPEy8WvjUwGVBzJ">
            4 Lagförslaget
          </head>
          <p xml:id="i-BxmktFQmeUiBMNLmTptqN5">
            Formuleringen Socialnämnden ska erbjuda stöd eller avlösning
            mötte under remissrundan viss kritik. Flera remissinstanser påpekar
            att ordet eller kan komma att tolkas som antingen eller. Anhörigas
            Riksförbund (AHR) betonade att avlösning är en av många stödformer
            som behövs.
          </p>
          <p xml:id="i-78RGHsqHEV3eZLHfgU48ws">
            Regeringen föreslår i propositionen att den nya formuleringen
            ska vara: Socialnämnden ska erbjuda stöd för att underlätta för
            de personer som vårdar en närstående som är långvarigt sjuk eller
            äldre eller som stödjer en närstående som har funktionshinder.
          </p>
          <p xml:id="i-GbuPBokwfU3Z1cM7H2ctg1">
            Vi menar att det är bättre att använda begreppen avlösning och
            annat stöd . På så vis blir det tydligt att avlösning är en typ
            av de olika slags stöd som ska erbjudas. Avlösning är ett så viktigt
            stöd att det bör benämnas särskilt. De flesta kommuner erbjuder
            i dag möjlighet till avlösning, dock inte alla. Vi menar att ett
            förtydligande av lagen på detta sätt bidrar till att avlösning
            kommer att erbjudas i alla kommuner och minimerar risken för att
            utbudet av avlösning skulle minska.
          </p>
          <p xml:id="i-BaZX6mvYR1CiBqREw1askf">
            Därför föreslår vi följande formulering av 5 kap. 10 §: Socialnämnden
            ska erbjuda avlösning och annat stöd för att underlätta för de
            personer som vårdar en närstående som är långvarigt sjuk eller
            äldre eller som stöder en närstående som har funktionshinder.
          </p>
          <head type="h1" xml:id="i-3NgXZbBuifC9sCm36wdMuX">
            5 Stöd för tillämpningen av lagstiftningen
          </head>
          <p xml:id="i-H2QMrzQY6UJGxbKYFwNoGx">
            Regeringen föreslår också att Socialstyrelsen ska få i uppdrag
            att utarbeta en vägledning till stöd för tillämpningen av lagstiftningen
            som rör socialtjänstens arbete med stöd till de personer som vårdar
            eller stöder närstående. Vi delar regeringens uppfattning att
            det i vägledningen behövs ett jämställdhets- och barnperspektiv
            men anser att båda dessa perspektiv behöver förtydligas. Vi saknar
            dessutom etniskt perspektiv respektive HBT-perspektiv i regeringens
            proposition.
          </p>
          <head type="h2" xml:id="i-7f7ftgPM6gw6SFCuK5fHXe">
            5.1 Jämställdhetsperspektivet
          </head>
          <p xml:id="i-G1qJnyH6qxLVDoVp5Ga9dX">
            Det är huvudsakligen döttrar och andra kvinnliga släktingar som
            har utökat stödet och hjälpen till äldre släktingar och långvarigt
            sjuka eller som stöder en närstående med funktionsnedsättning.
          </p>
          <p xml:id="i-KhLzYPGLAGGScp96mzC5uQ">
            70 % av all anhörigvård i Sverige utförs av kvinnor. Det är tre
            gånger vanligare att döttrar ger stöd och hjälp till sina föräldrar
            än att sönerna gör det. För många kvinnor över 45 innebär det
            fortsatt dubbelt arbete. När barnen blivit vuxna ska förvärvsarbetet
            kombineras med stöd till föräldrar. Stödet kan handla om hjälp
            med tvätt, städning, inhandling, matlagning och personlig hygien.
            Det är svårt att orka med ett heltidsarbete samtidigt som man
            ska ge vård och stöd till sina närstående. Anhörigstödet är i
            alltför liten grad utformat efter förvärvsarbetande döttrars behov.
            I stället väljer kvinnor att gå ned till deltid och i vissa fall
            helt avstå från förvärvsarbete för att orka med omsorgsinsatserna
            till sina anhöriga.
          </p>
          <p xml:id="i-PDHcYXpvzKUT211qV6KZMH">
            Socialstyrelsen bör därför få i uppdrag att i vägledningen särskilt
            lyfta fram hur stödet till förvarsarbetande närstående kan förbättras.
            Detta bör riksdagen som sin mening ge regeringen till känna.
          </p>
          <head type="h2" xml:id="i-KWcaYmmLawCwMC612yrn6a">
            5.2 Barnperspektivet
          </head>
          <p xml:id="i-DucNTy4vDVnbiCBT5g6xRm">
            När det gäller barnperspektivet nämns i propositionen behovet
            av stöd och samordning när det gäller föräldrar till barn med
            funktionsnedsättning och att syskonen också måste uppmärksammas.
            Vi anser att barnperspektivet måste utvecklas. Det är viktigt
            att också lyfta fram barn som har föräldrar med funktionsnedsättning.
            Alzheimerföreningen bedömer att det kan finnas mellan 800 och
            2 000 personer i vårt land som har en demenssjuk mamma eller pappa.
            Många barn har också en förälder med psykisk funktionsnedsättning.
            Dessa barn behöver stöd vare sig de lever tillsammans med eller
            är skilda från sin förälder. Anhörigstödet bör utformas och vägledas
            så att stödinsatserna också uppmärksammar om personen som vårdar
            sin närstående maka eller make har hemmavarande minderåriga barn.
            Barnperspektivet är oerhört viktigt så att situationen för hemmavarande
            barn till sjuka eller långvarigt sjuka närstående inte blir ett
            problem. Det är särskilt viktigt att barnen är med under hela
            planeringen av stödet till familjen, så att deras synpunkter uppmärksammas
            och tillgodoses. Detta bör riksdagen som sin mening ge regeringen
            till känna.
          </p>
          <head type="h2" xml:id="i-DgDpNhfN5jgHA7aAzH2M2X">
            5.3 Närstående till personer med utländsk bakgrund
          </head>
          <p xml:id="i-EwCRJxLe5VXjUkXUHPTdgL">
            Personer med utländsk härkomst får generellt sett mindre offentlig
            vård och omsorg än svenskfödda äldre. I stället får anhöriga ge
            det stöd och den hjälp som behövs. Anhörigvårdare med utländsk
            bakgrund representerar i dag 70 % av kommunernas anhöriganställningar.
            Det finns ett stort behov av att utveckla metoder för att nå anhörigvårdare
            med utländsk bakgrund. Detta lyfts inte fram i propositionen.
            Socialstyrelsen bör därför få i uppdrag att i vägledningen särskilt
            lyfta fram hur stödet och informationen ska utformas för att också
            nå närstående som stöder äldre, långvarigt sjuka och människor
            med funktionsnedsättning med utländsk bakgrund. Detta bör riksdagen
            som sin mening ge regeringen till känna.
          </p>
          <head type="h2" xml:id="i-QpasC1p7iSGqrWGegxMgCs">
            5.4 Närstående till homo-, bi- och transsexuella
          </head>
          <p xml:id="i-KedWoHEHRryu1wQ6LRQHXp">
            Familjeförhållanden och familjebildningar blir alltmer skiftande
            i befolkningen, såväl bland yngre som bland äldre. Särskilt behöver
            personer med annan sexuell läggning uppmärksammas. Deras familjeförhållanden
            och anhörigrelationer får ofta ett fördomsfullt bemötande av vården
            och omsorgen. Att vara anhörig till en transperson handlar t.ex.
            inte bara om att vara ett stöd för sin partner, sin vän eller
            sitt barn, det handlar också om att själv hantera ett utanförskap.
            Alltfler insatser görs i dag av anhöriga. Det är därför viktigt
            att klargöra vilka föreställningar som finns om vilka som är de
            homo- och bisexuellas anhöriga och att de synliggörs när det gäller
            anhörigstöd. Att utveckla stödet kan handla om sociala aktiviteter
            och verksamheter samt föreningsliv som är inkluderande, där HBT-personer
            kan känna en välkomnande gemenskap och delaktighet.
          </p>
          <p xml:id="i-GGtw1hHzeAHs99kfJ7iAer">
            Socialstyrelsen bör därför få i uppdrag att i vägledningen särskilt
            lyfta fram hur stödet och informationen ska utformas för att också
            nå närstående som stöder äldre personer, långvarigt sjuka personer
            och personer med funktionsnedsättning som är homo-, bi- eller
            transsexuella. Detta bör riksdagen som sin mening ge regeringen
            till känna.
          </p>
          <head type="h2" xml:id="i-8NsPCVC4PSaLYgyTZT9ySs">
            5.5 Brist på representanter från den frivilliga sektorn
          </head>
          <p xml:id="i-H1CZ2spmGVnDcfb27joB88">
            Frivilligsektorn är osynliggjord i propositionen. Den gör ett
            oerhört viktigt arbete på anhörigområdet. Perspektivet på området
            blir förskjutet när deras arbete och perspektiv inte alls blir
            beskrivet.
          </p>
          <p xml:id="i-7tH9iKdvALwyhZ8jiEx2AT">
            Demensförbundet har 11 000 medlemmar, där det stora antalet av
            förklarliga skäl är anhöriga. Förbundet har 124 lokala föreningar
            över landet som arbetar intensivt genom att ge konkret stöd till
            varandra i stora och små problem i vardagen. Inte sällan kan det
            handla om att på olika sätt hjälpa till att ta strid gentemot
            kommuner för att anhöriga ska få det stöd de har rätt till enligt
            socialtjänstlagen.
          </p>
          <p xml:id="i-RDHo5tj8KV64XivH4fKewq">
            Anhörigas Riksförbund har som målsättning att stödja alla anhöriga
            och arrangerar årligen den mycket välbesökta anhörigriksdagen.
            Handikapprörelsens och patientorganisationernas insatser inom
            området är avgörande när det gäller att utveckla ett gott stöd
            till närstående till människor med långvariga, kroniska sjukdomar
            eller funktionsnedsättning.
          </p>
          <p xml:id="i-5TWmi5gqboa76h7rLx43qp">
            För att lyfta fram HBT-perspektivet behövs RFSL och dess arbete
            med att åstadkomma attitydförändringar bland allmänheten som en
            resurs för att utveckla anhörigstödet för HBT-personer. Invandrarföreningar
            bör också inkluderas i arbetet med att nå de anhöriga med annan
            etnisk bakgrund än den svenska.
          </p>
          <p xml:id="i-Ad4ptp84fXLiRRyTdQJQ1A">
            Socialstyrelsen bör få i uppdrag att i utarbetandet av vägledningen
            för tillämpningen av lagstiftningen knyta en referensgrupp till
            sig med representanter för frivilligsektorn, som patient-, anhörig-,
            handikapp- och pensionärsorganisationer, RFSL, SIOS och SKL, för
            bästa möjliga resultat. Detta bör riksdagen som sin mening ge
            regeringen till känna.
          </p>
          <head type="h1" xml:id="i-KMqgdwdQBonQLAyjjcrK4D">
            6 Anhöriga till kvinnor och män med funktionsnedsättning
          </head>
          <p xml:id="i-TwSdg7yr3dbLQgPAXKnRaK">
            Kunskaper och forskning men också utvecklingen av anhörigstödet
            i kommunerna har varit mer omfattande när det gäller äldre än
            när det gäller stödet till anhöriga till kvinnor och män med funktionsnedsättning.
            Det nationella kompetenscentrum som skapats har t.ex. i uppdrag
            att syssla med kunskap om och utveckling av närståendes stöd till
            äldre kvinnor och män. Det finns mycket som behöver göras när
            det gäller utveckling av anhörigstöd till flickor, pojkar, kvinnor
            och män med funktionsnedsättning. Handikappombudsmannen (HO) påpekar
            i sitt remissvar att icke-diskriminering och bristande tillgänglighet
            i hög grad påverkar både människor med funktionsnedsättning och
            deras anhörigas situation. HO påpekar också att anhöriga är en
            viktig resurs för personer med funktionsnedsättning men att kommunerna
            inte i första hand får se dem som en vårdresurs. Anhöriga måste
            i första hand få vara anhöriga och närstående, och föräldrar måste
            i första hand få vara föräldrar.
          </p>
          <p xml:id="i-VJinnyzujSwMJzLMq2VGCT">
            Stödet till anhöriga till människor med psykisk ohälsa eller
            funktionsnedsättning brister på många håll. Att vara närstående
            till en person som drabbas av psykisk ohälsa oavsett ålder får
            många konsekvenser. Det påverkar hälsa, social situation, ekonomi,
            livskvalitet och levnadsvillkor. En person som vårdar sin make
            eller maka med psykisk ohälsa riskerar att själv drabbas av både
            fysisk sjukdom och psykiska besvär. Studier har t.ex. visat att
            närstående som vårdar psykiskt sjuka löper en ökad risk för depression.
          </p>
          <p xml:id="i-26VeE5kuHnFRSvpS3DQtYn">
            Det finns nu ett nationellt kompetenscentrum när det gäller anhörigstöd
            till äldre kvinnor och män men inget motsvarande när det gäller
            stöd till anhöriga och närstående till flickor, pojkar, kvinnor
            och män med funktionsnedsättning.
          </p>
          <p xml:id="i-GzSUBzJw5JmaeFHDrUaYTc">
            Vi föreslår att frågan utreds om hur man kan samla stöd och kunskap
            när det gäller anhörigas och närståendes stöd till personer med
            funktionsnedsättning. Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-MoJMzV5usyuZZibqzs4tkq">
              Eva Olofsson (v)
            </item>
            <item xml:id="i-Y2NUZr79mg4zXrixpSnyjN">
              Elina Linna (v)
            </item>
            <item xml:id="i-4e4ConfWAPfHkQZGEeDaLD">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
