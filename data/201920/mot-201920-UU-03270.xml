<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03270">
  <teiHeader>
    <fileDesc>
      <titleStmt>
        <title>Det kurdiska folkets rätt till självbestämmande</title>
        <author corresp="i-5NG8haprnyzzwKpK9HjwGZ">av Lawen Redar m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3270 av Lawen Redar m.fl. (S)</title>
          <idno type="rdwebb">H7023270</idno>
          <rs type="number">3270</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023270/text</ref>
          <ref type="dokument_url_html">http://data.riksdagen.se/dokument/H7023270</ref>
          <ref type="dokumentstatus_url_xml">http://data.riksdagen.se/dokumentstatus/H7023270</ref>
          <ref type="docx">http://data.riksdagen.se/fil/E58BE4E4-255E-46FC-9279-39F743DCE795</ref>
          <ref type="pdf">http://data.riksdagen.se/fil/F61EACFF-C8C9-48FF-9E97-C0E4BD1756AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K9qLrytov5JcoAS1u8SHMm</idno>
            <name>Laila Naraghi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FSjCAqMWRPMvgHfG4VFk1P</idno>
            <name>Leif Nysmed</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-M2rNBQVSaqrQcUZQkmkCCX</idno>
            <name>Serkan Köse</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GS7uPECktKg1hMpsYcuyAg</idno>
            <name>Johan Büser</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2KdtfKFSqL1vq17VFAo5fa</idno>
            <name>Dag Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JGSgrRM98pxtJjMzUEkHuS</idno>
            <name>Kadir Kasirga</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-QSX9zrsXUKYskRHm3FRBJN</idno>
            <name>Sultan Kayhan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-EWafU85uPvE7nLNCCVH4rn</idno>
            <name>Thomas Hammarberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HABFt1v1eZYFuZyZBi6GJe" type="signed"/>
        <correspContext corresp="i-HABFt1v1eZYFuZyZBi6GJe">
          <note type="signatory" corresp="i-5NG8haprnyzzwKpK9HjwGZ"/>
          <note type="signatory" corresp="i-K9qLrytov5JcoAS1u8SHMm"/>
          <note type="signatory" corresp="i-4d51CJWhx39kVpCvcwxZq8"/>
          <note type="signatory" corresp="i-FSjCAqMWRPMvgHfG4VFk1P"/>
          <note type="signatory" corresp="i-G9awhLbr4bPnUKQU3s4Xyq"/>
          <note type="signatory" corresp="i-M2rNBQVSaqrQcUZQkmkCCX"/>
          <note type="signatory" corresp="i-GS7uPECktKg1hMpsYcuyAg"/>
          <note type="signatory" corresp="i-V94NXHxQRsQu6mMDHyZAxs"/>
          <note type="signatory" corresp="i-2KdtfKFSqL1vq17VFAo5fa"/>
          <note type="signatory" corresp="i-JGSgrRM98pxtJjMzUEkHuS"/>
          <note type="signatory" corresp="i-QSX9zrsXUKYskRHm3FRBJN"/>
          <note type="signatory" corresp="i-EWafU85uPvE7nLNCCVH4rn"/>
          <note type="signatory" corresp="i-3L2NmwsjEcuGo8fdwvHsQi"/>
        </correspContext>
        <correspAction xml:id="i-Hbx5Jf75h6LgcRduHKfyxz" type="submitted">
          <date when="2019-10-03"/>
          <time when="18:13:32"/>
        </correspAction>
        <correspAction xml:id="i-HDqo1Q5bmn55E4ok4eyDsy" type="reviewed">
          <date when="2019-10-03"/>
          <time when="21:32:05"/>
        </correspAction>
        <correspAction xml:id="i-RCp3swYEb2nWd1ZJm6wqAm" type="referred">
          <date when="2019-10-11"/>
        </correspAction>
        <correspAction xml:id="i-RrWauZxPubHXt7dyQgE7BC" type="assigned">
          <date when="2022-04-28"/>
          <time when="16:07:25"/>
        </correspAction>
        <correspContext corresp="i-RrWauZxPubHXt7dyQgE7BC">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Rda4hzDYV8wK9hd2BiiR8U" type="behandlas_i"/>
        <correspContext corresp="i-Rda4hzDYV8wK9hd2BiiR8U">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3270 av Lawen Redar m.fl. (S) Det
          kurdiska folkets rätt till självbestämmande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BDzM8h6xqmuttqjV2j5EST">
            Förslag till riksdagsbeslut
          </head>
          <list>
            <item xml:id="i-3gbdnBVvnXxU95aFoj5UiL" sortKey="Yrkande 1">
              Riksdagen ställer sig bakom det som anförs i motionen om att
              regeringen ska erkänna det kurdiska folkets rätt till självbestämmande
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-G1foWQSCYe4tyC4Ysy2q9b" type="h1">
            Kurder och Kurdistan
          </head>
          <p xml:id="i-AmMUJdjTaMUTrqxqG54smx">
            Kurder utgör idag Mellanösterns fjärde största folkgrupp. Av
            olika anledningar råder stor osäkerhet kring befolkningsstatistiken.
            Enligt Minority Rights Group anges kurder i Turkiet uppskattas
            till 15 miljoner, Iran 7 miljoner, Irak 6–7 miljoner samt Syrien
            1,5 miljoner. Därutöver finns ca 2 miljoner i Centralasien och
            cirka 35 miljoner utanför det geografiska området Kurdistan.
          </p>
          <p xml:id="i-YZn3CUh5SDXVLFLdnwmZaP">
            Det kurdiska språket tillhör den iranska grenen inom den indoeuropeiska
            språkfamiljen men saknar släktskap med vare sig turkiska eller
            arabiska. Frånvaron av en gemensam statsapparat har lett till
            avsaknaden av ett standardiserat kurdiskt språk, istället talas
            flertalet dialekter. Kurdiskans huvuddialekter är sorani som huvudsakligen
            talas av kurder i Iran och Irak och kurmanji som är dominerande
            bland kurder som bor i Turkiet och Syrien. Det finns även mindre
            dialekter som zaza och gurani. Skriftspråket är olika av historiska
            skäl. Kurder i Irak och Iran använder, liksom perserna, modi­fierade
            arabiska bokstäver och kurder i Turkiet och Syrien bokstäver på
            latin.
          </p>
          <p xml:id="i-U3rt5wRVZHmNvZ5DtaXxLt">
            Det sammanhängande geografiska området i Mellanöstern som bebos
            av kurder utgör en yta på 500 000 kvadratkilometer. Det omfattar
            norra och nordöstra Irak, nordvästra Iran, sydöstra Turkiet samt
            nordligaste Syrien. Området har sedan lång tid gått under benämningen
            Kurdistan (kurdernas land). I området bor också andra religiösa
            och etniska grupper som assyrier, kaldéer, syrianer, armenier,
            turkmener, araber, azerier, turkar och perser.
          </p>
          <head xml:id="i-3VT1ReDonzS6PanEx1PNKE" type="h2">
            Historisk överblick
          </head>
          <head xml:id="i-7hyRTMRTddbdhCRzdtpT1s" type="h3">
            Kurdistan – landet som aldrig blev
          </head>
          <p xml:id="i-Ucv8ppdB6U28Df3Skgh9rs">
            Efter första världskriget och det Osmanska rikets nederlag initierade
            den amerikanska presidenten Wilson ett 14-punktsprogram om självbestämmande
            för lydfolken i Osmanska riket. Syftet var att riket skulle delas
            upp i nya stater som antingen var självständiga eller under fransk
            eller brittisk kontroll, vilket även Sykes–Picot-avtalet mellan
            Storbritannien och Frankrike år 1916 syftade till. Övergången
            från imperier till nationalstater ändrade den politiska dagordningen
            och ideologierna i Mellanöstern. Den första begäran om kurdisk
            självständighet tillkännagavs till fredskonferensen som sedermera
            undertecknades i augusti år 1920 under fredsfördraget i Sèvres
            i Frankrike. Kurderna erkändes rätten att bilda en egen stat.
          </p>
          <p xml:id="i-Ed9NTfTuUVRcmJwizHyyg2">
            Fördraget kom dessvärre aldrig att ratificeras. De allierades
            geopolitiska avväg­ningar stod till nackdel för kurderna liksom
            de förändrade styrkeförhållandena. I det nya Lausannefördraget
            från år 1923 nämndes varken kurdernas rättigheter eller Kurdistan.
            Lausannefördraget delade istället det geografiska området mellan
            den nya staten Turkiet och de nybildade staterna Irak och Syrien
            som kontrollerades av britterna och frans­männen. Kurderna i Iran
            förblev under iranskt styre, vilket blev den andra delningen av
            det som skulle bli Kurdistan.
          </p>
          <p xml:id="i-YHWM1Tb61mL2d4Fdh3j1K">
            Det första försöket till självstyre och egen stat, sedan 1900-talets
            början, har varit det kortlivade kungariket Kurdistan i Irak mellan
            1922–1924 styrt av Shejk Mahmoud Barzinji samt Kurdistans demokratiska
            republik i Mahabad i Iran som skedde i samband med maktvakuumet
            som uppstod efter andra världskriget. Republiken överlevde i elva
            månader.
          </p>
          <head xml:id="i-BN31eKAvSoLxDdeUFqiAyB" type="h3">
            Bakur – kurderna i Turkiet
          </head>
          <p xml:id="i-Wz3Gfhfw3j5xKXmybPzy5e">
            Lausannefreden ledde till det internationella erkännandet av
            ”Republiken Turkiet” som Osmanska rikets efterföljarstat. Republiken
            utropades officiellt 29 oktober 1923 i den nya huvudstaden Ankara
            och Mustafa Kemal blev republikens första president. Den nya staten
            var baserad på en stark centralmakt, urbant fokuserad på ekonomisk
            modernisering och etnonationalistisk enighet. ”En stat, ett folk
            och ett språk” blev ledorden för moderniseringsprojektet. Kemalismen
            infördes som officiell statsideologi år 1931 och blev en del av
            konstitutionen år 1937.
          </p>
          <p xml:id="i-7htnQVmvdnTYA1CunkFBYr">
            Den etnonationalistiska politiken kom att innebära decennier
            av militariserad assimileringspolitik i form av deportationer,
            massakrer, förtryck, förbud att tala det kurdiska språket. Kurdiska
            barn tvingades gå i turkisktalande skolor. Den officiella benämningen
            av kurder blev ”bergsturkar” och staten bytte ut namnen på de
            kurdiska städerna och byarna. Militariseringen och assimileringspolitiken
            frambringade tre uppror under åren 1925, 1927 och det mest kända
            från år 1936, Dersimupproret, som slogs ner.
          </p>
          <p xml:id="i-Sbffxxt1k1ixgeiE66m82m">
            Militäroperationerna år 1971 och år 1980 riktades huvudsakligen
            mot kurderna och vänsteroppositionen i Turkiet. Tusentals människor
            arresterades, avrättades och fördrevs i exil, vilket satte grogrunden
            för folkliga demonstrationer och motstånd i de kurdisktalande
            städerna. Regeringen fortsatte sina militära aktioner och begick
            allvarliga kränkningar av mänskliga fri- och rättigheter. Under
            samma tidsepok påbörjade PKK (Kurdistans arbetareparti) sin väpnade
            strid mot den turkiska militären och staten.
          </p>
          <p xml:id="i-K4UU5Dm4wpACfCSBR2L4Nt">
            Inbördeskriget pågick från 1984–1999 och kostade tiotusentals
            människor livet. 1 miljon kurder deporterades från över 7 000
            byar, de politiskt engagerade tillfångatogs, torterades, avrättades
            och rapporter påvisar systematiska övergrepp mot kvinnor. Sydöstra
            Turkiet/Bakur, som redan tidigare var ekonomiskt eftersatt, kom
            på grund av kriget än mer på efterkälken jämfört med resten av
            landet. När Abdullah Öcalan greps år 1999 gav han order om eldupphör.
            Kriget och den militära upptrappningen ökade och minskade i perioder.
          </p>
          <p xml:id="i-PQwtUL3mkWmB2eY91uMeAS">
            Sedan 1971 har varje politiskt initiativ som försökt uppmärksamma
            kurdfrågan förbjudits. Under 1990-talet har sammantaget åtta politiska
            partier förbjudits.
          </p>
          <head xml:id="i-NiTzrjkaFLZKvL25xGq2K2" type="h3">
            Rojava – kurderna i Syrien
          </head>
          <p xml:id="i-JDk1E76wzCBeiHn7JdtR12">
            Unionen mellan Syrien och Egypten år 1958–1961 medförde en kraftig
            försämring för kurderna. Kurdiska ledare arresterades och dömdes
            till långa fängelsestraff. Den nya regimen efter unionens upplösning
            inledde en omfattande arabisering av kurdiska områden genom att
            tömma gränsområdet mot Turkiet och Irak på kurdiska byar och flytta
            in araber i deras ställe. Hundratusentals kurder berövades sitt
            syriska medborgarskap. Istället fick de flyktingstatus och nekades
            alla medborgerliga fri- och rättigheter.
          </p>
          <p xml:id="i-FaFpk9mVvB3RF2r8bTxrkF">
            Med president Hafez al-Assad förändrades läget kortvarigt för
            kurderna. Syriens konflikt med Irak och Turkiet bidrog till att
            erkänna viss tolereras för kurdisk verksamhet. Arabiseringspolitiken
            stoppades, kurdiska ledare släpptes ur fängelset och en del kurder
            återfick sitt medborgarskap.
          </p>
          <p xml:id="i-CxNwPkTcVBZTSv2CkZ6dKa">
            1980-talets krig i Turkiet fick många konsekvenser för kurderna
            i Syrien. Städerna belägrades av militären som genomförde massarresteringar.
          </p>
          <head xml:id="i-VqpTBwo6K15XkSj2vq8X5Z" type="h3">
            Rojhelat – kurderna i Iran
          </head>
          <p xml:id="i-XZERJAwM8LCAwcDH8npF75">
            Upproret mellan år 1920–1925 som fördes för kurdiskt självstyre
            i Iran misslyckades men satte grogrunden för den kurdiska motståndsrörelsen
            som sedermera utmynnade i bildandet av det marxist-leninistiska
            partiet Komeley Jiyanewey Kurdistan i Mehabad år 1943. Partiet
            förvandlades sedan till Kurdistans Demokratiska Parti Iran, KDPI,
            år 1945 och grundade den kurdiska republiken i Mehabad som varade
            från januari till december år 1946. Efter en repressiv militärinsats
            lyckades shahens styrkor återta kontrollen. Kurdiska förbjöds
            som undervisningsspråk och anhängare av KDPI hamnade på dödslistor.
          </p>
          <p xml:id="i-8AkoViKyiqHwN2cxZ55mf9">
            Under den nationalistiska premiärministern Mossadeqs regeringsperiod
            år 1951–1953 skedde en viss återhämtning för kurderna. Värre blev
            det under shahens hårda förföljelse av all opposition. Organisationer,
            politiskt aktiva och andra som uttryckt sig oppositionellt mot
            regeringen drevs i praktiken i exil, främst till irakiska Kurdistan
            men även till Europa.
          </p>
          <p xml:id="i-GQQfG8sa2iLvMzUnQFWJNA">
            Efter revolutionen år 1979 bojkottade kurderna folkomröstningen
            som grundlade det teokratiska system som sedan dess har existerat
            i Iran. Regimen fängslade, torterade och avrättade systematiskt
            medlemmarna av PDKI och stora delar av civilbefolkningen. Därefter
            pågick ett tioårigt krig mellan PDKI-gerillan och den iranska
            militären. Partiordförande Ghassemlou, mördades i Wien år 1989
            liksom efterträdaren, Sharafkandi, i Berlin år 1992.
          </p>
          <head xml:id="i-Gz4GNcqN71Noq7r563JM8u" type="h3">
            Bashur – kurderna i Irak
          </head>
          <p xml:id="i-EetexMjAb6dKZ4nd7SVAKk">
            Shejk Mahmoud Barzinji utropade sig till kung över Kurdistan
            i november år 1922. Detta ledde till en militär konflikt med britterna
            som sommaren år 1924 återtog norra Irak och gjorde slut på den
            kurdiska regimen. Det brittisk-irakiska avtalet om Iraks självständighet
            uteslöt kurdernas rättigheter, vilket ledde till protester och
            revolter.
          </p>
          <p xml:id="i-Q1NoPdKnEdT8Nb9tZP1b6f">
            Irak blev självständigt år 1932. Som förkämpe för kurderna framträdde
            ungefär samtidigt Mustafa Barzani, tidigare militärbefälhavare
            i den kurdiska Mahabadrepubliken i Iran. Från år 1946 var Mustafa
            Barzani ledare för det nybildade KDP (Kurdistans demokratiska
            parti) och sedan han återvänt till Irak ledde han under stora
            delar av 1960-talet ett gerillakrig mot regimen i Bagdad. Sedan
            Baathpartiets maktövertagande år 1968 har den irakiska statsmaktens
            strategi varit krigföring eller splittring av motståndet för att
            vinna tid och återkomma med nya offensiver. År 1970 ingick de
            irakiska kurderna ett fredsavtal med Bagdad som gav dem begränsat
            självstyre i tre provinser. Många kurder bodde dock utanför dessa
            provinser och den oljerika staden Kirkuk omfattades inte.
          </p>
          <p xml:id="i-FwmJ3JpvUvA59uEbBXn167">
            Den irakiska regimen bedrev en aktiv folkförflyttning för att
            komma åt den oljerika staden Kirkuk. Saddamregimen tvångsdeporterade
            över en miljon kurder, turkmener och assyrier från sin hemstad.
            Bosättarpolitiken innebar även att kurdiska ortnamn ändrades till
            arabiska samtidigt som hundratusentals människor fördrevs från
            byarna vid gränstrakterna till Iran och Turkiet. Under kriget
            mellan Iran och Irak, år 1980–1988, inledde Saddam Husseins regim
            offensiven Anfal mot kurderna. Giftattacken mot de 5 500 kurderna
            i staden Halabja blev sedermera erkänt som ett folkmord mot kurder
            och hela operationen anges ha mördat uppemot 182 000 kurder. Många
            försvann spårlöst och en halv miljon människor tvångsdeporterades.
            Organisationen Human Rights Watch/Middle East (HRW) slutsats av
            händelserna är att Saddam Husseins regering avsiktligen, genom
            massmord, ville tillintetgöra den kurdiska minoriteten.
          </p>
          <p xml:id="i-XC7HGF5PWzREEw2hDq69qJ">
            I slutskedet av Kuwaitkriget reste sig kurderna och shiamuslimerna
            mot Saddam Hussein men misslyckades. Konsekvensen blev att cirka
            två miljoner kurder flydde till gränsen mot Turkiet och Iran.
            För att hjälpa kurderna att återvända inrättade USA och Storbritannien
            i samförstånd med säkerhetsrådet en resolution (688) om att sända
            allierade trupper och FN-vakter till irakiska Kurdistan för att
            där etablera en frizon. Invasionen av Irak år 2003 störtade Saddam
            Hussein. Den kurdiska skyddszonen upphörde därmed att existera
            men kvar fanns det kurdiska regionala självstyret. Kurdistan har
            framstått som Iraks lugna hörn, med en ekonomisk tillväxt baserad
            på oljeutvinning. Särskilt i provinshuvudstaden Hawler/Arbil har
            det pågått en livlig byggverksamhet och hundratals kurder har
            återvänt från exilen i Sverige, Tyskland eller USA.
          </p>
          <head xml:id="i-LgepozqVDNZPRMc96AT489" type="h2">
            Den kurdiska frågan idag
          </head>
          <head xml:id="i-KBwF7THdKrnrpHtqSdKAdg" type="h3">
            Bakur – kurderna i Turkiet
          </head>
          <p xml:id="i-Sz98yzMwo8YG1sFNQvqPjm">
            Efter den omfattande hungerstrejken i fängelserna under hösten
            2012 gick den turkiska regeringen kurderna till mötes genom att
            driva igenom lagar om att kurder ska få använda sitt eget språk
            i domstolar och att politiska partier får använda andra språk
            än turkiska i sin offentliga verksamhet.
          </p>
          <p xml:id="i-PD85Xwf2oA8L2ZaaTUuNMD">
            I mars 2013 utropade PKK:s ledare Abdullah Öcalan vapenvila och
            initiativet ledde till en fredsprocess som väckte stora förhoppningar.
            Regeringen gavs en frist till åtgärder och föreslog ökade språkliga
            rättigheter samt att skolbarnens trohetsed till den turkiska nationen
            skulle slopas. Det kurdiska nyåret firades historiskt fritt i
            sydöstra Turkiet våren 2013 men dessvärre varade inte den fredsfrämjande
            processen. I slutet på 2013 då gerillarörelsen YPG stärkte sina
            positioner runt omkring staden Kobane i Rojava, ändrades kursen
            i den turkiska utrikes- och inrikespolitiken.
          </p>
          <p xml:id="i-Ba85CSvuEfPGRTCLw12TUb">
            President Erdogans planer att byta ut landets parlamentarism
            mot auktoritärt presidentämbete i valet 2015 stoppades av nybildade
            prokurdiska HDP som lyckades passera den parlamentariska 10-procentsspärren.
            Enligt Amnesty Internationals rapporter år 2015 och 2016 anges
            situationen för mänskliga rättigheter kraftigt ha försämrats i
            Turkiet sedan parlamentsvalet i juni 2015 och upphörandet av vapenvilan
            mellan staten och PKK. Enligt International Crisis Groups rapport
            i juli 2018 har minst 3 971 människor mist livet sedan fredsförhandlingarna
            avbröts sommaren 2015. Europarådets kommissarie för mänskliga
            rättigheter liksom FN:s högkommissionär för mänskliga rättigheter
            har kritiserat våldet i sydöstra Turkiet och uppmanat landet att
            utreda anklagelser om brott mot mänskliga rättigheter. Förekomsten
            av godtyckliga frihetsberövanden har ökat och utfärdandet av politiskt
            motiverade påföljder har riktats mot särskilt utpekade grupper.
            Tillämpningen av terrorlagstiftningen i landet sker godtyckligt
            och uppenbart diskriminerande där bristen på oberoende och opartisk
            domstol innebär att vissa grupper förföljs genom åtal.
          </p>
          <p xml:id="i-JQce2dt1e6FX9tNNSjLXPa">
            Enligt Amnesty International förföljs regimkritiker såsom journalister,
            advokater, politiskt aktiva och andra inom det turkiska civilsamhället.
            Beträffande situationen för flyktingar har flera, som försökt
            ta sig till Grekland i september 2015, hållits i isoleringshäkte
            eller skickats till hemligt förvar på olika platser i Turkiet.
            Många har också pressats till att frivilligt återvända till Syrien
            och Irak.
          </p>
          <p xml:id="i-S2eSzZUFz29xoqwv9XY7Wh">
            Human Rights Watch anger i rapporten Turkey: Mounting Security
            Operation Death att det upptrappade våldet inneburit militära
            övergrepp särskilt riktade mot den kurdiska minoriteten i den
            sydöstra delen av landet. Systematisk förföljelse av regimkritiker
            har dokumenterats liksom åtal riktade mot journalister som representerar
            den fria pressen.
          </p>
          <p xml:id="i-2j7HMGnbzSbJv4EK1mQNd5">
            President Recep Tayyip Erdoğan meddelade, efter försöket till
            militärkupp den 15–16 juli 2016, att undantagstillstånd ska införas
            i tre månader. Human Rights Watch anger att soldater, statsanställda,
            lärare, domare, åklagare och andra verksamma inom rättsväsendet
            riskerar godtycklig arrestering, suspendering eller fängelse.
            Sedan militärkuppen har hundratusentals mist försörjning och inkomst
            och godtyckliga arresteringar är en återkommande varning som görs
            av Europadomstolen om mänskliga rättigheter. Idag kan vi se att
            företrädare för det prokurdiska vänsterpartiet HDP fängslas och
            genomgår godtyckliga rättegångsprocesser.
          </p>
          <p xml:id="i-HPgBzDozraK1vUzRnuwPEQ">
            I januari 2017 lämnade den turkiska konstitutionskommittén över
            sitt förslag om grundlagsändring till det turkiska parlamentet.
            Medan ledamöter för det styrande AKP-partiet anger att det nya
            presidentsystemet skulle föra Turkiet i linje med effektiv presidentmakt
            som Frankrike och USA, menar den fängslade HDP-ledaren Selahattin
            Demirtas att arresteringarna av honom och andra HDP-ledamöter
            beror på att de annars hade kunnat utmana förslaget till konstitution.
            Frågan om ändring av den turkiska konstitutionen innebär ökade
            befogenheter för Erdogan. Förslaget gick igenom, trots massiv
            internationell kritik och stark opposition, med knapp majoritet
            i april 2017. De ökade maktbefogenheterna innebär att presidenten
            på eget bevåg kan styra med dekret och utse viktiga domare, upplösa
            parlamentet och att på egen hand införa undantags­tillstånd. Enligt
            utrikesdepartementets rapport om mänskliga rättigheter i Turkiet
            som publicerades i februari månad 2019 har dessa författningsändringar
            och införandet av ett nytt exekutivt styrelseskick lett till att
            rättsstaten försvagats och granskande och balanserande funktioner
            urholkats.
          </p>
          <p xml:id="i-M8MNY3sBQRKaEF6Dv976LP">
            Sedan 2016 har flera folkvalda politiker blivit fängslade, bland
            annat ledarna för oppositionspartiet HDP (Folkens demokratiska
            parti), Figen Yüksekdag och Selahattin Demirtas. I november 2018
            har Europadomstolen för mänskliga rättigheter slagit fast att
            den kurdiske politikern Selahattin Demirtas bör släppas ur turkiskt
            fängelse. I domen klargjordes att Selahattin Demirtas har fängslats
            på godtyckliga grunder. Turkiets president Erdogan menar dock
            att domen inte är bindande för landet.
          </p>
          <head xml:id="i-PBGoLgMk2zez27FgCEgEdj" type="h3">
            Rojava – kurderna i Syrien
          </head>
          <p xml:id="i-EsqXGnDzbkKoSMNUG3XuhU">
            Sedan upproret i Syrien utvecklats till ett fullskaligt inbördeskrig
            började de syriska kurderna organisera sig. I oktober 2011 slöt
            sig elva organisationer samman i Kurdiska nationella rådet i syfte
            att verka för kurdiskt självstyre i norr och nordost. Det nationella
            rådet ingick samarbete med PYD (Demokratiska unionspartiet) formellt
            i juni 2012. I praktiken har kurderna under PYD:s ledning uppnått
            en hög grad av självstyre i delar av nordöstra Syrien. Medan den
            autonoma regionen har utrikesförbindelser med ett antal länder
            så erkänns inte dess status som autonom region av den syriska
            regeringen.
          </p>
          <p xml:id="i-FY1k2hk3nAitGAk7fZcY1h">
            Innan syriska inbördeskriget utgjordes 60 procent av de som levde
            under fattig­domsgränsen av kurder som är den största gruppen
            i Rojava idag. Kurderna som folkgrupp hade sedan länge förtryckts
            hårt och systematiskt av den syriska regimen, till exempel fick
            de inte inneha egendom, förnekades utbildning och deras medborgarskap
            togs ifrån dem.
          </p>
          <p xml:id="i-Y9kvo1y29isay4whKxaY81">
            IS/Daesh frammarsch drabbade under 2013–2014 flertalet byar i
            närheten av Kobane och staden var under daglig attack. Staden
            Kobane attackerades med tungt artilleri, bland annat med pansarvagnar
            och kemiska vapen, främst riktade mot civila. Den kurdiska YPG
            (Folkets försvarsenheter) tillsammans med YPJ (Kvinnornas försvars­enheter)
            förde en lång försvarskamp av staden Kobane som ledde till att
            den internationella koalitionens operationer mot Daesh utvidgades
            till Syrien. Efter befrielsen av Kobane bildades SDF (Syriens
            demokratiska styrkor) som numera ingår i den internationella koalitionen
            mot Daesh som leds av USA och Frankrike. SDF är en militär allians
            som består av kurdiska YPG, YPJ och syrianska/assyriska och arabiska
            styrkor som slåss mot Daesh. SDF spelade en avgörande roll när
            Daesh så kallade huvudstad Raqqa befriades den 18 oktober 2017.
          </p>
          <p xml:id="i-VBfVPeboSgq3hgdg9oA6AB">
            Turkiet ser den autonoma administrationen som ett hot mot landets
            enhet och likställer SDF med PKK-gerillan. Den 18 mars 2018 ockuperades
            den kurdiska staden Afrin av den turkiska armén som tvingade flera
            tusen människor till flykt. Turkiet har vid ett flertal tillfällen
            hotat med en omfattande invasion av hela Rojava.
          </p>
          <p xml:id="i-9YRVFAUgy3THR9KK9YzY1s">
            Situationen är fortfarande mycket allvarlig, med brist på mat,
            rent vatten, medicin, livsmedel, el, med mera trots att kriget
            mot Daesh närmar sig ett slut. Här behövs aktivt humanitärt stöd
            för återuppbyggnad, bistånd i termer av mat, vatten och sjukvård
            och utbildningsinsatser för de barn som hamnat på flykt och ännu
            inte har kunnat återvända.
          </p>
          <head xml:id="i-Ui2LM1cuZFkSbmnFHWsfeH" type="h3">
            Rojhelat – kurderna i Iran
          </head>
          <p xml:id="i-DXJ35Qye46patyAkcGyqow">
            Det ekonomiska tillståndet i Rojhelat är värre än i landet i
            övrigt med koncentrerad arbetslöshet och fattigdom. Många flyttar
            därifrån, och bara en tredjedel av Irans kurder uppges i dag leva
            inom det traditionellt kurdiska området. Systematiska avrättningar
            och fängslanden av regimmotståndare, politiker och journalister
            sker på daglig basis. Trumps sanktioner har därtill bidragit till
            att mat, bensin och energipriser kraftigt stigit.
          </p>
          <head xml:id="i-JbZnoKJgJhdCRDQTB9R9RJ" type="h3">
            Bashur – kurderna i Irak
          </head>
          <p xml:id="i-Bad6PzG16FaiPvJbvxjRFc">
            De skärpta motsättningarna mellan Kurdistans regionala regering
            och centralregeringen i Bagdad har cementerats under en lång tid.
            Motsättningarna har varit geopolitiska, ekonomiska och kopplade
            till självbestämmandet. Kravet på självständighet och folkomröstning
            nekades av den före detta premiärministern Nouri Al-Maliki som
            dessutom nekade utbetalning av den federala budgeten relaterat
            till kurdernas fortsatta utveckling av KRG.
          </p>
          <p xml:id="i-MnRWbgh1FKCBBd4f8okENm">
            Läget försämrades dramatiskt under 2014 då den sekteristiska
            terroristorganisationen Daesh på kort tid tog kontroll över centrala
            delar av Irak samt betydande områden i östra Syrien. När irakiska
            armén retirerade i nordvästra Irak fick kurdiska peshmerga-förband
            pressa fram sina positioner. Under sommaren 2014 utbröts hårda
            strider där peshmerga drevs på reträtt men försökte gå till motoffensiv
            med hjälp av den syrisk-kurdiska gerillarörelsen YPG. Daesh framryckning
            föranledde hundratusentals människor på flykt. Tusentals har mördats
            och kurdiska ezidier har utsatts för det generalförsamlingen betecknar
            som folkmord.
          </p>
          <p xml:id="i-VVoD7seuq2mHMe52a3YF9y">
            Sedan Daesh tillbakaträtt har diskussionen om Iraks framtid tagit
            fart. Central­regeringen och KRG:s försök till samarbete har försämrats
            och kurderna strävar allt mer åt att gå självbestämmandet till
            mötes. Efter samtal mellan de största partierna inom KRG:s territorium,
            PDK och PUK, har en folkomröstning om självbestämmande slagits
            fast. Denna genomfördes den 25 september 2017 som innebar en överväldigande
            majoritet för självständighet.
          </p>
          <p xml:id="i-YZkbimERUNtmFEtSkAZPTg">
            Sedan folkomröstningen har relationen mellan Kurdistans regionala
            regering och centralregeringen i Bagdad försämrats. Kirkuk har,
            efter en militär konfrontation, tagits över av centralregeringens
            militär och kurdiska peshmergastyrkor har fått dra sig tillbaka.
            Det senaste irakiska parlamentsvalet genererade ett lågt valdeltagande
            i Bashur. Cirka 50 procent deltog och de som deltog röstade för
            prokurdiska partier.
          </p>
          <p xml:id="i-WCHC4zpiW36Newmk1VSqqB">
            Sveriges regering har genom den militära insatsen i Irak bidragit
            till kurdernas säkerhet i regionen. Men den inbördes politiska
            situationen, det oerhörda flykting­mottagandet och kampen mot
            Islamiska staten banar väg för svår ekonomisk utveckling och omfattande
            resiliensbehov – inte minst vad gäller utbildning och sjukvårdsinsatser.
            Sveriges riksdag kan bidra genom ökade politiska relationer, bistånd
            och stöd i utvecklingen.
          </p>
          <head xml:id="i-3qvP1WHcAy6QuXdh1dLEMo" type="h3">
            Rätten till självbestämmande
          </head>
          <p xml:id="i-UbLnfbuxfVDVXAKBwcps4g">
            Självbestämmande är en central princip i internationell rätt
            till följd av internationell sedvanerätt, men är också erkänd
            som en allmän rättsprincip och inskriven i ett antal internationella
            fördrag. Efter första världskriget betonades rätten till självbestämmande
            i syfte att förhindra statliga övergrepp på folk utanför den egna
            nationalstaten, men sedan andra världskriget utgör rätten till
            självbestämmande inte bara en princip utan en rättighet för alla
            folk. Rättigheten uttrycks i FN-stadgans artikel 1(2), artikel
            76 om förvaltarskapssystemet samt artikel 55.
          </p>
          <p xml:id="i-GL1JS33bNsw9mq5zGPEAJF">
            Tre resolutioner uttrycker rätten till självbestämmande och är
            antagna av FN:s generalförsamling. Det är 1960 års deklaration
            om självständighet för kolonierna och deras folk, 1960 års resolution
            1541 samt 1970 års deklaration om vänlig samverkan mellan stater.
            I två konventioner framgår även alla folks rätt till självbestämmande
            som ett människorättsinstrument. Det är konventionen om medborgerliga
            och politiska rättigheter (ICCPR) samt konventionen om ekonomiska,
            sociala och kulturella rättigheter (ICESCR). I båda konventionerna
            anges att alla folk har rätten till självbestämmande och att folken
            i kraft av den rätten ska få råda över sin politiska status samt
            sin ekonomiska, sociala och kulturella utveckling.
          </p>
          <p xml:id="i-DnzywegmUkpHHw61TgtW7v">
            Självbestämmanderätten betecknar den lagliga rätten för människor
            att bestämma över sitt eget öde i den internationella ordningen.
            Omfattningen och syftet med principen om självbestämmande har
            utvecklats mycket på 2000-talet. I början av 1900-talet gavs ett
            internationellt stöd för rätten för alla människor till självbestämmande.
            Detta ledde till framgångsrika förehavanden under och efter första
            världskriget, andra världskriget och lade grunden för avkoloniseringen
            på 1960-talet.
          </p>
          <p xml:id="i-PPLoRbiEeoHeCsGbezrBnw">
            Man brukar skilja mellan ”internt” och ”externt” självbestämmande.
            Internt själv­bestämmande utgör olika politiska och sociala rättigheter,
            däremot avser externt självbestämmande ett fullständigt rättsligt
            oberoende.
          </p>
          <head xml:id="i-KwodUReNHjzfVC45CcwStS" type="h3">
            Förslag
          </head>
          <p xml:id="i-JWx2VvU62JN7NDW3TRSbCt">
            Riksdagen bör tillkännage för regeringen som sin mening vad som
            anförts i motionen om att tillerkänna det kurdiska folket rätten
            till självbestämmande.
          </p>
        </div>
        <div type="motSignatures">
          <list>
            <item xml:id="i-L1EPcDYNPLEhbErq1r31zG" who="i-5NG8haprnyzzwKpK9HjwGZ">
              Lawen Redar (S)
            </item>
            <item xml:id="i-BGEmJiaWH9jwqPQ1FU7vK8" who="i-K9qLrytov5JcoAS1u8SHMm">
              Laila Naraghi (S)
            </item>
            <item xml:id="i-7ZLbTm8W12g36rdz5kCUBM" who="i-4d51CJWhx39kVpCvcwxZq8">
              Roza Güclü Hedin (S)
            </item>
            <item xml:id="i-GS7x8LyaDda1VAAuaznydV" who="i-FSjCAqMWRPMvgHfG4VFk1P">
              Leif Nysmed (S)
            </item>
            <item xml:id="i-54Gh2GJRsNmWYA7inMg4Px" who="i-G9awhLbr4bPnUKQU3s4Xyq">
              Mathias Tegnér (S)
            </item>
            <item xml:id="i-3cFtyDJkEqspumQN7re25P" who="i-M2rNBQVSaqrQcUZQkmkCCX">
              Serkan Köse (S)
            </item>
            <item xml:id="i-U97U75T66eD3Q4UMU2ktyL" who="i-GS7uPECktKg1hMpsYcuyAg">
              Johan Büser (S)
            </item>
            <item xml:id="i-QBxvoL7ZBGUUPdkBcHrthz" who="i-V94NXHxQRsQu6mMDHyZAxs">
              Teres Lindberg (S)
            </item>
            <item xml:id="i-T4KeMaaEtNDL6pGAskfH3e" who="i-2KdtfKFSqL1vq17VFAo5fa">
              Dag Larsson (S)
            </item>
            <item xml:id="i-EvEhUGoVcLQB4PpzxBLd9u" who="i-JGSgrRM98pxtJjMzUEkHuS">
              Kadir Kasirga (S)
            </item>
            <item xml:id="i-ExDxMnX6rMV2zzz8J2LvLC" who="i-QSX9zrsXUKYskRHm3FRBJN">
              Sultan Kayhan (S)
            </item>
            <item xml:id="i-39Z2i1fxTs43YoTnQ6Gpan" who="i-EWafU85uPvE7nLNCCVH4rn">
              Thomas Hammarberg (S)
            </item>
            <item xml:id="i-2Tuh7hdvzwzQ2sPtevg4D1" who="i-3L2NmwsjEcuGo8fdwvHsQi">
              Magnus Manhammar (S)
            </item>
          </list>
        </div>
      </div>
    </body>
  </text>
</TEI>
