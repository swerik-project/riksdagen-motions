<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0915/mot_199899_mj_0915-0001.pdf"/>
      <div type="motHeader" xml:id="i-8FDkxarasidNu49gudPhtY">
        <div type="motTitle" xml:id="i-FpgJ3S2Zq8yfigmT1SUy5f"/>
        <div type="motSubmissionInfo" xml:id="i-5bnbTTm5o3NDFr4HYMcFuU"/>
      </div>
      <div type="motBody" xml:id="i-WMDujQqkfVAZDqQejzUipg">
        <div xml:id="i-PcE2nyZ48pkGRD9ErHsHDk">
          <p xml:id="i-RfSAQvire39xb7qs4QaANU">
            1998/99 MJ915 MJ915
          </p>
          <p xml:id="i-4ZqHuhfjachhct2uWD23eq">
            Motion till riksdagen 1998/99:MJ915
          </p>
          <p xml:id="i-3pHfxjbHe52ZetzpV7rohp">
            av Claes-Göran Brandin och Lennart Nilsson (s) Skyddsjakt på
            säl
          </p>
          <p xml:id="i-KvpTn4Myvk4snchwvLn7Yj">
            Beståndet av sälar runt Sveriges kuster är det största på många
            år. På västkusten har nyligen forskningsuppgifter publicerats
            om ett sälbestånd, som är det största på 100 år. I Östersjön beräknas
            antalet sälar uppgå till ca. 15 000 stycken och beståndet ökar
            med 10—15 procent årligen. De stora bestånden och avsaknaden av
            naturliga fiender har gjort att sälarna i stora mängder finns
            nära land och i princip fritt tillåts härja i yrkesfiskarnas redskap,
            vilket medför stora förluster i form av förstörd och förlorad
            fångst samt förstörda fiskeredskap. Det finns vissa möjligheter
            till statlig viltskadeersättning, men dessa är begränsade och
            kan inte tillnärmelsevis täcka de verkliga förlusterna, som i
            vissa fall innebär ett helt förstört yrkesfiske. Särskilt utsatt
            är fisket med fasta redskap vid Norrlandskusten, t.ex. efter lax,
            men även på andra kuststräckor vållar sälskadorna mycket stora
            ekonomiska förluster bl.a. i fisket efter ål på västkusten.
          </p>
          <p xml:id="i-EwHsPSPS1rF7Bwi9e8zQm6">
            ågon verksam metod att skämma bort sälarna från fiskeredskapen
            eller att på annat sätt skydda sig mot dessa finns ej. Vissa av
            sälarna har utvecklat ett beteende som gjort dem till specialister
            på att ta fångster ur fiskeredskap. Vårt förslag är att en skyddsjakt
            på säl måste införas snarast. En tillåten skyddsjakt på säl skulle
            sannolikt inte medföra att fler djur avlivas än som nu dör genom
            drunkning i fiskeredskap, men däremot skulle den effekten kunna
            uppnås, att sälarna skräms bort från redskapen. En sak är säker,
            om ingenting görs kommer det kustnära fisket längs Sveriges kuster
            att slås ut.
          </p>
          <p xml:id="i-KgXTEwstAyXnSANV7q911y">
            Hemställan
          </p>
          <p xml:id="i-DpJpkXg3MSHan8ZaZUkAfc">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av att införa skyddsjakt på säl längs våra kuster.
          </p>
          <p xml:id="i-KeVqkAEkUG756iKUndmvFk">
            Stockholm den 27 oktober 1998
          </p>
          <p xml:id="i-CQHftpmYK7gUhVn724PhRJ">
            Claes-Göran Brandin (s) Lennart Nilsson (s)
          </p>
        </div>
      </div>
    </body>
  </text>
</TEI>
