<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_ak__1270/mot_1969_höst_ak__1270-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motion i Andra kammaren, nr 1270 år 1969
          </p>
          <p>
            Nr 1270
          </p>
          <p>
            Av herr Hermansson m. fl., i anledning av Kungl. Maj:ts proposi-
            tion nr 151, angående förvärv av aktier i Uddcomb Sweden AB.
          </p>
          <p>
            (Lika lydande med motion nr 1101 i Första kammaren)
          </p>
          <p>
            I proposition nr 151 år 1969 föreslås att riksdagen på kapitalbudgeten
            för budgetåret 1969/70 under fonden för statens aktier skall anvisa
            ett inves- teringsanslag av 20,5 miljoner kronor till förvärv
            av aktier i Uddcomb Swe- den AB. Bolaget skulle enligt regeringens
            förslag ägas gemensamt av sven- ska staten, Uddeholms AB och Combustion
            Engineering Inc. i Amerikas Förenta stater. Av aktiekapitalet
            på 40 milj. kr. skall 50 Yo ägas av svenska staten, 25 2 av Combustion
            och 25 9 av Uddeholm. Statens inträde i företaget motiveras i
            regeringsförslaget med att Udde- holms nuvarande resurser för
            produktion av tunga komponenter för atom- kraftverk är alltför
            begränsade med hänsyn till den snabba utvecklingen mot allt större
            enheter. ”Uddeholm har därför måst överväga om dess kom- ponenttillverkning
            bör läggas ned eller byggas ut till betydligt större skala, vilket
            skulle förutsätta en ny stor ekonomisk satsning.” Avsikten är
            tydli- gen att staten skall svara för denna ”nya stora ekonomiska
            satsning”. En- ligt den ingångna överenskommelsen är det endast
            staten som skall tillföra Uddcomb kontant kapital. Samarbetet
            med det amerikanska företaget Combustion motiveras av re- geringen
            sålunda: ”Genom att också ett av de ledande företagen i världen
            ingår som partner i företaget tillförs svensk industri ett tekniskt
            kunnande av högsta klass.” Combustion gör ingen kontant insats,
            men erhåller 25 94 av aktiekapitalet i gengäld för att det ”apporterar
            know-how och andra li- censrättigheter enligt ett mellan Uddcomb
            och Combustion träffat licens- avtal och mot en licensavgift som
            under de första tio åren reduceras till hälften av vad som annars
            skolat utgå”. Trots att Combustion erhåller 1/4 av aktiekapitalet
            utan kontantinsats skall till detta bolag också utbetalas en årlig
            licensavgift. Regeringens motiv för denna affär sägs vara dels
            att det allmänt skulle ha varit en förlust för svenskt näringsliv
            om den erfarenhet som byggts upp på området inte längre kunnat
            utnyttjas, dels att en nedläggning av denna del av Uddeholms tillverkning
            skulle skapat sysselsättningsproblem. Det är svårt att tro att
            Uddeholm och bakom detta företag stående finans- intressen verkligen
            skulle varit i avsaknad av ekonomiska resurser för en
          </p>
          <pb facs="riksdagen-motions-pdf/data/1969/mot_1969_höst_ak__1270/mot_1969_höst_ak__1270-002.pdf"/>
          <p>
            Motion i Andra kammaren, nr 1270 år 1969 11
          </p>
          <p>
            utbyggnad av ifrågavarande tillverkning, om en sådan i övrigt
            ansågs lön- sam enligt av företaget använda kriterier. Vi förutsätter
            emellertid för det följande resonemanget att allvarliga avsikter
            verkligen förelegat att av- veckla produktionen av tunga komponenter
            för atomkraftverk samt att detta skulle skapat vissa sysselsättningsproblem.
            Om det bedöms såsom viktigt för utbyggnaden av den svenska atomkraftproduktionen
            att tillverk- ning förekommer i landet av dessa tunga komponenter
            samt en avveckling av hittillsvarande tillverkning dessutom skulle
            skapat sysselsättnings- problem, anser vi det motiverat att staten
            ingriper för att säkra fortsatt produktion. Vi kan emellertid
            inte se något skäl varför inte staten kunde stå som äga- re av
            hela aktiekapitalet i ett nystartat aktiebolag för att projektera,
            ut- veckla och producera reaktortankar etc. Den direkta samverkan
            med både svensk och amerikansk storfinans som av regeringen föreslås
            ske i Udd- comb anser vi icke blott vara omotiverad utan ur många
            synpunkter skad- lig. När utvecklingen av atomkraftproduktionen
            började i Sverige betonades mycket starkt att staten skulle ha
            det avgörande inflytandet på detta vik- tiga område. Vad som nu
            föreslås av regeringen är tredje steget i en process som inneburit
            en reträtt från denna riktiga princip: 1. Atomenergi. 2. Sam-
            arbete med svensk storfinans i ASEA-ATOM. 3. Samarbete också med
            ame- rikansk storfinans i Uddcomb. Vi anser att denna reträtt
            måste stoppas. Även säkerhetspolitiska skäl liksom hänsyn till
            neutralitetspolitiken ta- lar bestämt mot att insyn i och inflytande
            över denna viktiga industri ges amerikansk storfinans. Vi vill
            i detta sammanhang erinra om att amerikanskt finanskapital un-
            der de senaste åren kraftigt ökat sin infiltration i svenskt näringsliv.
            Enligt uppgifter i Aftonbladet 17 nov. 1969 finns f. n. i Sverige
            39 USA-ägda före- tag med 11 500 anställda. De amerikanska inköpen
            ökar. En rad skäl kan anföras mot att svenska företag säljes till
            utländskt storkapital. Frågan uppmärksammas på fackligt håll och
            har föranlett ställningstaganden mot övergång av företag i utländsk
            hand. Mot bakgrunden av denna opinion framstår det som synnerligen
            anmärkningsvärt att regeringen här vill ha ett stort USA-bolag
            med som delägare i ett företag med starkt statligt en- gagemang.
            I utlandsägda företag har det ofta visat sig uppstå speciella
            fackliga prob- lem. För de anställda kan det vara ännu svårare
            att erhålla insyn och infly- tande än i företag ägda av svenskt
            kapital. Händelserna i samband med va- let av anläggningsort för
            Uddcomb har redan demonstrerat en stor noncha- lans för de anställdas
            önskemål som står i stark kontrast till de glättade PR- resonemang
            som förs i regeringspropositionen. Anmärkningsvärt är också att
            det ingenstans i regeringens förslag ges
          </p>
          <pb facs="riksdagen-motions-pdf/data/1969/mot_1969_höst_ak__1270/mot_1969_höst_ak__1270-003.pdf"/>
          <p>
            12 Motion i Andra kammaren, nr 1270 år 1969
          </p>
          <p>
            några utfästelser om ett inflytande för de anställda i detta
            nystartade halv- statliga företag som på något sätt motsvarar
            vad som nu allmänt krävs av såväl arbetare som tjänstemän och
            deras organisationer. Om staten övertar hela aktiekapitalet i
            ett nystartat företag för tillverk- ning av reaktortankar m. m.
            kan en tryggad sysselsättning beredas hela den tekniskt kunniga
            personal som ställs utan sysselsättning genom att Ud- deholm nedlägger
            denna del av sin produktion. Om visst övertagande av maskiner
            m. m. bör ske kan överenskommelse därom säkerligen uppnås. För
            eventuellt erforderliga licensrättigheter m. m. får betalning
            ske på sedvan- ligt sätt. Redan bedrivna förhandlingar bör underlätta
            ett snabbt genom- förande av nödvändiga diskussioner. Med hänvisning
            till ovanstående föreslås, att riksdagen avslår propositionen
            nr 151, att riksdagen hemställer till regeringen att snarast vid-
            ta åtgärder för att bilda ett av staten helägt företag för att
            projektera, utveckla och producera reaktortankar m. m.
          </p>
          <p>
            Stockholm den 18 november 1969
          </p>
          <p>
            C.H. Hermansson (vpk) Eivor Marklund (vpk) Gunvor Ryding (vpk)
          </p>
          <p>
            Alfa Boktryckeri AB, Sthlm 1969
          </p>
        </div>
      </div>
    </body>
  </text>
</TEI>
