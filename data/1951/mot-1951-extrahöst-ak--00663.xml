<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951-extrahöst-ak--00663">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951_extrahöst_ak__663/mot_1951_extrahöst_ak__663-001.pdf"/>
      <fw xml:id="i-Vq3USRNFecgR24wdWyMxBR">
        Nr 663—664. Motioner i Andra kammaren, nr 663. 1
      </fw>
      <div xml:id="i-NoPaWnWLgSZKH5RkSqTWLG" type="motHeader">
        <div xml:id="i-LSFXfDRxUSBwWh2sNF5t8Q" type="motTitle"/>
        <div xml:id="i-WnQp2thLzU6jePykdg5VvH" type="motSubmissionInfo"/>
      </div>
      <div xml:id="i-APVVdNgWw6JSHpCeBUzs2e" type="motBody">
        <div xml:id="i-Ezfuw6nSMzuyoFRrPzarAt">
          <p xml:id="i-WoDuTsnS4yK8eNhZjU4USF">
            Nr 663.
          </p>
          <p xml:id="i-HkJdevYPN1oFJoA5vueMxe" type="titleString">
            Av herr Hjalmarson m. fl., i anledning av Kungl. Maj:ts propo-
            sition, nr 221, med förslag till lag om räntereglering m. m.
          </p>
          <p xml:id="i-MihnzaekG6gL4Nxfkiy3PY">
            Det är i allt väsentligt riksbanksfullmäktiges den 23 augusti
            1951 fram- lagda förslag till lag om räntereglering, som med Kungl.
            Maj:ts proposition nr 221 förelägges riksdagen. Endast på mindre
            avgörande punkter har före- dragande departementschefen ansett
            sig böra beakta under remissbehand- ling och av lagrådet framförda
            synpunkter. Av den motivering fullmäktige anföra för sitt förslag
            återstår i föredra- gande departementschefens framställning ej
            mycket — av dess mera prin- cipiellt betonade delar praktiskt
            taget intet. Av de direkta uppgifter riks- banksledningen tillämnar
            »det vapen» med vilket den önskar utbygga »den penningpolitiska
            arsenalen» finner finansministern egentligen endast en nödvändig,
            den starkt begränsade uppgiften att hindra en s. k. ränteglidning.
            Dock föreslås riksdagen att antaga det av andra skäl motiverade
            och för delvis andra uppgifter avsedda lagförslaget i stort sett
            oförändrat. Lagen om räntereglering är tänkt som en fullmaktslag.
            Av riksdagen begä- res alltså, att den skall till Kungl. Maj:t
            överlämna en rätt att till ett riks- dagens verk — riksbanken
            — överlämna en utomordentligt vidsträckt rätt att ingripa i redan
            existerande avtal mellan enskilda, i förutsättningarna för träffande
            av nya sådana avtal och i enskildas disposition av sin egendom.
            Endast »tills vidare» och »i princip» taga det framlagda förslagets
            upphovs- män avstånd från en »direkt, centraliserad kreditransonering».
            Föredra- gande departementschefen gör i detta avseende intet formligt
            uttalande. Riksdagen skall enligt lagförslaget bevilja Kungl.
            Maj:t öppen fullmakt, i praktiken möjlig att använda när fullmaktsinnehavaren
            bedömer detta som »oundgängligen nödigt»&gt; för att uppnå vissa
            penningpolitiska mål. Detta betyder att riksdagen föreslås från
            början avstå från all rätt att vidare yttra sig i denna sak fram
            till den 30 juni 1953. I motsats till vad fallet varit i tidigare
            fullmaktslagar är bemyndigandet för Kungl. Maj:t icke avsett för
            utomordentliga situationer. Det ingår tvärtom som en ingrediens
            i en eko- nomisk politik som icke angives vara på något vis extraordinär.
            Som enda motiv för tanken att riksdagen helt bör avstå från att
            pröva de faktiska förutsättningarna för ikraftträdandet av en
            lag som kan användas för utomordentliga ingrepp anges nödvändigheten
            att handla »snabbt och oväntat». Denna nödvändighet uppgives vara
            så stark att varken bank- och
          </p>
          <p xml:id="i-KPUJTcGDBBmVamFE9tvvEc">
            Bihang till riksdagens protokoll 1951. 4 saml. Nr 663—664.
          </p>
          <pb facs="riksdagen-motions-pdf/data/1951/mot_1951_extrahöst_ak__663/mot_1951_extrahöst_ak__663-002.pdf"/>
          <fw xml:id="i-VbN8TbfKQDjkjAvMXmoYFs">
            2 Motioner i Andra kammaren, nr 663.
          </fw>
          <p xml:id="i-TZnK2dURbji2YtKgQhWqtD">
            fondinspektionen eller riksgäldsfullmäktige kunnat tillförsäkras
            yttrande- rätt trots att det »givetvis i och för sig är önskvärt
            att den erfarenhet och sakkunskap som dessa myndigheter representera»...
            »får komma till tals innan en fråga av här avsett slag avgöres».
            Lagförslaget innehåller stad- gande om retroaktiv giltighet av
            utfärdade bestämmelser. Den svenska riksdagen har särskilt ansvar
            för vården om rikets mynt och också särskilda befogenheter då
            det gäller att i detta hänseende företräda det gemensamma medborgarintresset.
            Svensk konstitutionell rätt känner icke möjligheten att delegera
            befogenheter eller ansvar. Från denna grund- läggande princip
            hava avsteg gjorts under krig eller eljest utomordentliga förhållanden.
            Detta är icke skäl för liknande avsteg under mera normala förhållanden,
            även om dessa i och för sig äro pressande. Det kan således ifrågasättas,
            huruvida det över huvud taget är förenligt med den ställning riksdagen
            är avsedd att intaga i svenskt offentligt liv att bevilja den
            fullmakt Kungl. Maj:t nu begär. Därtill kommer att den före- slagna
            fullmakten måste anses orimligt vid med hänsyn till det av föredra-
            gande departementschefen uppgivna syftemålet för den tänkta lagstiftningen.
            Det saknas icke exempel på att de högsta administrativa organen
            även för andra ändamål än de ursprungligen angivna använda fullmakter
            av olika slag. Materiellt är fullmäktiges förslag till ränteregleringslag
            utformat som bestämmelser om något slags priskontroll på räntor.
            Även i den politiska debatten har det presenterats under detta
            täcknamn. Priskontrollnämndens majoritet anför i anledning av
            en lag som skall sättas i kraft »för att uppnå det mål, som fastställts
            för riksbankens penningpolitiska verksamhet» att det närmast synes
            »obilligt om kreditinstitutionerna skulle sättas i tillfälle att
            draga omedelbar ekonomisk fördel av kreditåtstramning som befinnes
            motiverad av allmänna samhällsekonomiska hänsyn». Även med bortseende
            från den säregna föreställning om kreditåtstramningens följder,
            åt vilken uttalandet ger uttryck, kan konstateras, att längre
            bort från ett realistiskt betraktelsesätt torde en falsk analogi
            knappast kunna föra. Vad som före- slagits är nämligen icke någon
            priskontroll. Vad som motiverats är icke heller någon priskontroll.
            Marginalproblemet är sakligt sett icke diskuterat. Kreditförmedlingens
            lönsamhet berörs över huvud taget ej. Kreditmarkna- den förvandlas
            icke till en varumarknad, därför att någon föreställer sig den
            som sådan. Ej heller löser man med en ytlig analogibildning sparandets
            problem eller kapitalbildningens. Försöket att betrakta den föreslagna
            rän- teregleringen som en utvidgad priskontroll har skarpt kritiserats
            av ett fler- tal remissinstanser på både teoretiska och praktiska
            grunder. Bland dem som bestämt avvisat denna ohållbara jämförelse
            kunna nämnas riksgälds- kontoret, bank- och fondinspektionen,
            Industriförbundet och handelskam- maren i Stockholm. Ränteregleringslagen
            är ett penningpolitiskt maktmedel i den centrala
          </p>
          <pb facs="riksdagen-motions-pdf/data/1951/mot_1951_extrahöst_ak__663/mot_1951_extrahöst_ak__663-003.pdf"/>
          <fw xml:id="i-74vXLkHc47qQMPLwCm4f9W">
            Motioner i Andra kammaren, nr 663. 3
          </fw>
          <p xml:id="i-KUZKr6J79PEUuJsJGydSky">
            administrationens hand utformad som en prisreglering utan direktiv.
            Även med hänsyn till denna senare omständighet måste den begärda
            fullmakten karakteriseras som uppseendeväckande och oerhörd. Fullmäktige
            i riks- banken begära — mera i förbigående — riksdagens tillstånd
            att avväga kreditinstitutens räntemarginaler och detta utan att
            ens vidröra de prin- ciper, efter vilka en sådan avvägning skulle
            göras. Den mera principiella samhällsekonomiska motivering, riksbanksfullmäk-
            tige använda som stöd för sin uppfattning om behovet att komplettera
            de hävdvunna penningpolitiska medlen med en direkt reglering av
            räntan, kan betraktas som ett passerat stadium i diskussionen.
            Föredragande departe- mentschefen har tydligen tagit så starkt
            intryck av den nästan enhälliga remisskritiken, att han icke längre
            ansett sig kunna falla tillbaka på vad bankofullmäktige anföra.
            Remissinstansernas kritik, som bygger på ej mindre vidsträckt
            praktisk erfarenhet än teoretiska överväganden, har alltså fyllt
            sin uppgift. I den egna motivering, finansministern framlägger
            i sin proposition, till- delar han ränteregleringen dels uppgiften
            att hindra en s. k. ränteglidning, dels rollen av maktmedel, möjligt
            att använda i syfte att ernå »frivilliga överenskommelser» med
            kreditinstituten. De svenska kreditinstituten ha upprepade gånger
            i praktiken visat sin beredvillighet att efter förhandlingar stödja
            de åtgärder, som de penning- vårdande myndigheterna ansett erforderliga.
            De ha därvid endast fram- hållit, att åtgärder från deras egen
            sida kunna bliva effektiva blott under den förutsättningen, att
            riksbanken i sin egenskap av centralbank samtidigt driver en efter
            läget avpassad politik. Mot kreditinstitutens förhandlings- vilja
            synes ingen anmärkning kunna riktas. Omdömet gäller icke endast
            affärsbankerna utan även sparbanker, försäkringsbolag och andra
            kredit- institut. Att stimulera denna förhandlingsvilja med »en
            handlingsberedskap i form av en fullmaktslag&gt;» förefaller inte
            behövligt och ej heller välbetänkt. Hot om tvångsingripanden är
            inte någon god utgångspunkt för fria förhand- lingar. Finansministern
            ansluter sig till uppfattningen, att ränteförändringar böra vara
            resultat av beslut fattade av de ansvariga myndigheterna. I den
            mån denna uppfattning innebär något mera än konstaterandet av
            central- bankens hävdvunna och självklara skyldighet att utöva
            ledningen på pen- ningmarknaden, synes den utgå från föreställningen
            om räntan som en statligt fastställd avgift. Denna föreställning
            är oförenlig med en fri mark- nadshushållning och hör hemma i
            ett ekonomiskt system av helt annan art än vårt. Utan närmare
            belysning tillmäter finansministern i sin framställning de spekulativa
            momenten en betydelse för ränlebildningen, som av all erfaren-
            het att döma är starkt överdriven. Han förutsätter — också utan
            att när- mare belysa problemet — tillvaron av krafter, som skulle
            vara primärt in-
          </p>
          <pb facs="riksdagen-motions-pdf/data/1951/mot_1951_extrahöst_ak__663/mot_1951_extrahöst_ak__663-004.pdf"/>
          <fw xml:id="i-KXDi4zh4Ax9QSZ4seSSY9N">
            4 Motioner i Andra kammaren, nr 663.
          </fw>
          <p xml:id="i-QJ3v2MWXitNhqNhkFQqto3">
            tresserade av en spekulation i räntehöjning och dessutom i besittning
            av de härför nödvändiga resurserna. Vilka dessa krafter skulle
            vara, vilka ekono- miska intressen de skulle företräda och på
            vilket sätt de skulle draga egen fördel av en räntehöjning angives
            icke. Det förefaller svårt att så göra i en saklig framställning.
            Att grunda förslag om en fullmaktslagstiftning, som avser att
            — som konjunkturinstitutets chef uttrycker saken — »möjliggöra
            ingripanden på penning- och kapitalmarknaderna av delvis revolutionerande
            innebörd», på allmänt angivna farhågor utan konkretion kan icke
            vara rimligt. Finansministern hyser den förhoppningen, att det
            skall visa sig möjligt att först fixera det pris räntan är och
            att därefter genom direkta ingripan- den skapa sådana förutsättningar
            på kreditens tillgångs- och efterfråge- sida, att priset — räntan
            — framstår som naturligt. I syfte att härvid un- danröja riskerna
            för att räntan, som det heter, glider i avvaktan på det faktiska
            läge, där den statligt bestämda avgiften framstår som marknads-
            ränta, tillgripes en reglering av räntesatserna, vilken även i
            och för sig och utan vidare uppges skola verka dämpande på ränteförväntningarna.
            De direkta ingripanden, man tänker sig, äro synbarligen olika
            direkta regle- ringsåtgärder. Vilka dessa äro angives icke närmare,
            vare sig i fråga om sättet att öka den verkliga tillgången på
            krediter eller att minska efterfrå- gan därpå. De samhällsekonomiskt
            vådliga följderna av en reglering skola alltså undanröjas med
            nya regleringar. Det är således fråga om en utbygg- nad av regleringsmetodiken.
            Om dess nackdelar tala erfarenheterna från olika håll och olika
            tider sitt tydliga språk. Metoden att reglera räntan och att fastställa
            »maximiräntan» är icke ny. Den har tillämpats under olika historiska
            skeden fram till början av det århundrade man brukar betrakta
            som det moderna näringslivets födelse- sekel. I den mån den historiskt
            ekonomiska vetenskapen förmått skildra regleringsmetodikens resultat
            riktigt, lära dessa icke kunna åberopas som skäl för ett nytt
            experiment av samma slag. Sammanfattningsvis måste om den ståndpunkt
            regeringen intagit till för- slaget om räntereglering sägas, att
            den på sitt vis ger uttryck för en för- skjutning i målsättningen
            för den ekonomiska politiken. Vården om pen- ningvärdet framstår
            icke längre som det centrala syftet. I dess ställe in- träder
            en strävan att, vilken kostnad detta än samhällsekonomiskt må
            med- föra, gardera en i politisk ordning fastställd ränta. För
            den som i en verksam vård av den svenska kronan med bibehållen
            hög, jämn och effektiv sysselsättning ser den ekonomiska politikens
            huvud- uppgift måste det framlagda förslaget till lag om räntereglering
            framstå som omotiverat, omstörtande och till sina konsekvenser
            vådligt. Lugnande för- säkringar om begränsat verkningsområde
            och begränsad verkningstid äro icke till fyllest för att undanröja
            de farhågor, förslaget framkallar. För en ekonomisk politik, som
            skall ha utsikt att ge de resultat, man har rätt att
          </p>
          <pb facs="riksdagen-motions-pdf/data/1951/mot_1951_extrahöst_ak__663/mot_1951_extrahöst_ak__663-005.pdf"/>
          <fw xml:id="i-4TtrPTzSx8drb8wGy52pXi">
            Motioner i Andra kammaren, nr 663. 5
          </fw>
          <p xml:id="i-E6fbm9Z9Zwu4UhovZjhgBZ">
            vänta, är en verklig kreditåtstramning en förutsättning. En sådan
            kan icke genomföras effektivt utan att man tar dess konsekvenser
            i räntehänseende. Under åberopande av vad vi ovan anfört, hemställa
            vi, att riksdagen måtte avslå Kungl. Maj:ts proposition nr 221
            med förslag till räntereglering m. m.
          </p>
          <p xml:id="i-4VGa6eyhz2ci69cQg6KdNL" type="date">
            Stockholm den 7 november 1951.
          </p>
          <div xml:id="i-QAhwGgZoWhfymsK3cHv93T" type="signatureBlock">
            <list xml:id="i-4uNo56vD5fFJcAgi7cRmNt">
              <item xml:id="i-5fRBVcaXaTp2LZcai14Ldh" who="i-2gvrXtH5sAT9PgXsCVpQSW" type="signature">
                Jarl Hjalmarson
              </item>
              <item xml:id="i-47nxnkuDXp5Nr44PDo5AxB" who="i-TgGh4sLEipttrpG4XAgn6h" type="signature">
                Martin Skoglund
              </item>
              <item xml:id="i-GGyVrbARgj9ywm9C28fgxu" who="i-6qNV5dntxbsrdQyVsjxWoW" type="signature">
                Folke Kyling
              </item>
              <item xml:id="i-L9HjbSNK3o6UcnLTzCBeNB" who="unknown" type="signature">
                Torgil v
              </item>
              <item xml:id="i-MPKWWukAAeSQuFtCmTjiKJ" who="unknown" type="signature">
                Seth
              </item>
              <item xml:id="i-8G3DKPcaHGEWzdM238Zpud" who="i-RkvKy7yomEBZCYRG5fCKH3" type="signature">
                Ernst V Staxäng
              </item>
              <item xml:id="i-PJSDtCMBt73cWEyB8DbBBH" who="unknown" type="signature">
                Erik Hagberge Elis Håstad
              </item>
              <item xml:id="i-QoRMTND9zmMdqpEuDUDctj" who="i-VXG8kMCZePBb7hdhGDDpqG" type="signature">
                E. Birke
              </item>
            </list>
          </div>
        </div>
      </div>
    </body>
  </text>
</TEI>
