<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0793/mot_199900_MJ_0793-0001.pdf"/>
      <div type="motHeader" xml:id="i-DB1TScXNwBd3PS3vc5qo8f">
        <div type="motTitle" xml:id="i-RDYwKiq7euryr2N6RQgsed"/>
        <div type="motSubmissionInfo" xml:id="i-XSEPHbgrypCbfgnNqfQDpg"/>
      </div>
      <div type="motBody" xml:id="i-2xEHcFxZLMXoe5sMo6kDNg">
        <div xml:id="i-LiUQZtMzWS5DsXQkwmynJv">
          <p xml:id="i-R2nEKRSaDphVJJz46r5eaY">
            1999/2000 mnr: MJ793 pnr: fp832
          </p>
          <p xml:id="i-WQJzcanQwhhpUQbU3KKGLV">
            Motion till riksdagen 1999/2000:MJ793
          </p>
          <p xml:id="i-QQ75gHmzKEvCjbZydPhKeM">
            av Karl-Göran Biörsmark (fp)
          </p>
          <p xml:id="i-8iremqmKSqhAt4SJZXyCG">
            Omberg som nationalpark
          </p>
          <p xml:id="i-4ewumooSV15XNB1LsentoP">
            Omberg i Östergötland är ett av Sveriges mest välbesökta naturområden
            med ca 300 000 besökare varje år. Med vissa undantag är bergets
            kultur- och naturvärden rättsligt oskyddade. Här finns dock sådana
            värden som gör att det bör skyddas och förvaltas som nationalpark.
            Omberg uppfyller de kriterier som ställs på en nationalpark gällande
            storlek, vetenskapliga värden, upplevelsevärden, kulturella värden,
            skönhetsvärden etcetera. På Omberg syns många spår av istiden.
            Berget ligger inom den mellan- svenska israndzonen och utgjorde
            för ca 10 000 år sedan en ö i den Baltiska issjöns smältvattenshav.
            Mäktiga slukrännor, en sandur (delta ovan havsytan) och spår från
            kustlinjen kan ses i berget. Inlandsisen efterlämnade också en
            kappa av kalkrik moränjord över berget. Detta har givit Omberg
            förut- sättningarna för en god och speciell växtlighet, av rika
            lundmiljöer, orkidé- rika kalkkärr samt artrika stäppängar och
            klippängar. På berget finns en av Sveriges nordligaste naturliga
            bokskogar och en riklig förekomst av idegran. Omberg var befolkat
            redan på stenåldern av människor som bosatte sig vid bergets fot.
            Senare har under järnåldern byggts fornborgar på berget och på
            medeltiden byggdes Alvastra kloster vid bergets fot. Tillsammans
            med den stora turistströmmen är Omberg alltså ett mycket välbesökt
            och välbebott område. Genom tiderna har berget påverkats en hel
            del av människors boende och brukande av jorden. Men det rymmer
            också stora orörda natur- områden. Bergets bevarande bör säkras
            så att framtida skötsel garanterat ges en inriktning mot orördhet
            och hög biologisk mångfald. Att avsätta Omberg som nationalpark
            skulle medföra denna garanti men också att berget får en både
            nationell och internationell uppmärksamhet för sitt unika natur-
            och kulturhistoriska arv.
          </p>
          <p xml:id="i-TSArh1jUtTF8GkeeukczSR">
            Hemställan
          </p>
          <p xml:id="i-rt2dFhBV6i5EfY8pYcncN">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            Omberg bör skyddas och förvaltas som nationalpark.
          </p>
          <pb facs="riksdagen-motions-pdf/data/199900/mot_199900_MJ_0793/mot_199900_MJ_0793-0002.pdf"/>
          <p xml:id="i-B3562rCWjfVf2mrC2MVBVw">
            Stockholm den 5 oktober 1999 Mot. 1999/2000 MJ793 Karl-Göran
            Biörsmark (fp)
          </p>
        </div>
      </div>
    </body>
  </text>
</TEI>
