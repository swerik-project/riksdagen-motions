<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00336">
  <teiHeader>
    <fileDesc>
      <titleStmt>
        <title>om differentiering av näringslivet i malmkommunerna.</title>
        <author>av herr Häll m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om differentiering av näringslivet i malmkommunerna.</title>
          <idno type="rdwebb">FX02336</idno>
          <rs type="number">336</rs>
          <ref type="dokument_url_text">http://data.riksdagen.se/dokument/FX02336/text</ref>
          <ref type="dokument_url_html">http://data.riksdagen.se/dokument/FX02336</ref>
          <ref type="dokumentstatus_url_xml">http://data.riksdagen.se/dokumentstatus/FX02336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-883dSCGaDRjsxydnQYZSoY</idno>
            <name>KARL-ERIK HÄLL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-46LLWebYKm5cJqrPxg8KPw</idno>
            <name>SVEN LINDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2cLoxXq5VAxu3RYfzsD3qx</idno>
            <name>THURE DAHLBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SKd69e67hujbinfjL6mEH2" type="signed"/>
        <correspContext corresp="i-SKd69e67hujbinfjL6mEH2">
          <note type="signatory" corresp="i-883dSCGaDRjsxydnQYZSoY"/>
          <note type="signatory" corresp="i-46LLWebYKm5cJqrPxg8KPw"/>
          <note type="signatory" corresp="i-2cLoxXq5VAxu3RYfzsD3qx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__336/mot_1974__336-001.pdf"/>
      <fw xml:id="i-Wzi6BB88dxacmcHPok5qdA">
        Mot. 1974:336 12
      </fw>
      <div xml:id="i-K9RxBpoZpUtKfMi2GVnSZA" type="motHeader">
        <div xml:id="i-AKPUeALdofFeGvx91tVb5a" type="motTitle"/>
        <div xml:id="i-U92o6Q8ZaATGE3y6qrPriQ" type="motSubmissionInfo"/>
      </div>
      <div xml:id="i-5QERQzWLHSDZ4xBy2DnQyT" type="motBody">
        <div xml:id="i-8v2fBaoSs5T5e1ZoesMLvH">
          <p xml:id="i-HtL9LsMvZsNtmTNX3oT1FZ">
            Nr 336
          </p>
          <p xml:id="i-AY53i9FarxSNKEVy3Awq2K">
            av herr Häll m. fl. om differentiering av näringslivet i malmkommunerna.
          </p>
          <p xml:id="i-7rYP9NmgeMDDbsDjM5Md4z">
            Allteftersom decennierna går rycker den tidpunkt närmare då exem-
            pelvis malmtillgångarna i Malmberget kan börja visa sig otillräckliga
            för vidmakthållande av nu planerad brytning, då underjordsbrytningen
            i Kiruna börjar nå sådana djup att det är vanskligt att uttala
            sig om de tekniska och ekonomiska förutsättningarna för den fortsatta
            brytningen. Vad som ovan sagts är ett citat ur 1955 års utredning
            angående statens inlösen av stamaktierna i LKAB. Man kan vidare
            utläsa utrednings- männens oro över vem som skall sörja för malmkommunernas
            existens den dag då malmen tryter eller inte längre av tekniska
            och ekonomiska skäl kan utgöra underlag för sysselsättningen i
            dessa områden. Detta är sagt för snart 20 år sedan, och under
            de gångna åren har ofantliga mängder malm brutits ur de lappländska
            gruvorna och givit ett värdefullt tillskott till folkhushållet.
            Tyvärr nödgas man i dag konstatera att inga egentliga åtgärder
            ännu har vidtagits i syfte att skapa alternativa sysselsättningar
            i tillräcklig omfattning. Malmkommunerna är i dag lika beroende
            av malmbrytningen som för 20 år sedan. Mycket stora investeringar
            har gjorts i LKAB. Det har bidragit till företagets konkurrenskraft
            och därmed tryggat anställ- ningen för gruvans folk. Modern teknik
            har utnyttjats till ökad förädling av malmprodukterna men även
            för att nå en ökad brytningsvolym. Uttaget av malm kommer säkerligen
            att öka i framtiden, något som helt naturligt påverkar gruvornas
            totala livslängd. Ökad brytningsvolym innebär en snabbare avsänkning
            av en underjordsgruva, och ökade brytningsdjup innebär varierande
            tekniska och ekonomiska problem. Större djup innebär dessutom
            stora miljömässiga påfrestningar på den under jord arbetande personalen.
            Detta är oroande och kommer säkerligen att bl.a. medföra svårigheter
            att rekrytera personal för underjordsarbete. Modern teknik brukar
            lösa sådana problem, och säkerligen kommer man att genom automatiska
            maskiner och robotar att klara brytning även på mycket stora djup.
            Emellertid innebär redan detta förhållande att arbetstillfällen
            faller bort, vilket är oroande för sysselsätt- ningen inom dessa
            kommuner. Malmen i våra gruvor är en ändlig tillgång och kommer
            som sådan att ta slut en dag. Den dagen skall det finnas nya arbeten
            för malm- kommunernas innevånare, om inte helt oförsvarlig kapitalförstöring
            och oöverskådliga sociala problem skall uppstå. Trots inrättande
            av Norr- landsfonden och även andra regionalpolitiska ansträngningar
            får man i dag lov att konstatera att dessa kommuners framtida
            existens och
          </p>
          <pb facs="riksdagen-motions-pdf/data/1974/mot_1974__336/mot_1974__336-002.pdf"/>
          <fw xml:id="i-6d8hVjwsq4fbXCdkvHejdD">
            Mot. 1974:336 13
          </fw>
          <p xml:id="i-J5nVaAB7sGx1YKSAXM2ehv">
            utveckling står och faller med gruvhanteringen. Detta är klart
            otillfreds- ställande och helt oförenligt med ett sunt samhällsansvar.
            Den statliga industrin dominerar genom LKAB, NJA och Assi i det
            norrbottniska näringslivet. Det är inom dessa företag och med
            hjälp av dem som en vidareutveckling av Norrbottens och malmkommunernas
            näringsliv skall ske. Dessa företag representerar gemensamt stora
            ekono- miska och tekniska resurser samt har världsomspännande
            handelsför- bindelser. Dessa resurser i kombination med en målmedvetenhet
            ifrån ägarens, statens, sida och med hjälp av medel från exempelvis
            AP-fonder- na bör kunna göras till ett aktivt instrument för att
            lösa sysselsättningen och därmed trygga framtiden för malmkommunerna.
            Företagen kan säkerligen redan nu göra interninventering av vad
            för slags varor man i dag köper utifrån och kanske finna uppslag
            till ny sysselsättning för underleverantörer inom det egna länet.
            Vart och ett av företagen har tidvis — i samband med större reparationer
            eller investeringar — behov av kvalificerad verkstadsservice i
            en omfattning som de själva inte kan tillgodose. Det innebär att
            komplicerade reparationer och dylikt måste utföras i andra delar
            av landet, kanske utanför landets gränser. Det samlade behovet
            av sådan service torde kunna bilda underlag för en eller ett par
            högt kvalificerade verkstäder inom länet och kanske en av dessa
            rent av inom någon av malmkommunerna. Vid dessa verkstäder bör
            det finnas goda förutsätt- ningar för att på basis av erfarenheter
            vidareutveckla och förbättra den egna maskinparken och även få
            uppslag till tillverkning av nya produkter för användning inom
            industrin. Man kan se hur den ena generationen gruvmaskiner avlöst
            den andra, och sådan utveckling och förnyelse kommer sannolikt
            att ske även i framtiden. Vi berömmer oss med rätta av att vilja
            skapa bästa möjliga arbetsmiljö för de- anställda och det ställer
            hårda krav på morgondagens maskiner. Forskning och utvecklingsarbete
            i intimt samarbete med den industri som skall använda maskinen
            torde borga för bästa resultat. Inom gruvindu- strin finns vidare
            mycket stora problem med avfallsprodukter. Det finmalda stenmjölet
            innehåller skilda, måhända användbara mineral, och borde i övrigt
            kunna utgöra råvara för någon form av byggnadsmaterial. Ett led
            i att skapa nya arbetstillfällen är att stödja och utveckla redan
            befintlig industri. Inom malmkommunerna finns ett antal företag
            som säkerligen skulle kunna utvecklas och expandera, därest ett
            närmare samarbete kunde ske med den dominerande industrin. Som
            exempel på detta vill vi nämna att det i Kiruna finns ett företag,
            Mining Corp., som tillverkar gruvtruckar. Företaget har lagt stor
            vikt vid miljöfaktorer som buller och avgaser. Detta företag skulle
            säkerligen genom intimt samarbete med gruvindustrin och med aktivt
            stöd från samhället kunna utveckla och tillverka en betydande
            del av morgondagens gruvtruckar och andra maskiner som Norrbottensindustrin
            behöver. Norrbotten i allmänhet och malmkommunerna i synnerhet
            är i trängande behov av målmedveten satsning från samhällets sida.
            Gruv- arbetarna och övriga innevånare i malmkommunerna måste få
            garantier
          </p>
          <pb facs="riksdagen-motions-pdf/data/1974/mot_1974__336/mot_1974__336-003.pdf"/>
          <fw xml:id="i-PKUxDd7dh4JaK8CUK8HzRy">
            Mot. 1974:336 14
          </fw>
          <p xml:id="i-DU1rDVcSp95WZ6zDr2a7jw">
            för dessa samhällens framtida utveckling och fortbestånd även
            sedan gruvhanteringen minskat i betydelse eller rent av upphört.
            Denna tidpunkt kan måhända anses betryggande avlägsen men ursäktar
            inte att man, som utredningsmännen sade 1955, låter decennier
            gå utan att vidtaga effektiva åtgärder. Vad som är effektiva åtgärder
            bör enligt vår mening utredas i nära samarbete med befintliga
            industrier, länet och berörda kommuner. Under åberopande av ovanstående
            hemställer vi att riksdagen hos Kungl. Maj:t måtte begära att
            en utredning tillsättes med uppgift att undersöka förutsättningen
            för en differentiering av malmkommunernas näringsliv.
          </p>
          <p xml:id="i-RvQFTER8uxUWN2RpsCi6Rt" type="date">
            Stockholm den 17 januari 1974
          </p>
          <div xml:id="i-6qTDRHn2KrpoahADzh56rs" type="signatureBlock">
            <p who="i-883dSCGaDRjsxydnQYZSoY" type="signature">
              KARL-ERIK HÄLL (s)
            </p>
            <p who="i-46LLWebYKm5cJqrPxg8KPw" type="signature">
              SVEN LINDBERG (s)
            </p>
            <p who="i-2cLoxXq5VAxu3RYfzsD3qx" type="signature">
              THURE DAHLBERG (s)
            </p>
          </div>
          <pb facs="riksdagen-motions-pdf/data/1974/mot_1974__336/mot_1974__336-004-001.pdf"/>
          <pb facs="riksdagen-motions-pdf/data/1974/mot_1974__336/mot_1974__336-004.pdf"/>
          <pb facs="riksdagen-motions-pdf/data/1974/mot_1974__336/mot_1974__336-005.pdf"/>
          <p xml:id="i-FEyCRHNu2Q8gSyrQprV8mk">
            GOTAB 74 5746 $ Stockholm 1974
          </p>
        </div>
      </div>
    </body>
  </text>
</TEI>
