<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00752">
  <teiHeader>
    <fileDesc>
      <titleStmt>
        <title>Minskade restriktioner på det alkoholpolitiska området</title>
        <author>Birger Hagård</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskade restriktioner på det alkoholpolitiska området</title>
          <idno type="rdwebb">G702752</idno>
          <rs type="number">752</rs>
          <ref type="dokument_url_text">http://data.riksdagen.se/dokument/G702752/text</ref>
          <ref type="dokument_url_html">http://data.riksdagen.se/dokument/G702752</ref>
          <ref type="dokumentstatus_url_xml">http://data.riksdagen.se/dokumentstatus/G702752</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>BIRGER HAGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4BsrPbvwFxApowYL9yHgC5" type="signed"/>
        <correspContext corresp="i-4BsrPbvwFxApowYL9yHgC5">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__752/mot_198384__752-001.pdf"/>
      <fw xml:id="i-USPfgRJWYKgm3n4khBEtXW">
        Mot. 1983/84:752 6
      </fw>
      <div xml:id="i-8xGYtv4SH9qA6ECYpnpLBo" type="motHeader">
        <div xml:id="i-UqZJP5v1WSjt9kMGBiT3Hc" type="motTitle"/>
        <div xml:id="i-SmLoGuaEDCGbeBHaeqe456" type="motSubmissionInfo"/>
      </div>
      <div xml:id="i-PLzvmhndsypei154VZwLTj" type="motBody">
        <div xml:id="i-JHBicaJJvb2ETiP5CAME2q">
          <p xml:id="i-JNLJPVfxviCYpK2Pp5Ew8p">
            Motion
          </p>
          <p xml:id="i-3g4ofiuxPmDoc6VQeS2ESX">
            1983/84:752
          </p>
          <p xml:id="i-Vnot8EGVCuKZKE8ct27yCR">
            Birger Hagård Minskade restriktioner på det alkoholpolitiska
            området
          </p>
          <p xml:id="i-Q2VfjGKweNQw3Rek168FPo">
            ”Svensken utvecklar energi, endast när det gäller att hindra
            en sak”, säger Strindberg. Detta är en av de bittraste sanningar
            som någonsin sagts om vårt folk, men en sanning är det. De folkrörelser
            som vinner mest anslutning i vårt land är gärna de vilkas syften
            är negativa. Förbud! Förbud! — det är en älsklingsfordran och
            ett universalmedel mot allt ont i Sverige. Sker någon förbrytelse,
            så skall man strax i våra tidningar finna en hel rad insändare,
            som begär inskränkningar i friheten för hela den klass eller grupp
            som brottslingen tillhör. Och så inbillar man sig ha kommit till
            roten av det onda. Så skrev redan 1911 Gustav Sundbärg, professor
            och emigrationsutred- ningens ledare, i sina så uppmärksammade
            aforismer ”Det svenska folklynnet”. Det beklagliga är att vad
            som gällde i början av detta sekel gäller i kanske ännu högre
            grad i dag. Förbudssverige har blivit en realitet, en trist sådan.
            Den är förvisso inte önskad av svenska folkets flertal, men högljudda
            minoriteter har på det ena området efter det andra fått igenom
            sina förbudskrav. Riksdagen har varit ett välvilligt transportkompani,
            något som säkerligen bidragit till den ökande skepsis — ordet
            förakt torde vara något överdrivet — som svenska folket hyser
            till sina lagstiftare. På område efter område har inskränkningar
            skett i den enskilda människans vardagsfrihet. Sådant som är naturligt
            och en del av den vanliga livsföringen för det stora flertalet
            människor på jorden är förbjudet för svensken. Det talas vackra
            ord om internationalisering, förbrödring och lika villkor. Men
            Sverige har sina alldeles speciella regler. Samtidigt är Sverige
            ett invandrarland — undra på att mycket ter sig dunkelt och obegripligt
            för människor, som från att ha levt i sydeuropeiska eller andra
            civilisationer plötsligt hamnar i ett land, där delar av den naturliga
            livsföringen har förbjudits! Men förbudslagstiftningen har naturligtvis
            ine något dåligt syfte. Tvärtom! Avsikten är ofta att till det
            yttersta — från vaggan till graven — beskydda medborgaren från
            allt ont. Han/hon skall obekymrad vandra genom livet, sedan alla
            frestelser till avvikelser från den ”rätta” stigen har röjts undan
            av nitälskande ämbets- eller tjänstemän, som självfallet till
            punkt och pricka — och ibland kanske mer — utför förbudslagstiftningens
            intentioner. Mycket skulle kunna ordas om dessa generella aspekter
            på förbudssamhäl- let och svenskens villighet att böja sig för
            fogdar och överhet. Men
          </p>
          <pb facs="riksdagen-motions-pdf/data/198384/mot_198384__752/mot_198384__752-002.pdf"/>
          <p xml:id="i-89Z9jrEGCwUyc4gTF2MKTQ">
            fortsättningsvis skall en enda och mycket speciell aspekt, nämligen
            den s.k. alkoholpolitiken eller delar därav tas upp. Förutom Sverige,
            Norge, Finland och vissa delstater i USA finns det inte många
            delar av världen, där människor accepterar speciella restriktioner,
            som t.o.m. dirigerar folks smak och tycke. Vin och öl är en del
            av den mänskliga civilisationenns vardagstillbehör. Till den mänskliga
            kulturens yttringar hör även destillerade drycker, t. ex. konjak,
            whisky och brännvin. Som så mycket gott i den mäskliga civilisationen
            har även denna del av kulturen väl kända avigsidor. Ett måttligt
            bruk hör i större delen av världen till vardagslivet och inte
            sällan till den positiva delen av detta — ett omåttligt bruk å
            andra sidan har förorsakat stort lidande och tragedier. Detta
            är trots allt inte något märkligt, utan som det mesta i människans
            liv är det fråga om de motsatser som vi ständigt ställs inför.
            Att hålla måttan gäller på livets alla områden. För mycket och
            för litet skämmer allt, heter det i ett engelskt ordspråk. På
            svenska heter det lagom, ett av de få svenska ord som veterligen
            inte kan översättas direkt till något annat språk. I det överväldigande
            flertalet av jordens länder har man överlämnat åt den enskilde
            att själv ta ansvar för dryckeskonsumtionen. Självfallet är också
            försäljningen i regel fri. Det gäller för den enskilde försäljaren
            att kunna tillhandahålla viner, öl, konjak eller whisky, som har
            en i förhållande till andra försäljare bättre kvalitet och lägre
            pris. Här gäller med andra ord för konsumenten en i hög grad positiv
            konkurrens. Sverige åter hör till de få länder, där försäljningen
            och konkurrensen inte är fri. Vi har i stället drabbats av statsmonopol.
            Då Systembolaget som en relativt stor köpare går ut på vinmarknaden,
            borde förutsättningar finnas för att goda och prisbilliga viner
            skulle kunna saluföras. Så är dess värre inte fallet. Det går
            knappast att i Sverige kunna köpa ett gott vin till ett rimligt
            pris, jämfört med vad som måste betalas i vinlandet i fråga. Detta
            har sin förklaring i de orimliga beskattningsreglerna, som inte
            tar hänsyn till kvaliteten. Det kan på goda grunder ifrågasättas,
            om Systembolaget eller Vin- &amp; Spritcentralen som monopol har
            något egentligt berättigande. Från konsumentsynpunkt vore det
            sannolikt önskvärt att båda avskaffades. Då skulle en hälsosam
            konkurrens uppstå i både produktions- och försäljningsledet. Sverige
            skulle också komma i samklang med flertalet andra länder. Det
            skulle vara fråga om en reform, som sannolikt skulle hälsas med
            glädje av flertalet svenskar. Det är dock föga realistiskt att
            hoppas, att Sverige skulle överge den monopolistiska vägen. Men
            om nu Systembolaget har ett försäljningsmonopol, finns det starka
            skäl att ställa krav på att monopolbolaget också ger en så god
            service som möjligt, vilket i sin tur i hög grad är beroende av
            statsmakternas beslut. Då systembutikerna stängdes på lördagarna,
            skedde det efter en alltför kort försöksperiod och utan någon
            egentlig utvärdering. Det var ett uttryck för den beskäftiga förmyndarmentalitet,
            som tyvärr är alltför vanlig. Självfallet
          </p>
          <pb facs="riksdagen-motions-pdf/data/198384/mot_198384__752/mot_198384__752-003.pdf"/>
          <fw xml:id="i-4DZp7o7Smkzf7pun8dsYEz">
            Mot. 1983/84:752 7
          </fw>
          <p xml:id="i-MgG4BbzX6pm3ttKysaJfKW">
            åberopades nykterhetspolitiska syften. Några sådana har dock
            knappast uppnåtts. Däremot har servicen till medborgarna alvarligt
            försämrasts genom den godtyckliga omotiverade åtgärden. För heltidsarbetande
            och för människor på landsbygden med långa avstånd till systembutikerna
            har särskilda olägenheter skapats. Dessa missförhållanden bör
            med det snaraste rättas till. Det naturligaste är, att systembutikerna
            åter hålls öppna på lördagarna. Ett alternativ är möjligen att
            den försämrade servicen genom lördagsstängning- en kompenseras
            genom att butikerna hålls öppna på kvällstid åtminstone en dag
            i veckan, förslagsvis då på fredagskvällarna. Till orimligheterna
            i Förbudssverige på alkoholpolitikens område hör också restriktionerna
            kring beviljandet av utskänkningstillstånd för restaurangerna.
            Alltför ofta ges exempel på hur sociala nämnder eller kommunstyrelser
            i missriktad nykterhetspolitisk iver vill förbjuda en restaurangägare
            att servera öl, vin och sprit till sina gäster. En ofta hörd klyscha
            är, att det redan finns tillräckligt många restauranger på orten
            med utskänkningstillstånd. På det sättet kan politiker fullständigt
            stjälpa en näringsidkare. Den lika konkurrensen mellan olika företagare
            sätts ur spel, samtidigt som valmöjligheterna för medborgarna
            minskar. Som också framhållits i en partimotion från moderata
            samlingspartiet skall endast alkoholpolitiska hänsyn få tillåtas
            påverka prövningen av utskänkningstill- stånd. Det kan också ifrågasättas,
            om inte restaurangidkare på nytt borde kunna få köpa vin och sprit
            till billigare priser från Systembolaget. De tvingas nu att ta
            ut så högra priser, att få människor på egen bekostnad har råd
            att gå ut på restaurang i Sverige längre. Samtidigt borde det
            från nykterhetspolitisk synpunkt vara angeläget, att en civiliserad
            dryckeskultur kunde upprätthållas också på svenska restauranger,
            vilket dock förutsätter att drycker kan serveras till rimliga
            priser. Med nuvarande orimliga restaurangpriser frestas alltför
            många gäster vid t. ex. danskvällar att själva medföra drycker,
            som förtärs i lönndom. Det skall erinras om att av de alkoholhaltiga
            drycker, som förtärs i Sverige, faller nu endast några få procent
            på restaurangerna. I detta sammanhang skall förbigås de oftast
            löjeväckande detaljerade bestämmel- ser, som finns beträffande
            utformningen av lokaler, tider, etc. Detta är återigen exempel
            på en helt missriktad lagstiftning, som inte har någon vettig
            funktion att fylla men som i hög grad verkar irriterande på medborgarna,
            som drabbas. Öl är en av många uppskattad vardagsdryck. Då mellanölet
            infördes befann sig plötsligt vårt beträffande dryckeskultur annars
            så isolerade land i samklang med ölkulturen i resten av den civiliserade
            världen. En Hof eller en Grön är för många svenskar en självklarhet,
            då de reser till Danmark. Ett gott öl, en sällskapsdryck! Det
            är för många den första kontakten med den europeiska civilisationen.
            I Tyskland, liksom i flertalet andra länder, är det givetvis inte
            fråga om att varken ange eller diskutera alkoholhalten på det
            öl
          </p>
          <pb facs="riksdagen-motions-pdf/data/198384/mot_198384__752/mot_198384__752-004.pdf"/>
          <fw xml:id="i-QPUkodqLAMpjse12aFVtkB">
            Mot. 1983/84:752 8
          </fw>
          <p xml:id="i-DD1o3txsnXKMFCu1eAQJZG">
            som saluförs. Detta är bryggarens hemligheter. Konsumenten avgör
            vad han finner vara bäst. Och dets. k. mellanölet är överallt
            favoriten. Orsaken är lätt att finna. Alkoholhalten är rimlig
            i förhållande till andra ingredienser. Det blir ett gott öl. I
            Förbudssverige förbjöds mellanölet den 1 juli 1977. Sverige fjärmade
            sig på nytt från Europa. Vad som nu erbjuds konsumenten är lättöl,
            folköl och starköl. Lättöl — alla konferensers och sammanträdens
            fasa eller favorit — är förvisso knappast öl men helt säkert så
            lätt och flyktigt, att det likt vatten ändå förmår släcka törsten.
            Folkölet, egentligen inte något gott öl, har antagligen fått sitt
            namn av att det inte är önskvärt av folket men är det enda för
            folket lätta åtkomliga — utom på söndagar, då plasten av folknykterhetsskäl
            täcker över den så hett åtrådda drycken i butikerna. Åter ett
            exempel på absurditeter i lagstiftningen. Starkölet uppfattas
            av många som alltför alkoholhaltigt för att vara gott. Egentligen
            borde konsumentombudsmannen ingripa. Mellanölet, det bästa och
            mest eftertraktade ölet, har förbjutdits i Förbudssverige. Men
            finns det då inte ett skäl för detta? Jo, naturligtvis sker allt
            för samhällsnyttan, ehuru den exakta definitionen på begreppet
            torde vara svår att finna. Det stora skälet för förbudet var att
            ungdomen i alltför stor utsträckning drack mellanöl eller förmodades
            göra det. Till detta kan möjligen parentetiskt sägas, att ungdomen
            självfallet är en avbild av de äldre. Om man — som i vårt land
            — så länge haft ett speciellt hysch-hysch kring allt som rör alkoholhaltiga
            drycker, måste självfallet en sådan nimbus även kring den svagaste
            av drycker, ölet, väcka ett speciellt intresse hos ungdomen. Men
            å andra sidan skiljer sig svensk ungdom knappast mycket från vare
            sig dansk, tysk eller engelsk ungdom. Om än mellanölet hade nyhetens
            behag för ungdomen, säger dock ingenting att effekterna på sikt
            skulle ha blivit särskilt sensationella. I detta sammanhang uppstår
            två frågor. Den första är, om det är rimligt att med hänsyn till
            förmodade reaktioner hos en speciell åldersgrupp förbjuda vad
            som i övrigt befinns vara rimligt av svenska folkets majoritet.
            Den andra frågan är, om skillnaden i nykterhetsläget blivit så
            speciellt annorlunda efter mellanölsförbudet. Svaret på den första
            frågan blir med all säkerhet, att det måste till utomordentliga
            stora vinster för att den vuxna delen av svenska folket, som förvisso
            uppskattar mellanölet, skall vara beredd att avstå från detta.
            Mellanölsförbudet infördes mot svenska folkets önskan. Men har
            då nykterhetsläget och speciellt det bland ungdomen förändrats
            efter mellanölsförbudet. Vi rör oss på osäkra marker, men en viss
            förändring kan möjligen skönjas. Av de regelbundna undersökningar
            som görs av skolungdomars alkohol-, tobak- och narkotikabruk i
            årskurserna 6 och 9 framgår, att en viss minskning av alkoholkonsumtionen
            förefaller sig ha skett i årskurs 9 jämfört med slutet på 1970-talet
            (Rapport, Skolöverstyrelsen, nov. 1983). Men även narkotikabruket
            och rökningen tycks ha minskat något
          </p>
          <pb facs="riksdagen-motions-pdf/data/198384/mot_198384__752/mot_198384__752-005.pdf"/>
          <fw xml:id="i-PYE7LstxLCHpF131zCJWJo">
            Mot. 1983/84:752 9
          </fw>
          <p xml:id="i-Xzs3Re73N412MFLCZZWjxH">
            under senare år. Det tycks över huvud taget vara fråga om ett
            större ansvarstagande bland ungdomen. Den som hoppats på drastiska
            förändring i samband med mellanölsförbudet blir besviken. Några
            sådana har det inte varit fråga om. Med förbud löser man förvisso
            sällan några problem. Då det gäller ungdomens alkoholvanor torde
            upplysning betyda mer. Det gäller också att inte underskatta viljan
            och förmågan hos den enskilde att själv ta ansvar för sin situation.
            Ungdomarnas egna och föräldrarnas ansvar är alltid utslagsgivande.
            Under alla omständigheter kan konstateras, att mellanölsförbudet
            knappast gav några positiva effekter av den storleksordning, att
            förbudet kan sägas vara motiverat. Medborgarna har rätt att kräva
            tillgång till ett öl av samma goda kvalitet och must som tillhandahålles
            praktiskt taget överallt utanför Sveriges gränser och utan nämnvärda
            restriktioner. Det är dags att återinföra mellanölet. Det finns
            få områden, där fanatismen och intoleransen så ofta breder ut
            sig, som på det alkoholpolitiska. En förbudsivrande minoritet
            använder lätt varje tillhygg i argumentationen för att förvandla
            svenska folket till det puritanska renlevnadsfolk som det inte
            vill vara eller skulle stå ut med att vara. Detta är ett historiskt
            arv, men tiderna har förändrats. I en tid, då umgänget över gränserna
            ständigt ökar och då stora ansträngningar görs för att locka utländska
            turister att besöka Sverige, finns det anledning att ge avkall
            på en provinsiell lagstiftning och i stället anpassa våra regelsystem
            till vad som är internationellt brukligt. Den just inledda Stockholmskonferensen
            kommer att sätta vårt land i fokus för massmedia i världen på
            ett sätt som kanske aldrig tidigare. Våra många besynnerliga och
            för utländska besökare helt obegripliga restriktioner på det alkoholpolitiska
            området kommer sannolikt i många fall att alltför mycket dominera
            den bild av Sverige som förmedlas till omvärlden. Desto större
            anledning finns det att på allvar sanera i en lagstiftning som
            överlevt sig själv. Med hänvisning till vad som anförts hemställs
            1. att riksdagen beslutar fastställa den övre alkoholgränsen för
            öl som försäljs i den allmänna handeln till 3,6 viktprocent, 2.
            att riksdagen som sin mening ger regeringen till känna vad som
            i motionen anförts om öppethållande på lördagarna, alternativt
            kvällsöppet, i systembutikerna, 3. att riksdagen hos regeringen
            anhåller om en utredning och förslag i syfte att avskaffa resp.
            minska restriktionerna på det alkoholpoli- tiska området.
          </p>
          <p xml:id="i-M1NS1PgkPXPEeSpZ4FrQpd" type="date">
            Stockholm den 19 januari 1984
          </p>
          <div xml:id="i-88jSHJ9hCzR7A8ppWajDSV" type="signatureBlock">
            <list xml:id="i-YtZJWNisWks1hS656HWhF">
              <item xml:id="i-EfGccougWQpjGMdHpCMjzR" who="i-ENka9fRWC7HrGDQTU4F2ah" type="signature">
                BIRGER HAGÅRD (m)
              </item>
            </list>
          </div>
        </div>
      </div>
    </body>
  </text>
</TEI>
