<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00551">
  <teiHeader>
    <fileDesc>
      <titleStmt>
        <title>Vuxenutbildning</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxenutbildning</title>
          <idno type="rdwebb">GX02Ub551</idno>
          <rs type="number">Ub551</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub551/text</ref>
          <ref type="dokument_url_html">http://data.riksdagen.se/dokument/GX02Ub551</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub551</ref>
          <ref type="doc">http://data.riksdagen.se/fil/2A3A262A-F252-43D6-A0D1-78CDDCBB3A53</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YXvd1228mkpqJQSC3qV4NA" type="signed"/>
        <correspContext corresp="i-YXvd1228mkpqJQSC3qV4NA">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction xml:id="i-DfeFzFh7tnxZqjssBN8489" type="numbering">
          <date when="2009-10-08"/>
        </correspAction>
        <correspAction xml:id="i-PDeuRwLxznJ3XRPmd7eiJJ" type="submission">
          <date when="2009-10-06"/>
        </correspAction>
        <correspAction xml:id="i-CTnovm9guyL2dcPVJPsnTi" type="transfer">
          <date when="2009-10-06"/>
        </correspAction>
        <correspAction xml:id="i-MQ5VB3HLQvo7PBYkRcL8Mi" type="assigned"/>
        <correspContext corresp="i-MQ5VB3HLQvo7PBYkRcL8Mi">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-K6T4EAuqnBPxpiLh1vjdKy">
            Förslag till riksdagsbeslut
          </head>
          <list style="ol">
            <item xml:id="i-H9v4AuqW9smWbph3TB7wKK">
              Riksdagen tillkännager för regeringen som sin mening vad som
              anförs i motionen om att återinföra en hög ambition att erbjuda
              en flexibel och lättillgänglig vuxenutbildning där alla som har
              behov av det kan delta.
            </item>
            <item xml:id="i-T27YVQ6tMhyZ4JbQ4h2hA4">
              Riksdagen tillkännager för regeringen som sin mening vad som
              anförs i motionen om att stärka det statliga stödet till kommunal
              vuxenutbildning.
            </item>
            <item xml:id="i-X3v7t1LEKnXbZHBBQKm4oX">
              Riksdagen tillkännager för regeringen som sin mening vad som
              anförs i motionen om riktade insatser för att underlätta för studieovana
              grupper att studera.
            </item>
            <item xml:id="i-2mE9X3Zwi7mxccW8Vgyevy">
              Riksdagen tillkännager för regeringen som sin mening vad som
              anförs i motionen om vikten av att kvalitetssäkra och individualisera
              sfi-undervisningen samt att möjliggöra för intensivkurser i svenska
              vid högskolor och universitet.
            </item>
            <item xml:id="i-PJSsrVhFWayUyGNZAruKdk">
              Riksdagen tillkännager för regeringen som sin mening vad som
              anförs i motionen om svenskundervisning på modersmålet, kontinuerligt
              intag och flexibla studietider.
            </item>
            <item xml:id="i-99cCcB23jQWts9CWq2iHc3">
              Riksdagen tillkännager för regeringen som sin mening vad som
              anförs i motionen om satsning på fler platser inom komvux och
              yrkesvux.
            </item>
            <item xml:id="i-WT2mvugqrerzCcPJzUTEqg">
              Riksdagen tillkännager för regeringen som sin mening vad som
              anförs i motionen om satsning på fler platser inom den kvalificerade
              yrkesutbildningen.
            </item>
            <item xml:id="i-JHSETaN9LYKKdaDYwkHvAK">
              Riksdagen tillkännager för regeringen som sin mening vad som
              anförs i motionen om möjligheten till samlade betygsdokument.
            </item>
            <item xml:id="i-3ucVTGb8hZKS3w6mewNFcz">
              Riksdagen tillkännager för regeringen som sin mening vad som
              anförs i motionen om möjligheten till korttidsutbildning parallellt
              med arbete eller annan branschspecifik utbildning.
            </item>
            <item xml:id="i-6jMFyNKEvj9dsJt9poAJZc">
              Riksdagen tillkännager för regeringen som sin mening vad som
              anförs i motionen om korttidsstudiestöd.
            </item>
            <item xml:id="i-JqCZ1XGtmkLCpXcHJcZoZ9">
              Riksdagen tillkännager för regeringen som sin mening vad som
              anförs i motionen om utbildningsbidrag.
            </item>
            <item xml:id="i-J8Noye5tao2CL6bFPWmKVK">
              Riksdagen tillkännager för regeringen som sin mening vad som
              anförs i motionen om införande av Ungdomslyftet.
            </item>
            <item xml:id="i-5ibTJwXeRGk8zLhL8yzLPh">
              Riksdagen tillkännager för regeringen som sin mening vad som
              anförs i motionen om ett utökat antal platser inom lärlingsutbildning.
            </item>
          </list>
        </div>
        <div type="motContent">
          <head xml:id="i-AtEGpkKySaUtGdx5sEsd3n" type="h1">
            Vår syn på vuxenutbildning
          </head>
          <p xml:id="i-5S4e1AcvhxXkXZfK2diYmd">
            Det finns flera skäl till att ha en väl utbyggd vuxenutbildning
            som är flexibel och lättillgänglig för alla. Var och en har rätt
            att utbilda sig, men vi har alla olika förutsättningar att satsa
            på vår utbildning under olika perioder av livet. Det kommer alltid
            att finnas personer som av olika skäl behöver fylla igen kunskapsluckor
            i vuxen ålder. Därför är det för oss socialdemokrater självklart
            att alla ska få mer än en chans att skaffa sig de kunskaper som
            behövs för att leva ett gott liv som aktiva samhällsmedborgare
            och vara efterfrågade på arbetsmarknaden.
          </p>
          <p xml:id="i-2kZGnq5ANnXQBTTFYWXfvH">
            Men även för landet Sveriges konkurrenskraft och möjligheter
            till ekonomisk tillväxt är en väl fungerande vuxenutbildning av
            avgörande betydelse. Sysselsättningsutvecklingen har stoppats
            på grund av brist på arbetskraft med rätt kompetens. Många jobb
            har gått förlorade, med arbetslöshet och uteblivna skatteintäkter
            till följd. Regeringen har inte använt de goda åren med högkonjunktur
            för att rusta vare sig de människor som behöver utbildning eller
            Sverige som nation. I stället har antalet utbildningsplatser i
            allt från arbetsmarknadsutbildning till högskola dragits ned.
          </p>
          <p xml:id="i-8HwhTYFvdp8KWoVFre6Usn">
            När vi nu befinner oss i en djup lågkonjunktur straffar den dåliga
            framförhållningen sig. I år lämnade den största årskullen på många
            år gymnasieskolan. Arbetslösheten bland ungdomar var redan innan
            dess näst högst i EU, enligt Eurostat. Många av dessa längtar
            till högre studier eller kommer att behöva komplettera och fortbilda
            sig för att bli attraktiva på arbetsmarknaden. Men den moderatstyrda
            regeringen har stängt dörr efter dörr för dem.
          </p>
          <p xml:id="i-AZK1RC6RH5bUKmJcfMvdSF">
            Antalet platser inom vuxenutbildningen är färre i dag än de var
            i brinnande högkonjunktur 2006 när den borgerliga regeringen tillträdde.
            Fler nybakade studenter får slåss om färre platser på högskolan.
            Platserna på kvalificerad yrkesutbildning och inom yrkesvux täcker
            inte behoven på långa vägar.
          </p>
          <p xml:id="i-3oT7gwcdcAndBXmMKmQkUs">
            Vi menar att vuxenutbildning i alla dess former bör ses som ett
            smörjmedel i det moderna samhällets maskineri. I lågkonjunktur
            gäller det att ta till vara möjligheterna att bygga på människors
            kunskapsbas så att de står redo när de nya jobben kommer. I högkonjunktur
            gäller det att snabbt förse arbetsmarknaden med det de behöver
            i nära samverkan med olika branschföreträdare. De förändringar
            som konstant pågår på arbetsmarknaden gör dessutom att arbetskraften
            ständigt, oavsett konjunktur, har ett behov av kunskapspåfyllnad.
            Att satsa på vuxenutbildning är ett av de mest effektiva sätten
            att bryta kunskapsklyftor mellan människor och minska segregation.
          </p>
          <p xml:id="i-AEtGTDcHbqVY75AgdmsRS6">
            Det riktade statsbidraget för vuxenutbildning bör återinföras,
            annars riskerar vuxenutbildningen att i hög grad bli ett offer
            för besparingar så länge den inte är lagstadgad. Redan i dag har
            många kommuner, framförallt mindre sådana, dragit ned sin verksamhet
            till ingenting mer än det som de enligt lag är tvungna att tillhandahålla
            (sfi, särvux samt grundläggande vuxenutbildning). Dessa besparingar
            har inneburit att många varit tvungna att avbryta pågående studier
            mot slutbetyg och högskolebehörighet. Det innebär också att inga
            nya elever får möjlighet att komplettera ämnen de kan behöva för
            att få grundläggande eller särskild högskolebehörighet, samt att
            människor som vill läsa svenska 2A och svenska 2B och engelska
            A för att komplettera sina gymnasiebetyg från hemlandet och kunna
            söka vidare till högskolestudier blir stoppade.
          </p>
          <head xml:id="i-73RKsjdmMBZphBKETXe2Ez" type="h1">
            Historik
          </head>
          <p xml:id="i-PN3mbSkP2Ro8L7B2JqtnG4">
            Tidigare socialdemokratiska regeringar har under lång tid byggt
            ut vuxenutbildningen på olika vis, trots en motvillig opposition.
            Under den speciella vuxenutbildningssatsning som kallades Kunskapslyftet
            deltog närmare en miljon vuxna. Även andra riktade insatser för
            att åstadkomma minskad social snedrekrytering till studier ledde
            till att människor som aldrig skulle ha vågat ta steget annars
            började studera. Exempel på sådana insatser är det riktade statsbidraget
            fördelat utifrån behov, rekryteringsbidraget, korttidsstudiestödet,
            25:4-regeln, inrättandet av Nationellt centrum för flexibelt lärande
            och studerandevillkoret i a-kassan. Det är olyckligt att allt
            detta nu har upphört eller lagts ned. För oss socialdemokrater
            är det självklart att fortsätta driva en politik med riktade satsningar
            för att kompensera de vuxna som tidigare fått minst av samhällsresurserna.
            Flera av förändringarna ovan ställer dessutom till det när det
            gäller möjligheterna att ta sig vidare till högre studier, särskilt
            i kombination med de nya antagningsreglerna till högskolan. De
            som tidigare sökte in på 25:4-kvoten, och nu i stället vill lägga
            samman sina betyg från gymnasiet med betyg från nyinlästa kurser
            på komvux till ett samlat betygsdokument, upptäcker att det är
            omöjligt om betygen från gymnasiet är äldre än åtta år. Vi menar
            att åtgärder måste vidtas skyndsamt för att lösa detta problem.
          </p>
          <p xml:id="i-TpcYxgcx2rRkKLdSt533Ku">
            Borttagandet av 25:4-regeln har förstärkt effekten av 8-årsregeln.
            Effekterna märks när det kommer elever med ofullständiga betyg
            (samlat betygsdokument) från gymnasieprogram de avslutat i början
            av 2000 talet. 8-årsregeln hindrar dem att föra över dessa betyg
            till ett slutbetyg inom kommunal vuxenutbildning om betygen är
            äldre än 8 år, vilket de är om utbildningen avslutades runt 2000.
            Dessa elevers dokument behandlas dessutom olika beroende på vilken
            kommun de bor i. Det står i förordningen att rektor kan tillåta
            att betyg äldre än 8 år tas med i undantagsfall, och dessa rader
            tolkas på de mest skiftande sätt. Vissa kommuner tillåter betyg
            som är upp till 1012 år gamla, andra kommuner prövar varje ärende
            individuellt och somliga håller benhårt på 8-årsregeln. I praktiken
            blir det ett juridiskt sammelsurium som drabbar enskilda individer
            väldigt orättvist. Numera krävs slutbetyg för att uppnå grundläggande
            behörighet till högskolan. I praktiken innebär 8-årsregeln ett
            resursslöseri, både för individen och med samhällets resurser.
            Ett slutbetyg eller avgångsbetyg från ett avslutat program eller
            gymnasieutbildning blir aldrig för gammalt, hur kan då enstaka
            kurser på ett samlat betygsdokument bli för gamla? Kunskaperna
            borde vara desamma.
          </p>
          <head xml:id="i-VbZedsNTzt7ixVFYKAw2NN" type="h1">
            Vikten av det livslånga lärandet
          </head>
          <p xml:id="i-7amKMokA3K9ZUd3Cjvw3HB">
            Trots våra tidigare prioriterade satsningar på vuxenutbildning
            finns det fortfarande många vuxna (ca 800 000) i Sverige som saknar
            fullgången gymnasieutbildning. De har nästan uteslutande betydande
            svårigheter att få nya jobb. Många vuxna har dessutom utbildningar
            som behöver uppdateras och kompletteras för att de ska fortsätta
            att vara efterfrågade på arbetsmarknaden. Med tanke på hur många
            gånger den som går ut gymnasiet i dag måste räkna med att byta
            jobb och bransch vore det oklokt att inte ha ett utbildningssystem
            som är anpassat för livslångt lärande. Målet är en generös och
            flexibel vuxenutbildning där en mångfald av utbildningsanordnare
            har ett så pass brett utbud att alla kan hitta en form som passar
            dem när de vill studera i vuxen ålder. Här har inte minst folkbildningen
            med sin breda verksamhet en mycket viktig funktion att fylla.
            Även validering är ett viktigt instrument i det framtida livslånga
            lärandet, och metoderna för validering behöver utvecklas och kvalitetssäkras.
            För nationen är det viktigt att hela arbetskraften har en god
            generell grund att stå på och snabbt och flexibelt kan inhämta
            nya kunskaper anpassade till arbetslivets behov.
          </p>
          <p xml:id="i-QfZGBMMZ9zQT8UGxSj9in4">
            De nya antagningsreglerna till högskolan missgynnar elever som
            väljer att gå ett yrkesinriktat program på gymnasiet och senare
            i livet får för sig att komplettera sin behörighet för högskolestudier
            inom kommunal vuxenutbildning eftersom de då hamnar i urvalsgrupp
            två. Det missgynnar också de elever som upptäcker att de efter
            avslutat gymnasium saknar den behörighet de skulle ha behövt och
            behöver läsa in denna i efterhand, samt de som av olika skäl inte
            klarat av att få godkänt i alla ämnen under sin gymnasietid. De
            utbildningsval som görs tidigt i livet bör naturligtvis inte få
            sådana livsavgörande konsekvenser.
          </p>
          <head xml:id="i-9ULLetPubWk5fJjsfET1yf" type="h1">
            Komvux och annan gymnasial vuxenutbildning
          </head>
          <p xml:id="i-AmefuHG9iGvf9XCmTW2M9o">
            Vi vänder oss emot synen att vuxenutbildning enbart är ett arbetsmarknadspolitiskt
            instrument. Därmed är det oacceptabelt att antalet platser på
            komvux och i annan vuxenutbildning har minskat så kraftigt de
            senaste åren. Vi är också kritiska till att de statliga bidragen
            till kommunerna har upphört och att den borgerliga regeringen
            valt att inte längre fördela de generella anslagen efter utbildningsbehov
            och -nivå. Vi vill särskilt stimulera de som har kort tidigare
            utbildning att våga satsa på att utbilda sig genom att skapa generösa
            studiestöd och erbjuda en mångfald av studieformer.
          </p>
          <p xml:id="i-3EhdSXoY577gVzMVZ7F3mX">
            Neddragningarna av den kommunala vuxenutbildningen som gjordes
            efter valet 2006 var omfattande. Regeringen har nu backat en del,
            men antalet platser inom vuxenutbildningen är långt ifrån det
            behov som finns. Med regeringens tidigare argumentation borde
            nivån öka markant under lågkonjunktur, inte vara lägre än högkonjunkturens
            2006. Vi menar att regeringens förslag till utökningar nu är fullständigt
            otillräckliga och föreslår 25 000 fler platser än regeringen under
            2010 inom komvux och yrkesvux, varav 10 000 platser bör ingå i
            ett ungdomslyft.
          </p>
          <head xml:id="i-XRjg31R9UmqcWsze1CY7W1" type="h1">
            Den framtida gymnasieskolans krav på mer vuxenutbildning
          </head>
          <p xml:id="i-PA9KEn3ySJWtmt1TtkHUvY">
            Med den gymnasieskola som regeringen föreslagit kommer ambitionerna
            på de yrkesinriktade utbildningarna att sänkas genom att kunskapskraven
            i matematik, svenska och engelska blir lägre. Vi anser att det
            är helt fel väg att gå. Fler, inte färre, måste få de kunskaper
            som är så viktiga för både individens och landets framtid. En
            välutbildad befolkning är en av tillväxtens drivkrafter. Utan
            en fullständig gymnasieutbildning är det svårt att få och behålla
            ett arbete. Eftersom inte alla gymnasieutbildningar enligt förslaget
            ger högskolebehörighet skapas också återvändsgränder i utbildningssystemet.
          </p>
          <p xml:id="i-7QCbLxqG5wCdrtQShHQgJi">
            De elever som väljer att läsa en yrkesförberedande utbildning
            eller ett lärlingsprogram är tvungna att välja till ytterligare
            kurser för att uppnå behörighet till högskola. I praktiken innebär
            det att dessa elever tvingas läsa ett utökat program och får en
            tyngre studiebörda för att uppnå den grundläggande behörigheten
            till högskolan än de kamrater som läser ett studieförberedande
            program. Tillsammans med de nya antagningsreglerna blir denna
            grupp väldigt missgynnad. Det förekommer ganska ofta att individer
            med en yrkesinriktad utbildning efter ett antal år i sitt yrke
            vill komma vidare/avancera eller byta inriktning. Det är en del
            av det livslånga lärandet. Tillsammans med de nya antagningsreglerna
            blir all yrkesutbildning en studiefälla.
          </p>
          <p xml:id="i-6fPHLEcUGjb5gd87y29mFs">
            När regeringen monterat ned vuxenutbildningen blir det än svårare
            att ta sig ur dessa återvändsgränder. De som gör ett specifikt
            val i ungdomsåren får svårt att byta bana senare i livet. Inte
            ens om man är mycket studiemotiverad, mogen och strategisk är
            det säkert att den utbildning man skaffar sig står sig över åren.
            För oss är det en självklarhet att alla har rätt till fler chanser
            i livet.
          </p>
          <head xml:id="i-QLetnvQRLGqyo1VcWs4QmV" type="h1">
            Sfi
          </head>
          <p xml:id="i-2Rs7DpLdc99Lkrrbc2J3v1">
            Dagens svenskundervisning för invandrare (sfi) behöver utvärderas,
            och dess konsekvenser för dem som deltar bör följas upp för att
            förbättra kvaliteten och effektiviteten. Kunskapsmålen behöver
            förtydligas, och det garanterade antalet undervisningstimmar per
            vecka bör öka. I dag är inte utbildningen tillräckligt anpassad
            till olika människors förkunskaper. Vi vill att sfi-undervisningen
            tydligare kopplas till varje individs förkunskaper och att undervisningen
            inriktas på att underlätta en snabb övergång till arbetslivet.
            Vi vill därför avsätta medel för utvecklings- och försöksverksamhet.
          </p>
          <p xml:id="i-CAimpqkQnXo8ffBc7VWGhf">
            Vi avvisar förslaget om ett begränsat antal terminer inom sfi.
            Det skulle innebära att de som har längre väg att gå, exempelvis
            analfabeter, slussas ut i komvuxgrupper där det blir ännu svårare
            att anpassa undervisningen individuellt. Vi tar också bestämt
            avstånd från uppfattningar som att invandrades bristande kunskaper
            i svenska handlar om en ovilja hos enskilda individer att lära
            sig svenska. Omotiverade studerande inom svenska för invandrare
            är inte vanligare än inom andra skolformer. I stället beror det
            alltför ofta på otillräcklig eller undermålig språkutbildning.
          </p>
          <p xml:id="i-BCgQkYn6y6ZEjB2MBBmHVm">
            Sfi-undervisningen måste integreras med det omgivande samhället
            på ett tydligare vis och kombineras med praktik, arbetslivsorientering,
            validering av betyg och kompetens samt annan utbildning och förvärvsarbete.
            Men för att det ska fungera krävs både fortbildning av dagens
            sfi-lärare och ett större engagemang från det omgivande samhället.
            Framgångsrik sfi-undervisning kräver många aktiva och ansvarstagande
            aktörer, och det finns goda exempel på kommuner i landet där man
            uppnått mycket bra resultat. Lärare som undervisar i sfi ska naturligtvis
            uppfylla behörighetskraven på samma sätt som inom övriga delar
            av utbildningsväsendet, och landets lärarutbildningar bör ha särskilda
            inriktningar mot sfi-undervisning inom inriktningar mot vuxenutbildning
            och folkhögskola. En satsning på forskning om vuxenutbildningens
            och folkbildningens särskilda villkor behövs.
          </p>
          <p xml:id="i-46xzTusTKW6WQB1ZrjyxPy">
            Förutsättningarna för att erbjuda fler sfi-studerande svenskundervisning
            på sitt modersmål bör öka, och skrivningarna om modersmålets betydelse
            i kursplanen bör stärkas. Kommunerna bör uppmuntras att erbjuda
            kontinuerligt intag för sfi-studerande som snabbt behöver komma
            i gång med sina studier samt erbjuda flexibla studietider.
          </p>
          <p xml:id="i-41QJminqs66wDHcFmA1ihb">
            Många som kommer till Sverige talar flera språk och är vana vid
            akademiska studier. Vi vill införa intensivkurser i svenska för
            dem som önskar. Vi föreslår att 1 000 platser på kurser i svenska
            för personer med akademisk examen inrättas.
          </p>
          <p xml:id="i-TyKcTW2HqYv72AwFnvSS57">
            Verksamhet och utbildning borde knytas starkare mot yrke och
            arbetsliv. Det finns forskning och många studier som visar att
            språk lärs bäst i sitt sammanhang. Om man lär sig utifrån sitt
            yrke så hänger resten ofta med av sig självt.
          </p>
          <head xml:id="i-QoBeXURWfyLCy3DGeX9MYu" type="h1">
            Korttidsstudiestöd
          </head>
          <p xml:id="i-HCX113D3cw93TqsLNf8gNS">
            Vi anser att ett tillfälligt kompetensstöd för dem som vill studera
            vid komvux eller folkhögskolor på deltid, parallellt med sitt
            arbete, ska införas. Stödet kan lämnas för studier i svenska,
            svenska för invandrare, engelska, matematik och samhällsvetenskap
            på grundskole- eller gymnasienivå. Det ska vara möjligt att kombinera
            stödet med annan branschspecifik utbildning som arbetsgivaren
            betalar. Det tillfälliga kompetensstödet ersätter förlorad arbetsförtjänst
            och ska uppgå till 90 kronor per timme. Vi föreslår att resurser
            avsätts som räcker till studier på deltid 20 procent för 5 000
            personer.
          </p>
          <head xml:id="i-SZiBeRjP6QFFv5q79J1fTL" type="h1">
            Utbildningsbidrag
          </head>
          <p xml:id="i-7GRPCkftZj3fbiRUfucBqB">
            Arbetslösa som har kort eller ofullständig utbildning och har
            behov av att komplettera sin utbildning inom komvux ska efter
            prövning av arbetsförmedlingen kunna få utbildningsbidrag. Bidraget
            riktar sig till arbetslösa som fyllt 25 år men inte 55, och som
            saknar möjlighet att studera med reguljära studiemedel. Bidraget
            kan beviljas för max 50 veckors heltidsstudier.
          </p>
          <head xml:id="i-UA6PQEoFr15NXV56ixZQ7i" type="h1">
            Ungdomslyft
          </head>
          <p xml:id="i-UcpoAC5r98rhQJkReuEX3N">
            Många unga som saknar arbete har inte fullständig gymnasieexamen.
            Arbetsförmedlingen beräknar att 120 000 unga kommer ut på arbetsmarknaden
            mellan 2009 och 2012 utan slutbetyg från gymnasiet. Behovet av
            extraordinära insatser är därför stort. Vi vill sjösätta ett tillfälligt
            program med 10 000 platser för unga arbetslösa som vill komplettera
            sin utbildning så att de får grundläggande behörighet Ungdomslyftet.
            Programmet innebär att långtidsarbetslösa ungdomar mellan 20 och
            24 år ska kunna komplettera ofullständiga grundskole- eller gymnasieutbildningar.
            Utbildningen ska kunna arrangeras inom ramen för den kommunala
            vuxenutbildningen eller på folkhögskolor. Tiden för programmet
            ska vara flexibel och anpassad efter de utbildningsbehov som individen
            har, men maximalt pågå ett år.
          </p>
          <head xml:id="i-MWP4P43PT9ymZ9nZNbUjwA" type="h1">
            Kompetensutveckling för yrkesverksamma
          </head>
          <p xml:id="i-6sgKx5BqMGm1B32Tmd2Eia">
            Många människor behöver en möjlighet för att kombinera arbete
            med studier för att höja sin kompetens och ha beredskap för den
            typ av omställning som arbetslivet ofta kräver, inte minst under
            lågkonjunkturer. Vi vill göra det möjligt att studera vid komvux
            eller på folkhögskola på deltid parallellt med sitt arbete. Studierna
            kan bedrivas i svenska, svenska för invandrare, engelska, matematik
            eller samhällsvetenskap på grundskole- eller gymnasienivå. Det
            ska vara möjligt och uppmuntras till att kombinera detta med annan
            branschspecifik utbildning som arbetsgivaren står för.
          </p>
          <head xml:id="i-ErkSP3m6bFy6ikFbCxqjUi" type="h1">
            Lärlingsutbildning
          </head>
          <p xml:id="i-Ln6QqzSjEFFwVMdgdm69cn">
            Många unga som har gått utan arbete en längre tid behöver uppdatera
            sin kompetens. Många saknar dock studievana och behöver en nära
            kontakt till arbetslivet för att kunna göra det. Därför vill vi
            inrätta lärlingsplatser där utbildningen motsvarar yrkesvux men
            som är förlagd i yrkeslivet. De arbetsplatser som tar emot lärlingar
            ska få ersättning för detta. Vi föreslår 3 000 lärlingsplatser
            under 2010.
          </p>
          <head xml:id="i-4d68NUCDwfuh1xz6EfniUq" type="h1">
            Kvalificerad yrkesutbildning
          </head>
          <p xml:id="i-8TTm7ZQ9uievSDFTPqC75b">
            Den kvalificerade yrkesutbildningen är en viktig del av vuxenutbildningen
            som i mycket hög utsträckning leder till arbete. Erfarenheterna
            från hittills genomförda kvalificerade yrkesutbildningar är en
            god utgångspunkt när det gäller att fortsätta utveckla såväl dessa
            utbildningar som andra vuxenutbildningar med yrkesinriktning.
            I kommuner med känslig arbetsmarknad är den kvalificerade yrkesutbildningen
            dessutom en viktig förutsättning för att kunna tillgodose behovet
            av lämplig arbetskraft och för att kunna underlätta företagsetableringar
            inom specifika områden. Den kompetenskommission vi socialdemokrater
            föreslagit, sammansatt av företrädare för stat, regioner och arbetsmarknadens
            parter, kan med rätt resurser och befogenheter ytterligare använda
            kvalificerad yrkesutbildning för att lösa flaskhalsar på regionala
            arbetsmarknader.
          </p>
          <p xml:id="i-Tz2gNMwbiQMUve46UofFmY">
            Behovet av och efterfrågan på kvalificerade yrkesutbildningar
            ökar och därmed bör också antalet platser öka. Det finns även
            fler intresserade utbildningsanordnare som har bedömts ha god
            kvalitet vid sina utbildningar än som regeringen tilldelat anslag.
            Vi anser att det bör ges medel för 4 500 ytterligare heltidsplatser
            redan från den 1 januari 2010, vilket är 3 000 fler än regeringen
            föreslår.
          </p>
          <p xml:id="i-JGdcyf3VTXSwUzctxLa6d5">
            Även om akademisk utbildning och kvalificerad yrkesutbildning
            har olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. KY-studenter
            måste kunna gå vidare till högskola, och högskolestudenter kan
            ha god nytta av att komplettera sin akademiska utbildning med
            kurser på KY. För största möjliga flexibilitet bör också möjligheterna
            för sökande att läsa en kvalificerad yrkesutbildning på distans
            utvecklas.
          </p>
          <p xml:id="i-YafigyTgMSUCfUXWRfxqQm">
            Distansutbildning är en form som efterfrågas alltmer av de grupper
            som attraheras av KY-utbildningar. Många önskar också utbildning
            på halvfart för att kombinera sin KY-utbildning med arbete.
          </p>
          <p xml:id="i-JM1QL3YKADvJ2yutMAa9BZ">
            Under de senaste två åren har de kvalificerade yrkesutbildningarna
            fått uppleva ett vakuum på grund av regeringens märkliga hantering
            av den utredning som skulle se över de eftergymnasiala yrkesutbildningarna.
            Vi välkomnar det nya organisatoriska paraplyet Yrkeshögskolan,
            men vi menar att de resurser som regeringen avsatt är helt otillräckligt
            för att möta människors behov och arbetsmarknadens efterfrågan
            .
          </p>
          <head xml:id="i-RWAu7562X6YzuUbpAPBuyD" type="h1">
            Yrkesinriktad vuxenutbildning
          </head>
          <p xml:id="i-2mwE3uuxWUFYpz9iDzgZiB">
            Läget på arbetsmarknaden i dag visar med all önskvärd tydlighet
            att det finns ett behov av mer yrkesinriktade utbildningar inom
            vuxenutbildningen, som hittills främst varit fokuserad på teoretiska
            kurser. Det finns också stora behov av att skapa möjligheter för
            dem som har gått studieförberedande program på gymnasieskolan
            att skola om sig till mer praktiska yrken. Särskilt viktigt är
            det att skapa möjligheter till omställning mot bristyrken. Därför
            välkomnar vi den satsning som skett på yrkesvux, även om den är
            alldeles för liten för 2009 tillsköt regeringen endast medel till
            hälften av de yrkesvuxplatser som kommunerna var beredda att starta.
            De neddragningar som de senaste åren i olika omgångar drabbat
            vuxenutbildningen har framförallt skett på yrkesutbildningarnas
            bekostnad. Det kommer att behövas ny arbetskraft inom olika branscher
            i framtiden, inte bara undersköterskor inom vården, vilket är
            det som erbjuds på många håll. Att yrkesvuxpengarna ska ansökas
            inför varje år gör det svårt för kommunerna att få kontinuitet
            i sin utbildningsplanering.
          </p>
          <head xml:id="i-8xAf7W6XzkztnrQhy7qKcQ" type="h1">
            Kompetenskommission
          </head>
          <p xml:id="i-7CcTRqYgi2xfRU8WRTzz6K">
            Med anledning av allt ovanstående föreslår vi att en kompetenskommission
            tillsätts för att snabbt analysera näringslivets och den offentliga
            sektorns behov av arbetskraft för att sedan köpa in utbildningsplatser
            som fyller dessa behov. Kommissionen ska bestå av företrädare
            för näringslivets branschorganisationer, små och stora företag,
            kommuner, stat och fackföreningar.
          </p>
          <p xml:id="i-VdmkiUEEzzV6tt2stkBZrM">
            Utbildningarna ska främst riktas till dem som står längst ifrån
            arbetsmarknaden, de som har högst grundskoleutbildning eller avbruten
            gymnasieutbildning. Platserna ska finnas på yrkeskomvux, inom
            den kvalificerade yrkesutbildningen och andra kortare yrkesinriktade
            utbildningar på eftergymnasial nivå som är nära kopplade till
            arbetslivet, men platserna ska även finnas på högskolan för att
            fylla behovet.
          </p>
        </div>
        <div type="motSignatures">
          <list>
            <item xml:id="i-9RggmE9VR1eedBRFBtKHfc" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-AnCQBckwimpiWzXBDX9Nd2" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-W1mD2hrPXCDYc5K1Eu1GpN" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-96D7qqxBvZiDWabqsok4Yx" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-EyJQAeLj3NguWzEsPZTmma" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-RT4byqZb2CnccaqDUwa8J8" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-Rz7VQkyArvxaYc2dABS1Ka" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-WfmvQkA8mRrq92DhDJ5ism" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
          </list>
        </div>
      </div>
    </body>
  </text>
</TEI>
