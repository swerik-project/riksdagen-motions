<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03294">
  <teiHeader>
    <fileDesc>
      <titleStmt>
        <title>med anledning av prop. 2015/16:62 Skärpta åtgärder mot missbruk av tidsbegränsade anställningar</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3294 av Ali Esbati m.fl. (V)</title>
          <idno type="rdwebb">H3023294</idno>
          <rs type="number">3294</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023294/text</ref>
          <ref type="dokument_url_html">http://data.riksdagen.se/dokument/H3023294</ref>
          <ref type="dokumentstatus_url_xml">http://data.riksdagen.se/dokumentstatus/H3023294</ref>
          <ref type="docx">http://data.riksdagen.se/fil/68E29D76-AB57-4B10-AC03-DDD4E54B116D</ref>
          <ref type="pdf">http://data.riksdagen.se/fil/1447A740-F67A-44C1-AA81-41F3C61C1B9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SwbMoAFQwQURk5V487zFP8" type="basedOn"/>
        <correspContext corresp="i-SwbMoAFQwQURk5V487zFP8">
          <ref>Proposition 2015/16:62</ref>
        </correspContext>
        <correspAction xml:id="i-C8AbssnS9nS7g8ZJEi2TQZ" type="signed"/>
        <correspContext corresp="i-C8AbssnS9nS7g8ZJEi2TQZ">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-XgQtSXWea4aFwNuAkRoU5V" type="submitted">
          <date when="2016-01-13"/>
          <time when="13:38:03"/>
        </correspAction>
        <correspAction xml:id="i-GrsLmB3eukJfdxNT55FWFc" type="dismissed">
          <date when="2016-01-19"/>
        </correspAction>
        <correspAction xml:id="i-NsnyCgNfEcck2YZC1r4UGc" type="referred">
          <date when="2016-01-20"/>
        </correspAction>
        <correspAction xml:id="i-C26pPGb71BoEavYDqwcrhG" type="assigned">
          <date when="2016-04-27"/>
          <time when="13:46:47"/>
        </correspAction>
        <correspContext corresp="i-C26pPGb71BoEavYDqwcrhG">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-DM47B9h5Hw3kZYYcGVZRn5" type="behandlas_i"/>
        <correspContext corresp="i-DM47B9h5Hw3kZYYcGVZRn5">
          <ref type="uppgift">2015/16:AU5</ref>
          <ref type="ref_dok_id">H301AU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU5</ref>
          <ref type="ref_dok_titel">Skärpta åtgärder mot missbruk av tidsbegränsade anställningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9W969BbNPZtA97u7wQvwsy" type="motHeader">
        <div xml:id="i-K1GL6NonCLQ3J2mFFzQ6wu" type="motTitle">
          Motion till riksdagen 2015/16:3294 av Ali Esbati m.fl. (V) med
          anledning av prop. 2015/16:62 Skärpta åtgärder mot missbruk av
          tidsbegränsade anställningar
        </div>
      </div>
      <div xml:id="i-L87Wfu6K28u778KLxNSfZw" type="motBody">
        <div xml:id="i-B2JpEmWKwYb7q9gwWJUxfy" type="motProposal" subtype="förslag">
          <head xml:id="i-SotH3xMHXg7hvHSe2TVfmn">
            1 Förslag till riksdagsbeslut
          </head>
          <list xml:id="i-X93ZqnqFaMS5e5TWfFAg5x" style="ol">
            <item xml:id="i-BUfckmF12NsoG9tNnBRS3M">
              Riksdagen ställer sig bakom det som anförs i motionen om att
              lagen (1982:80) om anställningsskydd bör ändras så att allmän
              visstidsanställning utgår och det i stället införs objektiva kriterier
              för när det är tillåtet med visstidsanställningar och tillkännager
              detta för regeringen.
            </item>
            <item xml:id="i-HdUovYGtovyratiq4Qu3gz">
              Riksdagen ställer sig bakom det som anförs i motionen om att
              det ska införas en övre tidsgräns om maximalt 24 månader under
              de senaste fem åren för hur länge någon kan vara tidsbegränsat
              anställd, oavsett anställningsform, hos samma arbetsgivare innan
              anställningen övergår i en tillsvidareanställning och tillkännager
              detta för regeringen.
            </item>
            <item xml:id="i-KWbu9gGagEzcnZb9v7541u">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att analysera
              de ekonomiska och sociala effekterna av intermittenta anställningar
              samt utforma en begränsningsregel som ger ett effektivt skydd
              mot dessa och tillkännager detta för regeringen.
            </item>
          </list>
        </div>
        <div xml:id="i-WsDUrraHWpR8jys9Y684de" type="motContent">
          <head xml:id="i-YJtK27oVza6kwJn1Lo2uu3" type="h1">
            2 Propositionens huvudsakliga innehåll
          </head>
          <p xml:id="i-Uc9K962yT4bZwwaGqVp3YF">
            I propositionen föreslås ändringar i lagen (1982:80) om anställningsskydd.
            Ändringarna innebär i huvudsak att den nuvarande begränsningen
            för allmän visstidsanställning kompletteras med en ny regel. I
            dag övergår en allmän visstidsanställning till en tillsvidareanställning
            om den sammanlagda anställningstiden i allmän visstidsanställning
            överstiger två år inom en femårsperiod. Enligt regeringens förslag
            ska omvandling inte bara ske om anställningstiden överstiger två
            år under en femårsperiod, utan även om det sker under en period
            då tidsbegränsade anställningar i form av allmän visstidsanställning,
            vikariat och säsongsarbete enligt anställningsskyddslagen följt
            på varandra. En anställning ska anses ha följt på en annan om
            den tillträtts inom sex månader från den föregående anställningens
            slutdag. I propositionen föreslås också att arbetstagare med tidsbegränsade
            anställningar ska få en utökad rätt till information.
          </p>
          <p xml:id="i-HoSywkmwC9pS3ULmx8wsab">
            Syftet med lagändringarna är dels att förbättra situationen för
            arbetstagare som riskerar att fastna i tidsbegränsade anställningar
            under lång tid, dels att säkerställa att anställningsskyddslagen
            uppfyller kraven på åtgärder till förebyggande av missbruk enligt
            EU:s visstidsdirektiv. Genom ändringarna kommer möjligheterna
            att under lång tid använda på varandra följande tidsbegränsade
            anställningar enligt lagen att begränsas.
          </p>
          <head xml:id="i-R5VLuSAR7HW4tA32YHewk5" type="h1">
            3 Vänsterpartiets allmänna synpunkter
          </head>
          <p xml:id="i-671ghDKL7hiVn4QEpHod3z">
            Osäkra anställningsförhållanden utgör ett stort problem på den
            svenska arbetsmarknaden. Tidsbegränsade anställningar (visstidsanställningar)
            ger arbetstagaren en svagare ställning i arbetsförhållandet och
            kan därför över tid utgöra ett betydande problem för denne och
            för möjligheterna att upprätthålla goda arbetsvillkor. Visstidsanställningar
            kan därtill missbrukas av arbetsgivare genom att olika slags tidsbegränsade
            anställningsformer varvas och staplas på varandra. Med nuvarande
            lagstiftning, som infördes av den borgerliga regeringen 2007,
            kan en person i praktiken vara anställd på olika tidsbegränsade
            kontrakt i all oändlighet hos samma arbetsgivare genom att olika
            tidsbegränsade anställningar staplas på varandra. Vänsterpartiet
            har länge framhållit vikten av att ändra lagstiftningen i syfte
            att förhindra stapling, minska de otrygga anställningarna och
            stärka den enskildes rätt till anställningstrygghet.
          </p>
          <p xml:id="i-Mww3qkt8CrznTsuQeDdJzW">
            Regeringens lagförslag innebär en förbättring jämfört med dagens
            regler. Förslaget kan ses som ett steg i rätt riktning för att
            minska missbruket av visstidsanställningar. Vänsterpartiet motsätter
            sig därför inte regeringens proposition. Vänsterpartiet har dock,
            i likhet med flera remissinstanser, ett antal invändningar och
            förslag till ytterligare åtgärder.
          </p>
          <p xml:id="i-DgyYqCNe5rXxdcr8BXqnx6">
            För det första är förslaget otillräckligt och urvattnat. Den
            föreslagna lagregeln kommer inte att sätta stopp för missbruket
            av visstidsanställningar. Det kommer även fortsättningsvis, med
            regeringens förslag, att vara möjligt för arbetsgivare att stapla
            visstidsanställningar på varandra under flera år. Arbetstagare
            kommer därmed även fortsättningsvis att kunna arbeta hos samma
            arbetsgivare under mycket lång tid, enligt TCO i upp till sex
            år, utan att anställningen övergår i en tillsvidareanställning.
          </p>
          <p xml:id="i-PEwha35KqC3xHQWHXoyLjd">
            Förslaget kommer dessutom, enligt Sveriges universitetslärarförbund
            (Sulf), inte att ha någon som helst effekt inom exempelvis universitet
            och högskolor där staten som arbetsgivare även fortsättningsvis
            kan runda lagen om anställningsskydd genom att låta en person
            vara tidsbegränsat anställd med stöd av någon annan reglering,
            såsom högskoleförordningen eller anställningsförordningen. Liknande
            kritik har framförts av fackförbundet ST som organiserar statligt
            anställda. I dag finns stora möjligheter att behålla anställda
            i visstider inom staten eftersom det finns möjligheter inom både
            LAS och i anställningsförordningens paragraf om kortare anställningar.
            Bestämmelserna borde därför utformas skarpare än i regeringens
            förslag.
          </p>
          <p xml:id="i-RhPsSimJNrtLis4AR6hp4T">
            I stället för att utsträcka skärpningen till att gälla alla tidsbegränsade
            anställningar, oavsett form, framstår det nu som att regeringen
            gör minsta möjliga förändring i syfte att uppfylla minimikraven
            i EU:s visstidsdirektiv.
          </p>
          <p xml:id="i-SpKrGjVsjJAyM7Q2e6EGEi">
            Ett av huvudproblemen i sammanhanget, anställningsformen allmän
            visstid, bibehålls dessutom i lagen om anställningsskydd. Arbetsgivare
            kommer därmed även fortsättningsvis att kunna anställa personer
            i denna tidsbegränsade, osäkra anställningsform utan motivering.
          </p>
          <p xml:id="i-Fp9pfQ2FqvzWvhYf4KwBtB">
            Företrädare för regeringen har, åtminstone i opposition, lovat
            att vidta kraftfulla åtgärder mot missbruket av tidsbegränsade
            anställningar. De åtgärder som föreslås i den aktuella propositionen
            kan inte sägas motsvara detta löfte. Vänsterpartiet instämmer
            i LO:s kommentar till regeringens förslag: ”Om syftet är att ändra
            i den svenska lagstiftningen på minsta möjliga sätt så har syftet
            uppnåtts.”
          </p>
          <p xml:id="i-KjZ7VfpysUDwShXQyCnzVQ">
            För det andra är förslaget krångligt och svårtolkat. Den föreslagna
            lagregeln riskerar att skapa osäkerhet hos såväl arbetstagare
            som arbetsgivare om när en visstidsanställning de facto övergår
            till en tillsvidareanställning. Risken för tolkningsproblem och
            tvister kan göra att arbetsgivare avstår från att anställa. Den
            föreslagna lagregelns otydlighet kan dessutom försvåra arbetstagares
            möjligheter att tillvarata sina rättigheter.
          </p>
          <p xml:id="i-CKCrLonTQgMM1rro9fNdGZ">
            För det tredje förblir det oklart om förslaget verkligen uppfyller
            visstidsdirektivets krav, vilket framhålls av flera remissinstanser.
            Bakgrunden till regeringens förslag är den anmälan som TCO gjorde
            till EU-kommissionen i samband med att de nya reglerna för tidsbegränsade
            anställningar infördes 2007. EU:s direktiv om visstidsarbete kräver
            att varje medlemsland har ett effektivt skydd mot missbruk av
            upprepade tidsbegränsade anställningar. I sin anmälan till EU-kommissionen
            anmärkte TCO på att de nya reglerna gav stort utrymme för arbetsgivare
            att stapla tidsbegränsade anställningar på varandra under mycket
            lång tid trots att det egentligen finns ett permanent behov av
            arbetskraft. Kommissionen har efter utredning kommit fram till
            att den delar TCO:s syn och driver sedan flera år ett fördragsbrottsärende
            mot Sverige. Om Sverige inte ändrar reglerna kan EU-kommissionen
            väcka talan mot Sverige i EU-domstolen. Om kommissionen gör bedömningen
            att regeringens lagförslag inte uppfyller EU-rätten väntar höga
            böter. För att vara säker på att uppfylla EU-rättens krav borde
            förslaget ha fått en annan utformning som mer säkert förhindrar
            missbruk av tidsbegränsade anställningar.
          </p>
          <p xml:id="i-5bTMmfrQqoQ8imb3YcQus1">
            Sammantaget anser Vänsterpartiet att det finns bättre sätt att
            begränsa missbruket av upprepade tidsbegränsade anställningar
            och tillgodose EU-rättens krav. I det följande redovisas våra
            förslag.
          </p>
          <head xml:id="i-HibP7CjSKDfeFqYCzCjUD5" type="h1">
            4 Objektiva skäl för alla visstidsanställningar
          </head>
          <p xml:id="i-XxdL2erzr22ZnNq9tuvDFR">
            Vänsterpartiet anser att tillsvidareanställning ska vara norm
            på arbetsmarknaden och att tidsbegränsade anställningar bara ska
            få användas när det finns objektiva skäl för det. Så är det inte
            i dag, och så kommer det inte heller att bli med regeringens förslag.
          </p>
          <p xml:id="i-6dnWAseTBhXSrcgP7KGHMr">
            För att anställa någon på ett vikariat krävs att en anställd
            är frånvarande och tillfälligt behöver ersättas. Men för att erbjuda
            någon en allmän visstidsanställning enligt 5 § i LAS finns inga
            sådana kriterier alls. Det står arbetsgivaren fritt att välja
            en tidsbegränsad anställning utan att motivera det. Därmed kan
            det inte sägas att tillsvidareanställning längre är norm i den
            svenska arbetsrättslagstiftningen. Allmän visstidsanställning
            bryter med en grundtanke i LAS, nämligen att arbetstagaren, som
            i utgångspunkten har en underordnad ställning i relation till
            arbetsgivaren, åtminstone ska skyddas mot godtycke. Allmän visstidsanställning
            kan tvärtom sägas bygga på just godtycke (varför det blir särskilt
            problematiskt om det heller inte begränsas effektivt i tid, om
            stapling är möjlig).
          </p>
          <p xml:id="i-357CbuAZ6MiHjbJ4n2Q99V">
            Allmän visstidsanställning infördes av den borgerliga regeringen
            2007. Vänsterpartiet har sedan dess, tillsammans med flera fackförbund,
            framfört krav på att allmän visstidsanställning ska tas bort ur
            LAS. Den nuvarande regeringen har hittills varit ovillig att tillmötesgå
            detta krav, trots de uppenbara problem som anställningsformen
            medför.
          </p>
          <p xml:id="i-KG6EPZkhDEP1KPmoUiHCWP">
            Vänsterpartiet anser att LAS bör ändras så att allmän visstidsanställning
            utgår och det i stället införs objektiva kriterier för när det
            är tillåtet med visstidsanställningar. Lagen bör i denna del även
            fortsättningsvis vara semidispositiv. Det innebär att arbetsmarknadens
            parter i centrala kollektivavtal kan komma överens om de anställningsformer
            som är lämpliga inom respektive bransch.
          </p>
          <p xml:id="i-Yie3KsL9ZTfkXtwRBrrEu">
            Lagen (1982:80) om anställningsskydd bör ändras så att allmän
            visstidsanställning utgår och att det i stället införs objektiva
            kriterier för när det är tillåtet med visstidsanställningar. Detta
            bör riksdagen ställa sig bakom och ge regeringen till känna.
          </p>
          <head xml:id="i-4EjsY3fVHtgB43Cn5cyhD9" type="h1">
            5 Inför en tydlig maxgräns för tidsbegränsad anställning
          </head>
          <p xml:id="i-S1G6u7s3grh43iVhge6Csf">
            Det ska inte vara möjligt att stapla olika visstidsanställningar
            hos samma arbetsgivare ovanpå varandra under alltför lång tid.
            Den lagstiftning som gäller i dag innebär att en arbetsgivare
            kan ha en person anställd på olika tillfälliga kontrakt i upp
            till fyra år inom en femårsperiod utan att erbjuda en tillsvidareanställning.
            Utöver det går det att använda sig av säsongsanställning och provanställning.
            I praktiken kan en person i dag vara anställd på olika tidsbegränsade
            kontrakt i all oändlighet hos samma arbetsgivare. Regeringens
            förslag innebär en förbättring jämfört med nuvarande regler, men
            förslaget är både otillräckligt och svårtolkat. Det kommer även
            fortsättningsvis att vara möjligt att stapla visstidsanställningar
            under lång tid.
          </p>
          <p xml:id="i-HPpCkNTyn7ftkHguCcEbAe">
            Det är inte acceptabelt att anställningstryggheten går att kringgå
            på det här sättet. Vänsterpartiet anser att det behövs en avsevärd
            skärpning av reglerna mot missbruk av upprepade tidsbegränsade
            anställningar. Reglerna ska vara enkla att förstå och tillämpa.
          </p>
          <p xml:id="i-GnbixYkqtgfquaR5YSWWsm">
            Ett område där otillräckligheten i den föreslagna regleringen
            blir tydlig är staten. Av den senaste årsrapporten från Universitetskanslersämbetet
            (UKÄ) framgår exempelvis att 31 procent av forskande och undervisande
            personal inom högskolan har en tidsbegränsad anställning. För
            statligt anställda finns vissa lagregleringar som avviker från
            LAS. Dessa lagregleringar kan användas på ett sätt som kan utgöra
            missbruk av på varandra följande tidsbegränsade anställningar.
            Ett exempel på en sådan särskild bestämmelse är 9 § anställningsförordningen
            (1994:373) om anställning för enstaka kortvariga perioder. Det
            finns åtskilliga exempel på hur offentliga arbetsgivare utnyttjar
            möjligheten att alternera mellan anställningar enligt anställningsförordningen
            och LAS, vilket medför att statligt anställda inte blir tillsvidareanställda.
            I stället kombineras de tidsbegränsade anställningsformerna i
            anställningsförordningen och LAS till en oändlig kedja av otrygga
            visstidsanställningar – trots att behovet av arbetskraft är permanent.
          </p>
          <p xml:id="i-HuCbRczWSzctmUrnJA3fho">
            Det finns behov av att särskilt genomlysa dessa villkor, men
            ett logiskt första steg är att låta alla anställningsformer ingå
            i bedömningen av maximal tid som visstidsanställd. Det är den
            långvariga osäkerheten som utgör själva problemet.
          </p>
          <p xml:id="i-L2WNU6zstKgQ863QCfPUPS">
            Det bör införas en övre tidsgräns om maximalt 24 månader under
            de senaste fem åren för hur länge någon kan vara tidsbegränsat
            anställd, oavsett anställningsform, hos samma arbetsgivare innan
            anställningen övergår i en tillsvidareanställning. Detta bör riksdagen
            ställa sig bakom och ge regeringen till känna.
          </p>
          <head xml:id="i-9VsrraBbyirFSFVS2pCnYG" type="h1">
            6 Utredning om skydd mot missbruk av intermittenta anställningar
          </head>
          <p xml:id="i-5E29WBWi7YFp1rGnjPnTUB">
            Ett omfattande och växande problem på svensk arbetsmarknad är
            utvecklingen mot allt fler s.k. intermittent anställda, t.ex.
            timanställda, springvikarier eller personer som rings in vid behov.
            Intermittenta anställningar är inte lagreglerade utan regleras
            i kollektivavtal mellan arbetsmarknadens parter. Personer med
            denna form av tidsbegränsad anställning har en anställningstid
            som enbart räknas när de arbetar. Ett nytt anställningsförhållande
            påbörjas varje gång arbete utförs.
          </p>
          <p xml:id="i-47MWE3CBKCi2Gba67PXsVe">
            I LO:s tjänstebranscher pågår en utveckling där denna form av
            moderna daglönare blir allt vanligare. Arbetsgivarna väljer att
            utnyttja sina möjligheter att använda sig av intermittent anställda
            via anställningsformen allmän visstid. Personer med intermittenta
            anställningar erbjuds arbete med kort varsel och har ingen garanterad
            arbetstid, inget schema och därmed ingen garanterad inkomst. Intermittenta
            anställningar kan fortgå under en lång period, ofta under flera
            år. De arbetstagare som omfattas av intermittenta anställningar
            är främst unga, kvinnor och personer med utländsk bakgrund. De
            intermittent anställda har i praktiken inte något anställningsskydd
            alls – de är helt utlämnade till arbetsgivarens godtycke. Regeringens
            förslag ger inget skydd mot arbetsgivarnas systematiska missbruk
            av intermittenta anställningar.
          </p>
          <p xml:id="i-Xc784GBEDH2gN9E8vToL1t">
            Vänsterpartiet ser ett stort behov av att komma till rätta med
            det omfattande missbruk av intermittenta anställningar som präglar
            delar av svensk arbetsmarknad. TCO framhåller i sitt remissvar
            att regeringen bör arbeta vidare med frågan om en begränsningsregel
            som ger ett effektivt skydd mot missbruk av intermittenta anställningar.
            Vänsterpartiet delar TCO:s uppfattning i detta avseende.
          </p>
          <p xml:id="i-KbAkpmc2Zd2nnbrgoVw3RB">
            Vänsterpartiet menar att detta kan göras antingen kopplat till
            ett lagstiftningsarbete som syftar till att ta bort allmän visstidsanställning
            eller genom en separat process.
          </p>
          <p xml:id="i-6cZd5Bb3MZKxnxAxkbsCwJ">
            Regeringen bör tillsätta en utredning med uppdrag att analysera
            de ekonomiska och sociala effekterna av intermittenta anställningar
            samt utforma en begränsningsregel som ger ett effektivt skydd
            mot dessa. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-X6ujArMnuTi1w6N4363vcm" type="motSignatures">
          <list xml:id="i-FgDCzPh5ASSrvVArWAp4yq">
            <item xml:id="i-PumgfqXwASEbBN2zPsB7Kt" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-Bh4hpb7C7ZKxiNxW3Rbpmj" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Vt5KUVeCAEfea4fPEGgAJP" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-7X13uJVX6ubZEQUfzS745b" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-N9sc5DgK6bJXJPp3wHTT4j" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-KWVLXg9PktM472LwdQvrb8" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
