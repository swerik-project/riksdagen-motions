<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02686">
  <teiHeader>
    <fileDesc>
      <titleStmt>
        <title>Brottsförebyggande arbete</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2686 av Andreas Carlson m.fl. (KD)</title>
          <idno type="rdwebb">H3022686</idno>
          <rs type="number">2686</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022686/text</ref>
          <ref type="dokument_url_html">http://data.riksdagen.se/dokument/H3022686</ref>
          <ref type="dokumentstatus_url_xml">http://data.riksdagen.se/dokumentstatus/H3022686</ref>
          <ref type="docx">http://data.riksdagen.se/fil/05DD3796-E7F3-4D8E-9BB5-89AD002BFBA2</ref>
          <ref type="pdf">http://data.riksdagen.se/fil/A782BB37-BE34-4B7C-A96F-D36C4835AD68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K8oJEP3hRpVtFKPDsRdete" type="signed"/>
        <correspContext corresp="i-K8oJEP3hRpVtFKPDsRdete">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-D3jCVSfputf7g51kmTqMHz" type="submitted">
          <date when="2015-10-06"/>
          <time when="14:26:34"/>
        </correspAction>
        <correspAction xml:id="i-NL2hxzVafYnmXB9vsogRpV" type="referred">
          <date when="2015-10-13"/>
        </correspAction>
        <correspAction xml:id="i-PA5Zj5q7NyBvEtduTzXKVm" type="assigned">
          <date when="2016-07-19"/>
          <time when="12:54:08"/>
        </correspAction>
        <correspContext corresp="i-PA5Zj5q7NyBvEtduTzXKVm">
          <ref type="assignedTo">Justitieutskottet</ref>
        </correspContext>
        <correspAction xml:id="i-YWEN2aEXwAuSCeiRsAAwoC" type="behandlas_i"/>
        <correspContext corresp="i-YWEN2aEXwAuSCeiRsAAwoC">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ARE1etsDm7eViFxTmj1Ma9" type="behandlas_i"/>
        <correspContext corresp="i-ARE1etsDm7eViFxTmj1Ma9">
          <ref type="uppgift">2015/16:JuU23</ref>
          <ref type="ref_dok_id">H301JuU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU23</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SJGgg29i74UJ6L6QxfjQER" type="behandlas_i"/>
        <correspContext corresp="i-SJGgg29i74UJ6L6QxfjQER">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6AuWyHRkHkB2AUeincrgNT" type="behandlas_i"/>
        <correspContext corresp="i-6AuWyHRkHkB2AUeincrgNT">
          <ref type="uppgift">2015/16:JuU8</ref>
          <ref type="ref_dok_id">H301JuU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU8</ref>
          <ref type="ref_dok_titel">Riksrevisionens granskningsrapport om återfall i brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-67AR1xD1AZJuTtYEnqBwCj" type="behandlas_i"/>
        <correspContext corresp="i-67AR1xD1AZJuTtYEnqBwCj">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2686 av Andreas Carlson m.fl. (KD)
          Brottsförebyggande arbete
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LZGB17GtcokXwdH5xrExzU">
            Förslag till riksdagsbeslut
          </head>
          <list style="ol">
            <item xml:id="i-Ah7K1kWJuSupCz7J3Vwnh4">
              Riksdagen ställer sig bakom det som anförs i motionen om fler
              synliga poliser i brottsutsatta områden och tillkännager detta
              för regeringen.
            </item>
            <item xml:id="i-ECNCJzANzv5zqEoTRdaSXK">
              Riksdagen ställer sig bakom det som anförs i motionen om den
              lokala polisiära förankringen i den nya polisorganisationen och
              tillkännager detta för regeringen.
            </item>
            <item xml:id="i-D1jTG7F5jX9EDk7GXPMir2">
              Riksdagen ställer sig bakom det som anförs i motionen om en brottsförebyggande
              strategi och tillkännager detta för regeringen.
            </item>
            <item xml:id="i-BdcC9BUT1NgQvc8AbmV5va">
              Riksdagen ställer sig bakom det som anförs i motionen om familjens
              roll för det brottsförebyggande arbetet och tillkännager detta
              för regeringen.
            </item>
            <item xml:id="i-A7DAuL8ahqiYFb6361CZ6m">
              Riksdagen ställer sig bakom det som anförs i motionen om polisens
              kontakt med skolan och tillkännager detta för regeringen.
            </item>
            <item xml:id="i-2gAZki3LGNL4mLBxVHwQVJ">
              Riksdagen ställer sig bakom det som anförs i motionen om kriminalvårdens
              arbete med att minska återfall i brott och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-M6A3AcCHkKKfFbzjtrcFk6" type="h1">
            Motivering
          </head>
          <p xml:id="i-GysPXbavQwPotK8b2LCzyK">
            Om brott förhindras undviks mycket lidande. Konkreta brottsförebyggande
            åtgärder måste därför prioriteras. En trygg uppväxt och en stabil
            skolgång är det bästa skyddet mot ett liv i kriminalitet. Föräldrarna
            har huvudansvaret för sina barns utveckling och uppfostran. En
            politik som stärker familjen och det civila samhället är bra för
            hela samhället och kan i sig vara brottsförebyggande. Även barnomsorgen
            och skolan har betydelse och är viktiga platser för förebyggande
            arbete.
          </p>
          <p xml:id="i-TEK3xUctdoPvvimYJ33LxR">
            De ungdomar som hamnar i kriminalitet har ofta uppmärksammats
            av socialtjänsten redan före 15 års ålder. Dessa ungdomar har
            det, i de allra flesta fall, svårare än andra, med problem i skolan
            och tuffare hemförhållanden. Ett framgångsrikt brottsförebyggande
            och trygghetsskapande arbete i skolan kräver samverkan mellan
            flera olika aktörer. Skola, socialtjänst, polis, civilsamhälle
            och föräldrar har ett gemensamt ansvar. Kristdemokraterna vill
            se nolltolerans mot mobbning och kränkningar. Polisen bör ha ett
            utvecklat samarbete med varje skola. På så sätt skapas förtroende
            för rättsväsendet och ges förutsättningar för att minska antalet
            begångna brott. Dessutom kan benägenheten att anmäla de brott
            som begås öka. Det behövs nya ungdomspåföljder som ökar likabehandlingen
            och åstadkommer ett mer enhetligt, tydligt och trovärdigt system.
          </p>
          <p xml:id="i-QM3tbFz567vfiYyxJAAXi7">
            Vi vill att helgavskiljning med fotboja ska kunna användas som
            påföljd för unga i åldern 15–18 år. Vid helgavskiljning måste
            den unge en viss period vara i hemmet eller på annan angiven plats
            på vissa bestämda tider. Detta förslag har vunnit gehör i riksdagen
            och nu återstår för regeringen att verkställa det. Kristdemokraterna
            kommer noga att följa regeringens arbete med detta.
          </p>
          <head xml:id="i-JS7NCMWtHPBMaJJDsXo58w" type="h1">
            Polisens arbete och närvaro
          </head>
          <p xml:id="i-Wj6CBfyjXEznJnQ3m5cxoe">
            Sverige ska vara ett tryggt land att leva i, oavsett om man bor
            på landsbygden, i en stad eller i en förort. En av statens viktigaste
            uppgifter är att genom ett väl fungerande rättsväsen ge medborgarna
            trygghet. Polisens roll i det brottsförebyggande arbetet får inte
            underskattas.
          </p>
          <p xml:id="i-MEJMG9hRXbY82VTKnkNg6z">
            Att förebygga brott och att ungdomar hamnar i brottsliga aktiviteter
            och att tidigt reagera mot, och bryta, kriminellt beteende är
            av största vikt. För att lyckas med detta behövs en politik med
            ett helhetsperspektiv på barn och ungdomar. Det behövs en stödjande
            familjepolitik, en bra skola, satsningar på ungas uppväxtmiljö
            och en offensiv kriminalpolitik.
          </p>
          <p xml:id="i-ALnv38XhmgeESP6SfnYMAf">
            Kristdemokraterna vill ha fler synliga poliser i brottsutsatta
            områden. Internationell forskning visar att ökad direkt patrullering
            i områden med hög brottslighet fungerar brottsförebyggande. Fler
            synliga poliser är mycket viktigt för att ungdomsgäng inte ska
            få känslan av att ha kontroll över vissa bostadsområden och för
            att öka tryggheten för övriga boenden i området.
          </p>
          <p xml:id="i-LJbkrQzcdgUpSBDiCu1MLR">
            I den nya polisorganisationen ska så kallade medborgarlöften
            leda till ett starkare och tydligare samverkan mellan polis, myndigheter
            och civilsamhälle. Det är viktigt att detta följs och utvecklas,
            så att verksamheten når upp till de förväntningar som finns. Efter
            en tid kan verksamheten utvärderas och ligga som underlag för
            vidare spridning av lärdomar inom den nya polisorganisationen.
            Projektet kan genomföras inom befintlig budgetram. Detta bör ges
            regeringen tillkänna.
          </p>
          <head xml:id="i-FEXpt9cXZnqf5CLSuELcL1" type="h1">
            Fysiska faktorer
          </head>
          <p xml:id="i-9eYQgHAw7npPRA9XgwBfwh">
            Med mörkret följer en utbredd rädsla för att vistas utomhus och
            bli överfallen eller rånad. Det är viktigt att insatser görs för
            att motverka brottsligheten och otryggheten. Det är oacceptabelt
            att människor inte ska våga röra sig fritt på offentliga platser
            av rädsla för att bli våldtagna eller misshandlade. Mycket kan
            göras för att bygga bort denna brottslighet och skapa tryggare
            miljöer. Vi ger här några exempel på brottsförebyggande stads-
            och bostadsplanering.
          </p>
          <p xml:id="i-Sc6coye4fj6ZARkZWqpztb">
            Polis, försäkringsbolag och brottsofferjourer ska tillfrågas
            när bostadsområden planeras och renoveras. Belysningen i parker
            och bostadsområden måste förbättras. Färre och lägre buskage på
            offentliga platser, överskådliga ytor och gångbroar istället för
            gångtunnlar är andra exempel på hur man kan bygga bort brott.
            Befolkade, offentliga och gemensamma områden som stimulerar till
            socialt liv ska främjas. Garage med särskilda parkeringar på upplysta
            platser nära utgångarna kan skapas. Säkerheten i bostadsområden
            kan förbättras genom att förhindra insyn, att entrédörrar och
            fönster på bottenvåningar förses med brytbleck och genom att undvika
            att lägga tvättstugor i källarplanet. Det bör också finnas nattliga
            kollektivbussar med flexibla stopp. Det är viktigt att ta vara
            på kunskap och erfarenhet om vilka brott som begås var, och hur
            det görs möjligt för människor att se och synas i trygga miljöer.
          </p>
          <p xml:id="i-GSfW2fsHJb1pDpEMBK9Hx7">
            När kommunerna behandlar sina översiktsplaner bör hänsyn tas
            till invånarnas säkerhet genom att planera och bygga bort brott.
            Även bygglov kan prövas utifrån tankar på om det riskerar att
            underlätta kriminalitet.
          </p>
          <head xml:id="i-Pt325X4AqTmZG4dhUSyCzJ" type="h1">
            Brottsförebyggande strategi
          </head>
          <p xml:id="i-PiifTTdGwWu6qm6HHZKsmW">
            Ett rättssamhälles uppbyggnad är en långsiktig process som förutsätter
            allmänhetens delaktighet och deltagande. Varje bärande värdesystem
            i ett rättssamhälle bygger på en process av införlivande av värden,
            värderingar och normer, det som psykologer kallar internalisering.
            Denna internalisering är speciellt viktig de allra första åren
            under uppväxten och fokuserar på familjens speciella ansvar. Men
            även andra signalgivare i denna process har stor kompletterande
            betydelse, t ex förskola, skola, socialvård och olika medier.
            Politiken borde inriktas främst på att stärka och stödja familjerna
            men också på den kompletterande internalisering som förskola och
            skola kan ge, samt på den övriga livsmiljöns signaler, vilka kan
            påverka graden av uppbyggande av inre kontroll. Prevention är
            huvudstråket i ambitionen att vända brottskurvorna nedåt.
          </p>
          <p xml:id="i-PezZyM6QPXu1k71bUUGRVo">
            För att förhindra nyrekryteringen handlar det främst om en brottspreventiv
            huvudstrategi inriktad på fostran och värdeöverföring i familjen
            och förskola, skola och socialvård.
          </p>
          <p xml:id="i-XXALccjD34uTd4ZR9YBhTT">
            En annan huvudlinje i den brottsförebyggande strategin är att
            verka för senast möjliga alkoholdebut. Alkohol- och drogmissbruk
            har visat sig starkt korrelera till brottslighet. Även detta fordrar
            en kraftfull informationsstrategi.
          </p>
          <head xml:id="i-69mw6JFbDrHX6TRssFz5U4" type="h1">
            Mer tid för barnen
          </head>
          <p xml:id="i-GNPgQjpJusLPg653vj4xVJ">
            Familjens roll i det brottsförebyggande arbetet är central. En
            i sin helhet god familjepolitik är alltså en grundläggande förutsättning
            för ett fungerande brottsförebyggande arbete. Detta sker bäst
            genom att barn får växa upp i trygga familjer som kan föra över
            normer och hjälpa barnen bygga upp en inre kontroll som gör det
            lättare att stå emot frestelsen att bryta mot de regler som bygger
            upp samhället.
          </p>
          <p xml:id="i-HnaWuAfUqAzLPyeuE22CK9">
            Höjd upptäcktsrisk, snabb reaktion, fasthet och konsekvens är
            viktiga signaler i det preventiva arbetet. Det är självklart viktigt
            att ha ett fungerande rättsväsen i form av polis, åklagare, advokater,
            domstolar och kriminalvårdsinrättningar. Men skall vi ha en politik
            som bryter brottskurvan nedåt krävs mycket mer. Det är mycket
            viktigt att minimera tillfällena till brott genom olika säkerhetsåtgärder.
            Det skulle kunna minska brottsfrekvensen, men inte brottsbenägenheten.
            Den preventiva huvudstrategin bör bygga på flera olika ansatser.
            Föräldrar och andra vuxna som har ansvar för barnuppfostran är
            en viktig målgrupp i den effektiva politik som är möjlig att bedriva.
          </p>
          <p xml:id="i-Buidnsrg6R8VqrQYMs2a7q">
            Etiken levandegörs i samspel med andra människor och införlivas
            så småningom med vårt tänkande. Bäst fungerar den processen tillsammans
            med personer vi älskar och har förtroende för. Det är därför föräldrarna
            är så viktiga. De är i de allra flesta fall de som bäst förmedlar
            grundläggande värden till barnen. Men det kräver vardagstid tillsammans,
            eftersom det är i vardagliga situationer man löser konflikter
            och tränar samlevnad på ett naturligt sätt. Kvalitet kan inte
            ersätta kvantitet när det gäller tid hur gärna vi än önskar att
            det skulle vara så. Mer tid för barnen har en rad positiva följdverkningar
            såväl för barnen, de vuxna som för samhället.
          </p>
          <p xml:id="i-MJ1PMMRn7radKb2BSR3UpA">
            Familjens roll som etisk signalgivare och uppbyggare av den inre
            kontrollen är alltså av avgörande betydelse. Kristdemokraterna
            anser därför att det behövs en förändrad brottsförebyggande strategi
            i syfte att systematiskt, långsiktigt och med stor tydlighet arbeta
            med informationsinsatser för att medvetandegöra föräldrar, och
            andra som har tillsyn över barn, om värdeöverföringens betydelse
            och om behovet av förstärkande av barns inre kontroll.
          </p>
          <p xml:id="i-Qtr2QMc7azbiXAc46ypSwb">
            Kristdemokraterna menar att det är den konkreta utbildningen
            och stödet som sker i praktiken som ska prioriteras. Kristdemokraterna
            vill därför satsa på föräldrautbildning.
          </p>
          <head xml:id="i-UtGyoaWK3DnPpHRBmHs3ac" type="h1">
            Skolan
          </head>
          <p xml:id="i-JW6g2kp3KZWnay1rPCAEcE">
            Skolan har stor betydelse då det gäller att förmedla värderingar
            och bygga en värdegrund. Därför har kristdemokraterna gång på
            gång betonat vikten av att skolan inte kan vara värdeneutral.
            Skolan har ett ansvar att föra etiska samtal och måste tidigt
            markera gränser för vad som är tillåtet och inte tillåtet, vad
            som är rätt och fel.
          </p>
          <p xml:id="i-TYDBJx48gvGNTWQVKA5NLp">
            Skolan är ständigt föremål för debatt och samhället kan inte
            kräva att en skola som redan ”går på knäna” ensamt ska förebygga
            och vända trenden. Skolan är en spegel av samhället i stort. Det
            är därför viktigt att etik diskuteras i skolan. Kristdemokraterna
            anser att etiken ska genomsyra all skolans verksamhet.
          </p>
          <p xml:id="i-EfWzmDQNYLeZQ259tRWHPb">
            För att förebygga och bekämpa brott är det viktigt att det finns
            ett förtroende mellan polis och ungdomar. Att samarbeta med lokala
            ungdomsorganisationer bör vara en stående del i polisens arbete.
            Polisens arbete med att komma i kontakt med barn och ungdomar
            innan dessa börjar med kriminalitet är också av stor vikt. Att
            informera i skolor om polisens arbete är, och bör vara, en viktig
            del i polisens uppgifter. Polisen bör ha ett utvecklat samarbete
            med varje skola, gärna med en särskilt utnämnd polis knuten till
            skolan, som kan lära känna elever och personal och som de kan
            vända sig till om de blir utsatta för brott. Polisens samverkansavtal
            med kommunen är viktigt för att planera och genomföra rätt åtgärder.
          </p>
          <head xml:id="i-GbPuhrsv3TxWqS5WS8XQE2" type="h1">
            Kriminalvårdens roll i det brottsförebyggande arbetet
          </head>
          <p xml:id="i-34pTkYms3yzgT9ty7xipLG">
            Kriminalvårdens undersökningar med fokus på internernas bakgrund
            och sociala förhållanden visar att de intagna har en omfattande
            problematisk bakgrund. Två av tre som avtjänat ett straff på anstalt
            och nästan varannan med frivårdspåföljd kommer att återfalla i
            brott inom tre år efter frigivning. I regel sker återfallen förhållandevis
            snabbt. De flesta återfaller inom ett år. Störst andel återfall
            återfinns bland personer som lagförts för narkotikabrott. I gruppen
            unga som omhändertagits enligt LVU återfaller 80 procent. Kriminalvården
            måste bli bättre på att rehabilitera den intagne. Verksamheten
            ska inriktas på att den dömde inte ska återfalla i brott.
          </p>
        </div>
        <div type="motSignatures">
          <list>
            <item xml:id="i-R9YWr8tE32S9881BphVBKq" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-BD2T97DjTeEDiECfMQa2k9" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-7JNeoKTQecozVHjTt5PF3s" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-XaMbcAMCepr8xw4t38oUB2" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
