<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__427/mot_1956__fk__427-001.pdf"/>
      <div type="motHeader" xml:id="i-VQiUQaVNZFUHCXwiAk1VPh">
        <div type="motTitle" xml:id="i-ReeiVF9z7jqCyKPWuyJHsx"/>
        <div type="motSubmissionInfo" xml:id="i-D5ZbeSF5YcNDoY3p5V1oiC"/>
      </div>
      <div type="motBody" xml:id="i-NdWsAizQxA1kVjAsN6ZbNd">
        <div xml:id="i-Suw6w9gL1FCVd7EQoE7sKB">
          <p xml:id="i-FiUfwsQkataUSLmL96jFuL">
            10 Motioner i Första kammaren, nr 427 år 1956
          </p>
          <p xml:id="i-2f1aspqdzAGbXWQJZRysSm">
            Nr 427
          </p>
          <p xml:id="i-CmkFNXKTrMmjswJxHDjPMx">
            Av herr Ewerlöf m. fl., angående utformandet av de närmaste årens
            skolpolitik.
          </p>
          <p xml:id="i-2JLpsooHZxfjQJZvniBJNB">
            Vårt lands plats bland kulturnationerna har icke uppnåtts utan
            stora uppoffringar av både samhället och enskilda. Därvid har
            gällt, att man för att erhålla framtida fördelar måst dämpa omedelbara
            konsumtionsintres- sen. Ett land, som vill befästa och höja sin
            kulturella och ekonomiska standard, måste främja både den vetenskapliga
            forskningen, det högre skolväsendet och folkbildningen, emedan
            mellan dessa råder en ständig växelverkan. Självfallet måste detta
            ske inom ramen för våra ekonomiska resurser, men storleken av
            dessa påverkas i gynnsam riktning av en sådan produktions- och
            sparfrämjande politik, som från vårt håll förordats. Otillräckliga
            resurser vid universitet och högskolor ha framkallat en brist
            på akademiskt utbildad arbetskraft, som medfört allvarliga olägenheter
            inom forskning, akademisk undervisning, skolväsen och inom intellektuella
            yr- ken över huvud och därigenom äventyrat även den framtida reryteringen
            till dessa. Näringslivets behov av tekniker och skickliga yrkesarbetare
            är icke fyllt. För de starkt ökade årskullarna i våra skolor ha
            icke tillfredsställande undervisningsanordningar skapats. Detta
            gäller framför allt det högre skol- väsendet. Betydelsen härav
            för de närmaste decenniernas utveckling är lätt att inse. Denna
            stagnation har också inverkat menligt på det fria och frivil-
            liga folkbildningsarbetets förutsättningar. Universitet och högskolor
            måste få sådana materiella och personella re- surser, att de kunna
            på ett tillfredsställande sätt fullgöra sina uppgifter. En välordnad
            folkundervisning är grunden både för en god folkbildning och för
            högre studier. Produktionen av lokaler har icke kunnat ske i erfor-
            derlig utsträckning. Icke heller utbildningen av lärare motsvarar
            behovet. Strävandena att genom förbättrade konstruktioner och
            genom nya metoder i fråga om materialframställning och byggnadssätt
            förbilliga byggnadsverk- samheten ha icke effektivt samordnats
            eller i övrigt effektivt främjats. Utvecklingen efter 1950 kännetecknas
            av stigande brist på undervisnings- anordningar på framför allt
            realskolans åldersstadium. På grund av att upp- rustningen av
            universitet och högskolor icke hållit jämn takt med ökningen av
            behovet, råder en allvarlig brist på lärare. Likaledes råder brist
            på loka- ler. Det är den sålunda orsakade trängseln framför realskolans
            portar, som framkallat hets och betygsjäkt i folkskolan, icke
            realskoleorganisationen i och för sig. Inom kort är efterfrågan
            på platser även i gymnasierna så stor,
          </p>
          <pb facs="riksdagen-motions-pdf/data/1956/mot_1956__fk__427/mot_1956__fk__427-002.pdf"/>
          <p xml:id="i-LVtgukNFRvG7CFog56tofJ">
            Molioner i Första kammaren, nr 427 år 1956 11
          </p>
          <p xml:id="i-4BvnbZU4YKffBBEYj43goZ">
            att dessa måste få en fördubblad kapacitet under 1960-talet,
            ifall platstill- gången skall kunna motsvara efterfrågan. Ehuru
            enighet rått om skolans målsättning, nämligen att bereda var och
            en den utbildning, för vilken hans begåvning, krafter och anlag
            göra honom lämpad, har utvecklingen efter 1950 också kännetecknats
            av att då nya utbildningsmöjligheter tillskapats inom försöksdistrikten
            en gammal orätt- visa håller på att utbytas mot en ny: medan förr
            de teoretiska begåvning- arna värderats högt och de praktiska
            lågt, håller man nu i enlighet med skolkommissionens intentioner
            på att glida över till organisationsformer, där den teoretiska
            begåvningseliten icke till fullo får utnyttja sina krafter och
            följaktligen icke får en tillräckligt utvecklingsfrämjande undervisning.
            För att den i princip beslutade nya skolan skall bli funktionsduglig,
            måste försöksverksamheten målmedvetet inriktas på sin av riksdagen
            anvisade uppgift, nämligen att utröna de lämpligaste organisations-
            och arbetsfor- merna. Detta innebär, att å ena sidan anordnande
            av försöksverksamhet endast skall ha detta syfte, och att å andra
            sidan den allsidighet i försöks- verksamheten och den fortlöpande
            vetenskapliga bearbetning av resultaten, som också beslutats,
            blir en verklighet. Ett annat önskemål är icke mindre beaktansvärt.
            Det har länge varit ett utmärkande drag för vårt skolväsen, att
            utbildningen för praktiska yrken icke tillräckligt tillgodosetts.
            Sedan några år har därutinnan skett en viss förbättring, och 1955
            års riksdagsbeslut om förbättrade bidragsformer i frå- ga om yrkesskoleväsendet
            är härvidlag ett steg i rätt riktning. På vissa håll synes man
            vara benägen att förbise, att hela vår kulturut- veckling med
            dess tendens till en allt starkare specialisering nödvändiggör,
            alt högsta möjliga kunskapsstandard eftersträvas hos dem, som
            äro ägnade att utbilda sig för teoretiska banor. Den teoretiska
            eliten måste därför allt- jämt beredas sådana utbildningsmöjligheter,
            att dess krafter och anlag ut- vecklas till fullo. Därvid är emellertid
            att märka, att även de teoretiskt väl begåvade mogna i olika takt
            och att det därför bland dem också finnas så- dana, som utvecklas
            i förhållandevis långsamt tempo. Om behovet av intel- lektuell
            arbetskraft skall kunna fyllas, måste för alla teoretiskt begåvade
            skapas en studiegång, som utan onödigt dröjsmål leder fram till
            real- och studentexamen eller motsvarande. En skolorganisation,
            som icke tillgodo- ser dessa krav, motsvarar icke enhetsskolans
            uppgift att ge varje uppväx- ande individ den utbildning, för
            vilken hans begåvning, krafter och anlag göra honom lämpad. Det
            är därför angeläget, att den pågående försöksverk- samheten enligt
            1950 års beslut ägnar ett allvarligt intresse åt frågan om lärjungematerialets
            uppdelning, i all synnerhet som de hittills redovisade resultaten
            av densamma synas ge vid handen, att i en odifferentierad enhets-
            skola de teoretiska begåvningarna icke i önskvärd utsträckning
            få den ut- vecklingsfrämjande undervisning som deras anlag medge.
            Mot detta resone- mang göres emellanåt den invändningen, alt en
            sådan olägenhet uppväges av att även svagare begåvade lärjungar
            få en förbättrad utbildning. Det lig-
          </p>
          <pb facs="riksdagen-motions-pdf/data/1956/mot_1956__fk__427/mot_1956__fk__427-003.pdf"/>
          <p xml:id="i-Du7vVaTce7nHj5h8Eom4eU">
            12 Motioner i Första kammaren, nr 427 år 1956
          </p>
          <p xml:id="i-E9iyGWmhEKGsijZNaWbP1t">
            ger dock i öppen dag, att den nya skolorganisationen skulle bli
            misslyckad, om den icke förmådde tillgodose båda dessa önskemål.
            Att realskolan icke fått utvecklas i takt med behovet under de
            senare åren beror icke blott på den restriktiva politik som därvid
            förts. Det beror också på en ojämnhet i statsbidragssystemet,
            som ekonomiskt favoriserat hög- stadier av enhetsskolemodell men
            missgynnat en naturlig utökning av mot- svarande realskolestadier
            i takt med årskullarnas ansvällning, intill dess försöksverksamheten
            fyllt sin uppgift att bereda sakligt underlag för ett framtida
            beslut om den blivande skolans organisation. Det är därför nöd-
            vändigt, att grunderna för statsbidrag till skolbyggnader och
            lärarlöner re- videras i syfte att ernå jämnställdhet. Eljest
            riskeras, att kommunerna an- tingen besluta att i form av försöksverksamhet
            genomföra en skolorganisa- tion, vars lämplighet försöksverksamheten
            skulle utröna, eller också att de av ekonomiska skäl avstå från
            att för sin del sörja för realskole- och gym- nasieundervisning
            i den omfattning, som är erforderlig. För att våra naturliga förutsättningar
            för ett fortsatt ekonomiskt framåt- skridande skola kunna till
            fullo utnyttjas, erfordras icke blott en fortsatt vetenskaplig
            forskning utan även väl utbildade tekniker och yrkesskickliga
            arbetare. Praktiskt taget alla områden av yrkeslivet kännetecknas
            av en fortgående specialisering, samtidigt som behovet av teoretiska
            kunskaper hos yrkesutövarna framträtt allt starkare. 1950 års
            skolbeslut avsåg att åstadkomma en allmän höjning av allmänbildningen
            hos de blivande yrkes- männen. Därjämte avsåg man att åt därtill
            lämpade lärjungar ge en förbe- redande yrkesutbildning under det
            planerade nionde skolåret. Det har emellertid besannats, att åstadkommandet
            av en sådan förbere- dande yrkesutbildning ej är så enkelt, som
            åtskilliga föreställt sig. De en- skilda skoldistrikten äro i
            regel för små, för att alla på hemorten skola kun- na få önskad
            utbildning. För att kostnaderna skola kunna hållas inom rim- liga
            gränser och en rationell uppdelning av eleverna skall kunna ernås,
            är i flertalet fall en samverkan mellan flera skoldistrikt nödvändig,
            särskilt i de många fall, då näringslivet på orten ej kan bereda
            tillräckligt antal praktikantplatser, utan mera skolmässiga anordningar
            måste tillskapas. även härvidlag måste en objektivt ledd försöksverksamhet
            anvisa lämpliga lösningar. Det är också nödvändigt att vakta sig
            för övertro på vad den ifrågasatta förberedande yrkesutbildningen
            i nionde klassen kan ge. Det tar flera år att utbilda en yrkesskicklig
            arbetare. Detta gäller flertalet yrken och både män och kvinnor.
            Också hädanefter som hittills måste den praktiska yrkes- utbildningen
            i väsentlig utsträckning förvärvas inom yrkeslivet självt, me-
            dan den samhälleligt organiserade utbildningen utgör ett komplement.
            Men även med beaktande härav är en utvidgning av yrkesskoleväsendet
            påkal- lad av skäl som ovan anförts. Därvidlag erfordras icke
            minst kommunala initiativ och i många fall liksom beträffande
            den förberedande utbildning- en i klass nio även mellankommunal
            samverkan i syfte att nedbringa kost- naderna och åstadkomma en
            tillfredsställande yrkesdifferentiering.
          </p>
          <pb facs="riksdagen-motions-pdf/data/1956/mot_1956__fk__427/mot_1956__fk__427-004.pdf"/>
          <p xml:id="i-2WBC3WQ5wYdBFU8xxFfi5J">
            Motioner i Första kammaren, nr 427 år 1956 13
          </p>
          <p xml:id="i-9YqH1hDGd4r5pYsrkkZc4Z">
            Även i fråga om den samhälleligt organiserade yrkesutbildningen
            äro nu- varande statsbidragsgrunder otillfredsställande, i det
            att bidragen utgå ef- ter vitt skilda principer, även när det
            gäller ungdom på samma ålderssta- dium. Icke blott i fråga om
            de teoretiska utbildningslinjerna utan även be- träffande de praktiska
            skolorna bör statsbidragssystemet utformas så, att valet av utbildningsanstalt
            påverkas uteslutande av hänsyn till utbildnings- behovet. För
            ernående av större enhetlighet torde även en samordning av den
            centrala ledningen av yrkesutbildningen böra övervägas. Under
            hänvisning till vad ovan anförts få vi föreslå riksdagen uttala,
            att vid utformande av de närmaste årens skolpolitik av- görande
            vikt måtte fästas vid följande synpunkter: a) Det kommunala skolväsendets
            sunda utveckling främ- jas genom en rationell organisation och
            en ändamålsenlig ekonomisk förvaltning. Det statliga inflytandet
            begränsas till vad som är oundgängligen nödvändigt för uppehållande
            av en god och såvitt möjligt likformig standard. Den lokala administrationsapparaten
            utformas utan schematisering ef- ter kommunens behov. Mellankommunal
            samverkan under friast möjliga former uppmuntras där så är ändamålsenligt.
            b) En omprövning av statsbidragssystemet bör ske i syfte att åstadkoma
            likartade bidragsgrunder i fråga om såväl teoretiska som praktiska
            utbildningslinjer inom alla skol- former. c) Innan enhetsskolans
            organisation tagit definitiv form, bör försöksverksamhet icke
            utan alldeles särskilda skäl an- ordnas i större utsträckning
            än som är av behovet påkallat för att ge ett tillräckligt underlag
            för en riktig bedömning av försöksverksamhetens resultat. Försöksverksamheten
            måste också försiggå så länge att man kan få en uppfatt- ning
            om huruvida de elever, som genomgått enhetsskolan, där fått en
            grundutbildning, som visar sig bärkraftig för vidare utbildning.
            Försöksverksamheten måste vara allsidig, och icke minst måste
            man noga pröva, hur omfattande förstärkningsanord- ningar de olika
            elevgrupperna behöva på mellanstadiet, för att högstadiets olika
            linjer skola ge bästa möjliga resultat. Ävenledes måste man sträva
            efter att skapa så pass stora högstadier, att akademiskt utbildade
            lärare med ämbetsexa- men i de olika teoretiska läroämnena på
            högstadiet kunna anställas och den förberedande yrkesutbildningen
            förses med välkvalificerade lärare. d) I fråga om den teoretiska
            studiegången på realskolans åldersstadium måste liksom inom gymnasiet
            kravet på god kunskapsstandard upprätthållas. Realexamen bör bibehål-
            las, tills sådana former av kunskapskontroll tillskapats, som
          </p>
          <pb facs="riksdagen-motions-pdf/data/1956/mot_1956__fk__427/mot_1956__fk__427-005.pdf"/>
          <p xml:id="i-Nci3qFrq9uQuuZ77FgsrkE">
            14
          </p>
          <p xml:id="i-KruZficwVfU37J7e9JtFyp">
            Motioner i Första kammaren, nr 427 år 1956
          </p>
          <p xml:id="i-995DMuUCRCPNDVb3ziuVoq">
            garantera dels en god kunskapsstandard och dels likformig- het
            i kraven för hela landet. e) Såväl den femåriga som den fyraåriga
            realskolan beva- ras i största möjliga utsträckning, medan försöksverksam-
            heten pågår. Utan tillgång till dessa skolformer med fullt kompetenta
            lärare i alla klasser kunna i fortsättningen inga tillförlitliga
            jämförelser göras mellan gammalt och nytt. Befintliga realskolelinjer
            böra tillåtas expandera i mån av behov. Detta är den snabbaste
            och mest tillförlitliga utvä- gen att bereda de ökande ungdomsskarorna
            åtminstone samma möjlighet att erhålla högre skolutbildning, som
            tidi- gare förefunnits. f) En planmässig upprustning av universitet
            och högsko- lor bör genomföras, så att behovet av väl kvalificerade
            lä- rare blir fyllt. g) Under nuvarande brist på akademiskt utbildade
            lärare är det emellertid nödvändigt att fördela dessa så, att
            ojämn- het i tillgången de olika realskolorna emellan i görlig
            mån undvikas. För beredande av möjlighet till jämförelser måste
            fem- åriga och fyraåriga realskolor med lärarkrafter av hittills-
            varande kompetens bibehållas i ett icke för litet antal. Där så
            icke är möjligt på grund av bristen på akademiskt utbil- dade
            lärare bör man i görligaste mån bevara själva orga- nisationen
            som sådan men till ett visst antal veckotimmar, framför allt i
            den femåriga realskolans två lägsta klasser och i den fyraåriga
            realskolans lägsta klass, använda hjälpkraf- ter i form av 23-grads
            befattningshavare samt folkskollä- rare. h) Treårig realskola
            är en diskutabel lösning på grund av den hårda press, som där
            måste drabba genomsnittsbe- gåvningarna. En sådan uppfattning
            har stöd både i de svå- righeter, som mött den fyraåriga realskolan
            på grundval av sexklassig folkskola, och i de försök, som gjorts
            med treårig realskola, byggande på samma grundval. Endast toppbegåv-
            ningar ha visat sig kunna tillfredsställande motsvara ford- ringarna.
            Treåriga realskolor på grundval av sexklassiga folkskolor skulle
            därför med sannolikhet nödvändiggöra tillkomsten av fyraåriga
            realskolor för dem, som icke förmå att genomföra en så ansträngande
            studiegång som det här bleve fråga om. Alldeles särskilt synes
            en treårig realskola på grundvalen av en odifferentierad folkskola
            innebära en allvarlig risk för sänkning av den nuvarande kunskapsstan-
            darden. I de fall, då denna skolform kan befinnas ofrån- komlig,
            måste den därför bygga på tillräckligt omfattande
          </p>
          <pb facs="riksdagen-motions-pdf/data/1956/mot_1956__fk__427/mot_1956__fk__427-006.pdf"/>
          <p xml:id="i-Cb9gwn7P6q4xAEQdwPvoyn">
            Motioner i Första kammaren, nr 427 år 1956 15
          </p>
          <p xml:id="i-UFUXmtuJvxwHFo2xCcsr7D">
            förstärkningsanordningar i folkskolans femte och sjätte klasser.
            i) En sänkning av gymnasiets studiemål måste undvikas. Eljest
            skulle studentexamens kompetensvärde i och för sig komma att minskas,
            studietiden vid universitet och högsko- lor att förlängas och
            de totala studiekostnaderna att avse- värt förhöjas. Men om en
            sådan utveckling skall förhindras, får gymna- siets underlag icke
            försämras och dess egen effektivitet icke försvagas. Det förbises
            ofta, att skolväsendets olika stadier ha ett nödvändigt samband
            med varandra, För att gymna- siets kapacitet och standard skall
            kunna uppehållas, får dess förseende med lokaler och lärare icke
            ske på bekostnad av underlagets, utan ansträngningar måste göras
            för att ge realskolestadiets påbyggnader de lokaler och lärarkrafter,
            som äro nödvändiga i och för sig, för att de skola kunna fyl-
            la sin uppgift. j) Målmedvetna ansträngningar böra inriktas på
            att främ- ja den praktiska yrkesutbildningen såväl inom hantverk
            och industri som i yrkesskolor och specialgymnasier. Mellankom-
            munal samverkan bör eftersträvas.
          </p>
          <p xml:id="i-A4bbGycUsr6KELeKiXBXxC">
            Stockholm den 26 januari 1956 K. G. Ewerlöf
          </p>
          <p xml:id="i-Cuqjt8NUWuz9irWVLXfxip">
            Ebon Andersson Erik Hagberg E. Birke
          </p>
          <p xml:id="i-WpXw58A25LWmNZYSgCNUe9">
            Axel Mannerskantz Carl Eskilsson Gustaf Velander
          </p>
        </div>
      </div>
    </body>
  </text>
</TEI>
