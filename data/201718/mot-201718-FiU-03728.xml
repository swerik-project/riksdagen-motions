<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-03728">
  <teiHeader>
    <fileDesc>
      <titleStmt>
        <title>Värdepapperisering av svenska försäkringsrisker</title>
        <author corresp="i-Vo3YjbvPDcwbepLXUMMiDZ i-Wg4JiBuxTz9fesArDXiMko">av Per Åsling och Helena Lindahl (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3728 av Per Åsling och Helena Lindahl (båda C)</title>
          <idno type="rdwebb">H5023728</idno>
          <rs type="number">3728</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5023728/text</ref>
          <ref type="dokument_url_html">http://data.riksdagen.se/dokument/H5023728</ref>
          <ref type="dokumentstatus_url_xml">http://data.riksdagen.se/dokumentstatus/H5023728</ref>
          <ref type="docx">http://data.riksdagen.se/fil/4B348466-BD4A-4403-A690-DB97C56A910D</ref>
          <ref type="pdf">http://data.riksdagen.se/fil/9F08DAA2-D7E9-4C17-931A-B3A1A148F0E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4SPmbG3qFTeEy9HM15wPbw" type="signed"/>
        <correspContext corresp="i-4SPmbG3qFTeEy9HM15wPbw">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-Wg4JiBuxTz9fesArDXiMko"/>
        </correspContext>
        <correspAction xml:id="i-WQy8i9LGbzqeGpeVnjjLX1" type="submitted">
          <date when="2017-10-05"/>
          <time when="15:39:32"/>
        </correspAction>
        <correspAction xml:id="i-SPk5jGYY6YYcoHb4AmndKB" type="reviewed">
          <date when="2017-10-05"/>
          <time when="17:22:24"/>
        </correspAction>
        <correspAction xml:id="i-V58BXc2AUNPXb45m2BGodY" type="referred">
          <date when="2017-10-13"/>
        </correspAction>
        <correspAction xml:id="i-Kc5wXrhoZyL5yXLaWTa4Y3" type="assigned">
          <date when="2018-11-20"/>
          <time when="09:18:05"/>
        </correspAction>
        <correspContext corresp="i-Kc5wXrhoZyL5yXLaWTa4Y3">
          <ref type="assignedTo">Finansutskottet</ref>
        </correspContext>
        <correspAction xml:id="i-3SvjU6Z9ftMASDVpKZP3Sq" type="behandlas_i"/>
        <correspContext corresp="i-3SvjU6Z9ftMASDVpKZP3Sq">
          <ref type="uppgift">2017/18:FiU22</ref>
          <ref type="ref_dok_id">H501FiU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-68EwUe6mApwsGL7L5zVfdW" type="motHeader">
        <div xml:id="i-2Y5L4HVbtS81bCcDAgBjmH" type="motTitle">
          Motion till riksdagen 2017/18:3728 av Per Åsling och Helena Lindahl
          (båda C) Värdepapperisering av svenska försäkringsrisker
        </div>
      </div>
      <div xml:id="i-NHvjGFSsEmhxWduprLCPEV" type="motBody">
        <div xml:id="i-WFuYpPHCW13qnnacGTmP2z" type="motSummary">
          <head xml:id="i-3Y6gjyNxqkRGkhSeyZtu6N">
            Sammanfattning
          </head>
          <p xml:id="i-8t4axxVgSK8e58sXfEXpvJ">
            I motionen föreslås reformer för att underlätta tillgången till
            alternativt försäkrings­kapital för svenska aktörer och därmed
            förstärka klimatanpassningen av det svenska samhället. Konkret
            föreslås att regeringen ska utreda förutsättningarna för Sverige
            som hemvist för värdepapperisering av försäkringsrisker. Det skulle
            också bidra till att göra Sverige till ett mer attraktivt centrum
            för finansiella tjänster.
          </p>
        </div>
        <div xml:id="i-y3Z88fSF1wC2qhRfwavR5" type="motProposal" subtype="förslag">
          <head xml:id="i-RyrBv39KewrrrrgUyJbGju">
            Förslag till riksdagsbeslut
          </head>
          <list xml:id="i-UC8E9U9ySrdr3oRPac43xS">
            <item xml:id="i-JB62EMoz5ri6sTXomUnBPn" sortKey="Yrkande 1">
              Riksdagen ställer sig bakom det som anförs i motionen om att
              låta utreda förutsättningarna för Sverige som hemvist för försäkringsrelaterade
              instrument och återkomma med förslag som gör det möjligt i enlighet
              med motionen och tillkännager detta för regeringen.
            </item>
          </list>
        </div>
        <div xml:id="i-LEpzAci5JfBjsYBn7PRVGa" type="motContent">
          <head xml:id="i-5V4JQ4vqdrNZd1kA5vFDob" type="h1">
            Klimatförändringar kan öka påfrestningarna på försäkringssystemet
          </head>
          <p xml:id="i-WGSmZoFBqiBeny8GCyEy5D">
            2017 är på väg att globalt bli ett av de kostsammaste åren någonsin
            för försäkringsbranschen. I USA uppskattar Morgan Stanley årets
            kostnader till mellan två och tre gånger så stora som ett ”normalt”
            orkanår. Årets orkansäsong har slagit flera rekord ifråga om intensitet
            och regnfall. Även om det inte går att tillskriva klimat­förändring
            orsakerna till enskilda naturhändelser, så råder bred konsensus
            bland klimatforskare att det är just detta fenomen som kommer
            att bli allt vanligare – vi kanske inte får fler kraftiga orkaner
            och stormar, men de som inträffar riskerar att bli kraftigare.
          </p>
          <p xml:id="i-QC8RJh7LdXjgWFUoxkc3TD">
            Ett globalt varmare klimat kommer att få stora återverkningar
            också i Sverige. En höjd havsnivå i södra Sverige riskerar att
            leda till mer frekventa och svårare översvämningar. Lantbruket
            riskerar att drabbas av vattenbrist i delar av landet under sommarmånaderna.
            Ojämnare, men mer regn överlag riskerar att leda till skyfall
            som kan orsaka översvämningar och skördeskador. Kraftigare höst-
            och vinterstormar riskerar att leda till stora skador för skogsbruket.
            En högre temperatur kan leda till fler skogsbränder. Ökade vattenflöden
            kan leda till jordskred och öka påfrestningarna på dammar.
          </p>
          <p xml:id="i-H2AqFwXR2WQT79Rx6wv4eC">
            Listan kan göras lång. Klart är att behovet både av förebyggande
            åtgärder och av ett fungerande försäkringsskydd kommer att öka.
            Det innebär en ökad påfrestning på försäkringssystemet och ställer
            krav på nytänkande.
          </p>
          <p xml:id="i-P6KRRyyDn5DqXbkvNMsX2d">
            Redan idag saknas en fungerande skördeskadeförsäkring och fungerande
            försäk­ringsskydd vid dammbristningar. Stormskadeförsäkring för
            skog upplevs i många fall som för dyrt att teckna. Det har förekommit
            rapporter om svårigheter att försäkra fastigheter i översvämningshotade
            områden. Mycket talar för att dessa problem kommer att öka i takt
            med att extrema väderhändelser blir vanligare.
          </p>
          <head xml:id="i-MMPL9CoXnLisJKAbDBmMKf" type="h1">
            Värdepapperisering av försäkringsrisker kan skapa tillgång till
            nytt försäkringskapital
          </head>
          <p xml:id="i-N9Bnte9h12qFJzhdJ3sHkh">
            Internationellt finns sedan mer än 20 år en marknad för värdepapperiserade
            försäkrings­risker, så kallade försäkringsrelaterade instrument
            (Insurance Linked Securities, ILS). Huvudsakligen innebär dessa
            instrument att investerare erbjuds att köpa obligationer, där
            köpesumman utgör säkerhet för ett specificerat försäkrings­åtagande.
            Under löptiden får investeraren en kupongränta, som består av
            försäkrings­premier och eventuell avkastning på säkerheten (främst
            penningmarknadsinstrument). Då obligationen löper ut återbetalas
            säkerheten. Men om en fördefinierad försäkrings­händelse, t.ex.
            en översvämning eller en skogsbrand, inträffar, tas pengar ur
            säkerheten för att täcka försäkringsåtagandet.
          </p>
          <p xml:id="i-4PD2uwnMK6Rr7XVnnt23DQ">
            Utgivaren av en ILS kan vara ett återförsäkringsbolag, ett försäkringsbolag,
            ett företag eller rentav ett land som vill skydda sig ekonomiskt
            mot vissa händelser.
          </p>
          <p xml:id="i-4yh8bKBD9pmLsEUPrHU84z">
            Skälet till att ILS blivit populärt och idag utgör ca 13 % av
            den globala återförsäk­ringsmarknaden är att de skapar tillgång
            till den mångdubbelt större kapitalmarknaden för att täcka försäkringsrisker.
            En diversifierad tillgång till kapital förbättrar också konkurrenssituationen
            och kan innebära en prispress nedåt på återförsäkring.
          </p>
          <head xml:id="i-NUMYNJbEdFmwa6r8mQDXVY" type="h1">
            Flera hinder för svenska företag som vill värdepapperisera risker
          </head>
          <p xml:id="i-KpX5R31HYS7doSB4zubbd3">
            Historiskt har sannolikt Sverige varit en alltför liten marknad
            för att motivera använd­ningen av ILS, då kostnaden för att sätta
            upp en sådan konstruktion varit avskräckande. I och med utvecklingen
            av marknaden finns dock idag väsentligt billigare alternativ och
            många exempel på transaktioner i storleken tiotals miljoner dollar,
            vilket rimligen borde kunna vara attraktivt för svenska aktörer.
          </p>
          <p xml:id="i-U1zH7QCY1z4VhpYgVVqE1u">
            Ett större hinder är sannolikt idag att marknaden för ILS upplevs
            befinna sig långt borta. De transaktioner som görs sätts vanligen
            upp av stora globala återförsäkrings­bolag, med den formella hemvisten
            för obligationen i andra länder. För dessa aktörer är Sverige
            en marginell marknad.
          </p>
          <p xml:id="i-WJpbj743k8ZTAVASvqKc7W">
            För svenska företag innebär det också att man kan befara kostnader
            för att sätta upp komplicerade transaktioner i andra jurisdiktioner,
            vilket kräver internationell juridisk och ekonomisk kompetens.
          </p>
          <head xml:id="i-TpKSuUfNWTRJa83KJs1GKb" type="h2">
            En svensk marknad för ILS skulle underlätta tillgången till försäkringskapital
          </head>
          <p xml:id="i-3QNYi2ALqz6rhn6EF6FBeK">
            Sverige är internationellt känt som ett land med stabila ekonomiska
            och juridiska förutsättningar. Det är ingen slump att Stockholm
            är ett av Europas finansiella centrum. Ifråga om ILS är Sverige
            och Stockholm emellertid helt okända. Ett land som gör anspråk
            på att vara ett internationellt finansiellt centrum bör givetvis
            konkurrera även inom försäkringssektorn.
          </p>
          <p xml:id="i-QgpAKEXo8WV4DXJUT4g3aw">
            I andra länder är intresset väsentligt större. Storbritannien
            har nyligen, efter ett års utredande, beslutat att genomföra förändringar
            av lagstiftningen för att specialföretag ska kunna ha sin hemvist
            i landet. Det ses som ett naturligt steg för att behålla konkurrenskraften
            i den brittiska finanssektorn då det alternativa försäkringskapitalet
            utgör en allt större andel av försäkringsmarknaden.
          </p>
          <p xml:id="i-EtYoB1tWZJfr3cvbBJEMAQ">
            På Irland och Cypern finns motsvarande regelverk på plats. Även
            om dessa länder befinner sig inom EU och Storbritannien söker
            ett avtal som möjliggör fortsatt tillgång till den inre marknaden
            för finansiella tjänster, så finns flera skäl till att Sverige
            bör ta samma steg.
          </p>
          <p xml:id="i-PkehjGsdKdUf9XzpVHVt36">
            För det första så har Sverige flera fördelar som uppskattas av
            finansiella företag, inte minst i form av institutionell stabilitet,
            förutsägbara regler och låg korruption. För det andra så skulle,
            som framförts, katastrofobligationer byggda med svenska regelverk
            vara mer tillgängliga för svenska aktörer som behöver försäkring.
            För det tredje så bör naturligtvis Sverige, om vi ska behålla
            vår position som finansiellt centrum, bejaka och möjliggöra finansiell
            innovation.
          </p>
          <p xml:id="i-Xa5URyHGAUMPg82g8NoLd1">
            I praktiken är det förhållandevis små förändringar som skulle
            krävas för att göra Sverige attraktivt som hemvist för ILS och
            därmed underlätta tillgången till alternativt försäkringskapital
            för svenska aktörer.
          </p>
          <p xml:id="i-UJnbdEqGkxwfRn8Y4dMdpJ">
            Konkret handlar det sannolikt om tre faktorer som skulle göra
            det möjligt och därmed också göra det mer attraktivt för internationella
            aktörer på försäkrings­marknaden att etablera sig i Sverige.
          </p>
          <p xml:id="i-Hp72e7uisnHv5Se8mXk5sz">
            Genom Solvens 2-reglerna har reglerna för specialföretag, som
            är den underliggande företagskonstruktion som används för att
            sätta upp en transaktion, harmoniserats. Att dessa regler harmoniseras
            är dock inte tillräckligt.
          </p>
          <list xml:id="i-CUkvTBV2cLVqpRw2MxvJ7s" style="ul">
            <item xml:id="i-4WmRwmHDcKV4CHE1nLKNtV">
              Skattevillkoren för specialföretag behöver klargöras. Regeringen
              har avstått från att göra detta, trots att t.ex. Skatteverket
              framhållit att specialföretag bör omfattas av samma regler som
              försäkringsföretag.
            </item>
            <item xml:id="i-GqyvwQNWBvdTEgv73u18ni">
              Den regulatoriska bördan får inte bli för stor. Specialföretag
              är i huvudsak en passiv verksamhet som endast förvaltar en säkerhet
              enligt bestämda regler under löptiden. Det är alltså viktigt att
              företagen som sådana står under tillsyn, men också att den regulatoriska
              bördan begränsas och tar hänsyn till företagens syfte och verksamhet.
            </item>
            <item xml:id="i-KrzGzrn9QGZZcwUHafQNBh">
              För att bli attraktiva och pressa kostnaderna behöver specialföretag
              kunna användas för att ge ut flera av varandra oberoende försäkringsobligationer.
              Det kräver företag med segregerade konton (Protected Cell Companies,
              PCC), vilket inte finns idag. Det skulle även öka skyddet för
              såväl investerare som huvudmän genom att minska motpartsriskerna.
            </item>
          </list>
          <p xml:id="i-Lu7SZQa2BRdwMmAhtz84mY">
            Regeringen bör, mot denna bakgrund, låta utreda förutsättningarna
            för Sverige som hemvist för försäkringsrelaterade instrument och
            återkomma med förslag som gör det möjligt i enlighet med motionen.
            Det skulle innebära förbättrad tillgång till försäkrings­kapital
            för svenska aktörer, underlätta klimatanpassningen av samhället
            och göra Sverige till ett än mer attraktivt centrum för finansiella
            tjänster.
          </p>
        </div>
        <div xml:id="i-7jf8hLNPWg2rKsdkPwyVkD" type="signatureBlock">
          <list xml:id="i-RtBMq81EaTd6dC2tVybuib">
            <item xml:id="i-MaC5bdsgXto51mTkLHnbJS" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
            <item xml:id="i-LDPJXXoTpvYdRAUAB1RE3D" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
          </list>
        </div>
      </div>
    </body>
  </text>
</TEI>
