<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00431">
  <teiHeader>
    <fileDesc>
      <titleStmt>
        <title>Bättre förhållanden för vissa handikappgrupper</title>
        <author>Inga Lantz m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre förhållanden för vissa handikappgrupper</title>
          <idno type="rdwebb">G802431</idno>
          <rs type="number">431</rs>
          <ref type="dokument_url_text">http://data.riksdagen.se/dokument/G802431/text</ref>
          <ref type="dokument_url_html">http://data.riksdagen.se/dokument/G802431</ref>
          <ref type="dokumentstatus_url_xml">http://data.riksdagen.se/dokumentstatus/G802431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>MARGO INGVARDSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DMRAp6TzxsBMsn7A5XAth8" type="signed"/>
        <correspContext corresp="i-DMRAp6TzxsBMsn7A5XAth8">
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-XxMRaKyWvbxm3uJmt8WBtZ"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__431/mot_198485__431-001.pdf"/>
      <fw xml:id="i-5jxsLXTft2upn3CkaLfXTH">
        Motion 1984/85:431
      </fw>
      <div type="motHeader" xml:id="i-7jv3UNTQFfcDtyk27H6cUS">
        <div type="motTitle" xml:id="i-Kd2LDguo2qm6yrmaepuLEF"/>
        <div type="motSubmissionInfo" xml:id="i-MoBhZNG6QhNt4AhSyC37Hm"/>
      </div>
      <div type="motBody" xml:id="i-9axTgGzbA5E16hJA8ZWe22">
        <div xml:id="i-Siom8sQZSmL47ZZKS5FqAk">
          <p xml:id="i-WfPxaWGNm32moFRYz6hGKG">
            Inga Lantz m. fl. Bättre förhållanden för vissa handikappgrupper
          </p>
          <p xml:id="i-AaMHpGL6jKwb11rU9xJdWg">
            De förhållanden som behandlas i denna motion togs ursprungligen
            upp i motion 1983/84:983. Den behandlades i en positiv anda av
            utskottet, men som vi skall återkomma till, ledde vissa missuppfattningar
            till att motionen ändå avstyrktes. Sedan dess har situationen
            på området klarnat väsentligt, och vi ser därför anledning att
            på nytt ta upp våra förslag. En av motionens huvudpoänger är de
            stora kunskapsluckor som finns på de berörda område- na, varför
            vi också, med smärre justeringar, upprepar sakinnehållet i motion
            1983/84:983. Under internationella handikappåret utformades ett
            handikappolitiskt program för 1980-talet. Samtliga riksdagspartier
            och handikapprörelsen har ställt sig bakom detta program. Vi skriver
            nu redan år 1985 och uppfyllandet av de förpliktelser partierna
            iklätt sig genom att underteckna programmet låter alltjämt vänta
            på sig. Det borde inte behöva sägas, men senare års utveckling
            på det fördelnings- politiska området gör det nödvändigt: Handikappolitiken
            berör i djupaste mening frågorna om demokrati och solidaritet
            — om varje människas rätt att på samma villkor som alla andra
            delta i samhällslivet och om samhällets skyldighet att utgöra
            garant för detta. I andra motioner till årets riksmöte kommer
            vpk att i vidare mening ta upp de fördelningspolitiska frågorna.
            Vi kommer också att behandla mer övergripande problem på handikappområdet
            och likaså kommer vi att ställa förslag i mer begränsade frågor.
            I den här motionen behandlar vi vissa mindre handikappgrupper,
            som just därför att de består av relativt få individer ofta kommer
            i skymundan när frågorna om handikappades villkor behandlas. Vi
            är så vana vid att förknippa begreppet handikapp med rörelsehinder,
            syn- och hörselskador att vi lätt glömmer att det också finns
            andra handikapp. Vissa handikapp är också särskilt lätta att glömma,
            därför att de inte syns och därför att det är svårt att inse vad
            de innebär. Bara i något fall finns det medicinska likheter mellan
            de handikappgrupper vitaruppimotionen. Anledningen till att behandla
            dem gemensamt ligger på ett annat plan. Just på grund av att de
            rönt relativt liten uppmärksamhet, exempelvis i de utredningar
            som genomförts på handikappområdet, uppvisar deras rättsställning
            och sättet att se på och i olika avseenden behandla handikappen
            och följderna av dem mycket skiftande bilder från kommun till
            kommun, från landsting till landsting och från försäkringskassa
            till försäk- ringskassa. En person kan erhålla bidrag och ersättningar
            för merkostnader till följd av handikappet, en annan, som befinner
            sig i exakt samma situation
          </p>
          <pb facs="riksdagen-motions-pdf/data/198485/mot_198485__431/mot_198485__431-002.pdf"/>
          <fw xml:id="i-7S3QAnaGcWe5cxzbHcsZBs">
            Mot. 1984/85:431 8
          </fw>
          <p xml:id="i-JTqvgtRDzhP78JaNagL76S">
            får det inte, eftersom han/hon bor i ett annat landstingsområde.
            I åtskilliga avseenden borde de handikappgrupper vi här talar
            om ha rättigheter som tillkommer andra handikappgrupper. Men det
            har de inte. Det finns ingen anledning att tro att skälet skulle
            vara en medveten diskriminering. Snarare handlar det om dåliga
            kunskaper om en verklighet som i vissa avseenden är svår att penetrera.
            Visserligen ger oss handikapporganisationerna, med sitt engagerade
            och kunniga arbete, upplysning om sakförhållandena. Men myndigheterna
            på olika nivåer fungerar nu en gång så, att om de skall ta till
            sig denna upplysning, så måste den först verifieras av en, i allmänhet
            mindre kunnig, officiell utredning.
          </p>
          <p xml:id="i-4gUUqU4qKum7ZXVk86sSrV">
            Blödarsjuka (hemofili)
          </p>
          <p xml:id="i-ADesQU419b9T8t5i6YSj7L">
            Det finns ca 1 000 personer i Sverige med diagnostiserad blödarsjuka.
            Omkring 300 av dem har så svåra former av sjukdomen att de behöver
            kontinuerlig läkarbehandling. Sjukdomen som sådan är numera behand-
            lingsbar så till vida att koncentrat av den saknade koaguleringsfaktorn
            kan ges patienten genom injektioner två-tre gånger per vecka under
            hela livet. Det är i allmänhet inte yttre blödningar som är det
            stora problemet för den blödarsjuke, utan inre blödningar i t.
            ex. leder, vilket successivt kan leda till en förstörd ledfunktion
            och svåra rörelsehinder. Detta har drabbat många medelålders och
            äldre blödarsjuka och även yngre som inte som barn fått del av
            den behandling som kan ges i dag. Den medicinska behandlingen
            bör kombineras med sjukgymnastik, bl.a. för att minska påfrestningen
            på lederna. Faktorkoncentraten framställs ur blodplasma och det
            behövs 50-70 blodgivare för att framställa det koncentrat som
            ett svårt blödarsjukt barn behöver under en vecka. Mängden nödvändigt
            koncentrat varierar med kroppsvikten. Det faktorkoncentrat som
            används i Sverige importeras till stor del från USA. Det har gjort
            att oron för sjukdomen AIDS har blivit högst aktuell för de blödarsjuka.
            Tekniskt är det inget problem att framställa faktorkoncentraten
            i Sverige. Därför vore det i högsta grad önskvärt att så sker,
            inte minst därför att det rör sig om mycket dyra produkter. Det
            kan kosta mellan 200 000 och 500 000 kr. per patient och år. Liksom
            alla andra handikappgrupper får de blödarsjuka göra erfarenheten
            att det är dyrt att vara handikappad. Likaså får de erfara hur
            svårt det är att övertyga exempelvis försäkringskassan eller skattemyndigheten
            om detta faktum. Den som har ett blödarsjukt barn måste göra åtskilliga
            förändringar i hemmet och närmiljön för att undvika skador. Den
            blödarsjuke väljer kanske hellre att ta en taxi än att halka omkring
            på isiga trottoarer. Rätten till färdtjänst är ingen självklarhet,
            utan är sannolikt avhängig av eventuella rörelsehinder. Den som
            själv har erfarenheten kan med säkerhet förlänga listan.
          </p>
          <pb facs="riksdagen-motions-pdf/data/198485/mot_198485__431/mot_198485__431-003.pdf"/>
          <fw xml:id="i-Pd9fmb6eMz4LZJbecvSGDR">
            Mot. 1984/85:431 9
          </fw>
          <p xml:id="i-A3gwCw8dUuAvwv5wRxeS8X">
            Blödarsjuka är ärftligt och kan spåras. Det kan således på förhand
            sägas vem som löper risk att föda ett blödarsjukt barn. De personer
            det rör bör lokaliseras och ges en grundlig information, så att
            de kan ta ställning till om de vill ta risken att få ett blödarsjukt
            barn eller hellre välja ett annat sätt att skaffa sig barn.
          </p>
          <p xml:id="i-4YP54cwS6ZGQZMZ3zWzPSh">
            Ileo-, colo- och urostomiopererade
          </p>
          <p xml:id="i-JYXkMavFTGmoe8qy2ydGWP">
            Hela gruppen rör sig om ca 14 000 personer. Det som hänt är att
            någon obotlig sjukdom gjort det nödvändigt att koppla bort en
            del av tarmsystemet så att tömningen måste ske genom att tarmen
            läggs ut i en öppning i bukväggen eller att urinen av samma skäl
            måste ledas genom bukväggen. De problem som gäller för stomiopererade
            gäller också i allt väsentligt för mag- och tarmsjuka med kroniska
            besvär. Liksom på åtskilliga andra sjukvårdsområden är det viktigt
            att kunna ställa en tidig diagnos. Därför behövs tillgång till
            fler specialister inom gåstroentro- logi. Andra yrkesgrupper där
            man också upplever klara brister är dietister och stomiterapeuter.
            Här handlar det kanske främst om att inte tjänster inrättas i
            tillräcklig utsträckning. Ett särskilt stort problem för stomioperera-
            de och mag- och tarmsjuka är beroendet av toaletter och hög toaletthygien.
            Bristen på toaletter i offentlig miljö är stor och en fråga för
            samhällsplane- ringen. Handikappanpassning av den yttre miljön
            är inte bara en fråga om trottoarkanter, ramper och hissar, det
            handlar också om tillgång på toaletter. Att det saknas offentliga
            toaletter talas det inte särskilt mycket om i den allmänna debatten.
            Ämnet kanske anses alltför privat. Det är det emellertid inte,
            alldenstund avsaknaden faktiskt begränsar människors rörelsefrihet.
            Det gäller inte endast den handikappgrupp som vi här behandlar,
            utan även många rörelsehindrade, inkontinenta och den stora gruppen
            av havande kvinnor. Tyvärr har havande kvinnor alltför sällan
            ett direkt inflytande över samhällsplaneringen. I ett avseende
            är bestämmelserna för bostadsanpassningsbidrag så utfor- made
            att stomiopererades behov inte tillgodoses. Det gäller personer
            som bor omodernt och har toalett på gården, vilket alltjämt förekommer,
            företrädesvis på landsbygden. Bostadsanpassningsbidrag får endast
            utgå till standardhöjande åtgärder om bostaden har lägsta godtagbara
            standard. Det har den inte om toaletten ligger på gården, och
            därför kan inte bostadsan- passningsbidrag användas för att flytta
            toaletten inomhus. Dessa regler bör ses över. Stomioperationen
            innebär en avsevärt förändrad kroppsfunktion, som ställer stora
            krav på omställning hos den opererade. I det här fallet, liksom
            i många andra, händer det alltför ofta att sjukvården tar hand
            om den handfasta delen medan patienten lämnas åt sig själv när
            det gäller att klara de psykologiska och psykosociala konsekvenserna,
            strävan måste ju vara att återgå till ett normalt liv. Hur får
            man sig själv och omgivningen att acceptera
          </p>
          <pb facs="riksdagen-motions-pdf/data/198485/mot_198485__431/mot_198485__431-004.pdf"/>
          <fw xml:id="i-WS57vh7WSSS7QqmNAaN19D">
            Mot. 1984/85:431 10
          </fw>
          <p xml:id="i-TPpBcJWYaK5mjF3ZA4vkbC">
            att man kanske inte orkar så mycket, på grund av sämre näringsupptagnings-
            förmåga? Varifrån skaffar man sig medel att på normalt sätt inleda
            en sexuell relation, om man har påse på magen? Vår tids utarmade
            skönhetsideal omfattar inte sådana störande moment. Särskilt för
            en ung människa blir detta svårt och hon behöver hjälp. Den hjälpen
            skall hon inte behöva be om, den skall ges som en självklarhet.
            Även i andra avseenden behöver stomipererades och mag- och tarmsjukas
            förhållanden ses över, för att de myndigheter i kommuner och landsting
            och statliga organ som kommer i kontakt med gruppen skall kunna
            fullgöra sina uppgifter på ett riktigt sätt.
          </p>
          <p xml:id="i-22wCN9bJAtuuq5CGjPYDbX">
            Laryngektomerade
          </p>
          <p xml:id="i-F59C4V61PDdT6kiwXppfsw">
            Att vara laryngektomerad innebär att man av någon anledning,
            vanligtvis cancer, har fått struphuvudet bortopererat. Andningen
            sker därefter genom ett hål på halsen. Det finns i dag ca 1 000
            laryngektomerade, och det sker f. n. mellan 150 och 160 sådana
            operationer varje år. Det är mestadels äldre män som drabbas,
            men antalet kvinnor ökar. Eftersom andningen sker genom ett hål
            på halsen så innebär det flera saker. Det går åt förbandsmaterial
            till en kostnad av ca 1 600 kr. per år. Andra grupper i likartad
            situation erhåller kostnadsfritt förbandsmaterial, men det gäller
            inte för de laryr gektomerade. Det går inte att gå ut om temperaturen
            understiger -7 till -8”C. Men det finns ingen given rätt till
            färdtjänst. När struphuvudet är bortopererat försvinner också
            stämbandet. Det går att lära in ett nytt sätt att tala, men det
            sker med mycket olika framgång och det vore rimligt att de laryngektomerades
            möjligheter att få texttelefon förbättrades. Sådan ges i dag bara
            till döva och gravt hörselskadade. Kläder och sängkläder far illa
            eftersom det är svårt (eller omöjligt under sömn) att kontrollera
            utsöndringar från andningshålet. Det går ibland att få handikappersättning,
            men denna utgår efter mycket olika principer i olika delar av
            landet. Tidvis behövs hjälp av logoped, vilket drar dryga kostnader.
            Det är inga stora insatser som krävs för att förbättra de laryngektomerades
            situation. Det rör sig om små detaljer sett ur samhällets perspektiv
            men vilka är mycket viktiga för den enskilde.
          </p>
          <p xml:id="i-9kRPEDvHbfXkoGnbEv2Mfe">
            Kronisk njursvikt
          </p>
          <p xml:id="i-VPhyt2EUDBbaGUDKGtkfGU">
            Kronisk njursvikt innebär att njurarna inte förmår att avskilja
            slaggpro- dukter ur blodet på det sätt som de skall. Det innebär
            att någon form av behandling måste sättas in. Så länge en tillräcklig
            del av njurfunktionen finns kvar kan det räcka med diet. Sedan
            måste man övergå till dialys, som innebär att man ”tvättar” blodet
            från slaggprodukter. Det är en behandling som måste ske 3 gånger
            per vecka och tar 3,5-8 timmar varje gång. En tredje behandlingsform
            är transplantation, dvs. att en frisk njure från en annan
          </p>
          <pb facs="riksdagen-motions-pdf/data/198485/mot_198485__431/mot_198485__431-005.pdf"/>
          <fw xml:id="i-GjrUqrgY3UnveiPDX3WMcj">
            Mot. 1984/85:431 11
          </fw>
          <p xml:id="i-2a28dBiFwn6FBeNrGF8D7b">
            människa opereras in. Det är viktigt att det finns resurser för
            valfria behandlingsformer. Det finns f. n. ca 3 200 människor
            i Sverige som lider av kronisk njursvikt och av dem behandlas
            ca 900 med regelbunden dialys. Inte heller här rör det sig således
            om någon stor grupp. Men det gör inte de individuella problemen
            små. Det torde med lite eftertanke stå klart för var och en hur
            tidskrävande det är och vilken bundenhet som följer av att genomgå
            regelbunden dialysbehandling. Riksförbundet för njursjuka har
            gjort en undersökning av hur njursjuka behandlas i olika landsting.
            Resultatet visar i stort sett alla variationer som kan förekomma.
            I vissa landsting utgår kostbidrag, i andra inte. I vissa landsting
            finns dietister, i andra inte. På en del håll finns möjligheter
            till hemdialys, på andra inte osv. Det är uppenbart att kunskapsnivån
            när det gäller njursjukas situation och behov är mycket varierad.
            Den regelbundna dialysbehandlingen och den fysiska konditionen,
            som kan variera kraftigt för patienten under kort tid, ställer
            speciella krav på arbete och ekonomi. Som vid de flesta andra
            sjukdomstillstånd är det bra för den njursjuke att hålla sig i
            gång och arbeta efter förmåga. Sjukersättnings- systemet är inte
            anpassat till detta. Dialysbehandling är tidskrävande och det
            finns ett flertal exempel på hur njursjuka förlorar sjukpenningersättning
            som de borde ha haft, på grund av föråldrade och stelbenta regler
            inom sjukförsäkringssystemet. Det borde finnas större felxibilitet
            när det gäller delsjukskrivning, för att på ett adekvat sätt ersätta
            förlorad arbetsförtjänst. Detta är f. ö. en angelägen reform för
            flera handikappgrupper.
          </p>
          <p xml:id="i-VXrWghtih2j1gnifTou4dU">
            Cystisk fibros
          </p>
          <p xml:id="i-YLNL2NmTebcjDnGAxnLBE3">
            Cystisk fibros är en ärftlig medfödd sjukdom. Ännu så länge är
            den obotlig. Den yttrar sig bl. a. genom att ett onormalt segt
            slem avsöndras och täpper till de små luftrören i lungorna. Slemproppar
            hindrar också matsmält- ningen. Det finns f. n. omkring 300 kända
            fall av cystisk fibros i Sverige, men det faktiska antalet är
            förmodligen större, eftersom sjukdomen ibland kan förväxlas med
            astma, kikhosta och olika diarrésjukdomar. Sjukdomen kräver daglig
            behandling med slemlösande och slemförtun- nande mediciner och
            eventuellt vistelse i dimtält under natten. Slemavlägs- nande
            behandling i form av andningsgymnastik, lägedränage-, ventilations-
            och vibrationsbehandling är också nödvändig. Cystisk fibros är
            således ingen särskilt vanlig sjukdom, men för dem som drabbas
            är situationen synnerligen svår och förbättras inte av att okunnighe-
            ten om sjukdomen och dess konsekvenser är stor. Eftersom sjukdomen
            uppträder redan när barnen är små, kommer hela familjens liv att
            påverkas. Sjukdomen diagnostiseras vanligen hos barn, men numera
            finner man den också hos vuxna. Det sammanhänger med större kunskaper
            och därmed bättre diagnosmöjligheter. Det behövs emellertid ytterligare
            kompetens på området, eftersom man kan förmoda att det finns många
            som alltjämt lever
          </p>
          <pb facs="riksdagen-motions-pdf/data/198485/mot_198485__431/mot_198485__431-006.pdf"/>
          <fw xml:id="i-V7dDD95BdEZtRyW2nf3cEK">
            Mot. 1984/85:431 12
          </fw>
          <p xml:id="i-4YbdShUeTb7wTNTi2m3PXe">
            med stora besvär och där korrekt diagnos saknas. Sjukdomen är
            ofta livshotande, vilket i sig utgör en svår press på föräldrarna.
            Till det kommer nödvändigheten av dagliga behandlingar och att
            ständigt finnas till hands. Man kan inte lämna barnet till någon
            som inte vet hur sjukdomssymtomen skall behandlas. Familjen behöver
            avlösningsmöjligheter, vilket sällan kan erbjudas. Den behöver
            också psykologisk hjälp, vilket knappast går att få. Man räknar
            med att en patient med cystisk fibros behöver tillbringa ungefär
            50 dagar per år på sjukhus, uppdelat i 10-dagarsperioder för behandling
            med antibiotika och för gödning, eftersom matsmältningen är störd.
            Behandling i dimtält har konsekvenser som man kanske inte räknar
            med. Den medför onormalt hög luftfuktighet, vilket kan leda till
            rötskador inomhus. Dimtältet måste dessutom tvättas med medel
            som förorsakar skador på avloppssystemet. Varken handikappersättning
            eller vårdbidrag räknar med sådana kostnader, som ändå är faktiska
            följder av handikappet. Här finns också anledning att nämna tendensen
            att schablonisera olika ersättningsformer. Man har kunnat konstatera
            att hemsjukvårdsbidrag i samband med cystisk fibros alltid utgår
            efter lägsta ersättningsnivå. Det är egendomligt att tänka sig
            att inte de faktiska omständigheterna i något enda fall skulle
            berättiga till högre bidrag. En sjukdom som cystisk fibros kommer,
            även om det med riktig behandling går att leva ett ganska normalt
            liv, att i många avseenden dominera både patientens och den närmaste
            omgivningens tillvaro. Det är samhällets uppgift att se till att
            följderna blir så små som möjligt. Det kan gälla ekonomiskt, anpassning
            av arbetstider, hjälp till eget boende under trygga förhållanden
            m. m. Bristerna är i dag uppenbara på dessa områden.
          </p>
          <p xml:id="i-9K9C1zThXrkoFgEdh7ut62">
            Epilepsi
          </p>
          <p xml:id="i-WfoTpkxrb5SW3jutH186fE">
            Epilepsi är beteckningen på en tillfällig störning i hjärnans
            funktioner. Epilepsi kan uppstå när som helst i livet — hos vem
            som helst. Ungefär 80 000 svenskar har epilepsi. Det innebär att
            de då och då kan få epileptiska anfall. Anfallen kan yttra sig
            mycket varierande och komma olika ofta hos olika människor, alltifrån
            ett eller ett par anfall under hela livet till flera anfall varje
            dag. Det finns många orsaker till epileptiska anfall. Det kan
            vara en skada på hjärnan som uppstått vid t. ex. en svår förlossning,
            vid en trafikolycka eller annat olycksfall, hjärnblödning eller
            alkohol- eller tablettmissbruk etc. Många gånger kan man inte
            klarlägga orsaken. Den huvudsakliga behand- lingen består av medicinering
            med läkemedel mot epilepsi, som ges under lång tid, ibland hela
            livet. De minskar risken för anfall, men botar inte den skada
            som är orsak till anfallen. Den svenska epilepsivården saknar
            ett centrum för utredning och specialistbehandling. Det är viktigt
            med kontinu- itet i vården — att få träffa samma läkare varje
            gång.
          </p>
          <pb facs="riksdagen-motions-pdf/data/198485/mot_198485__431/mot_198485__431-007.pdf"/>
          <fw xml:id="i-Ug7PkqcQah3taCsJwutKcs">
            Mot. 1984/85:431 13
          </fw>
          <p xml:id="i-BKZ9Gwwf4AmRsV54ZGAqrS">
            De som har många kraftiga anfall sliter ut sina kläder och sängkläder
            på grund av ryckningarna och faeces- och urinavgång. Glasögon
            och armbands- ur går lätt sönder. Det kan hända att saker tappas
            eller slås sönder under anfallet. Vanlig hemförsäkring täcker
            inte sådana skador. Om anfallet inträffar utanför hemmet kan det
            vara nödvändigt med en taxiresa hem. Ofta behövs betydligt mer
            tandvård på grund av att mediciner försämrar tandhälsan och att
            tänderna skadas under anfall. Föräldrar till barn med epilepsi
            har behov av avlösningsservice, vilket sällan kan erbjudas. Omgivningens
            kunskap om epilepsi underlättar rehabiliteringen och kan minska
            oron för att få anfall, vilket i sin tur kan medföra en reducering
            av anfallsfrekvensen.
          </p>
          <p xml:id="i-HvkDD5jkC4EhvTzu6LG82X">
            Celiaki (glutenintolerans)
          </p>
          <p xml:id="i-ADXw2ZUp8iZzRjiHriXrZX">
            Celiaki innebär att man är överkänslig mot ett äggviteämne som
            finns i vete, havre, råg och korn. Behandlingen är helt enkelt
            att undvika detta. Problemet är emellertid att sedan vi tagit
            bort alla matvaror som innehåller mjöl, så finns det inte särskilt
            många kvar. De svårigheter som glutenintoleranta ställs inför
            är många. Det är svårt att hitta mat med innehållsdeklarationer.
            Det är ont om dietister som kan ge råd. Ofta saknas kunskaper
            för att ställa diagnos. Den glutenintolerante får ofta klara sig
            själv utan stöd. Det kan vara svårt att mobilisera den motivation
            som krävs för att konsekvent hålla sig till rätt kost. Dessutom
            är det dyrt. För barn under 16 år finns ett licenssystem som nedbringar
            kostnaderna. Kostbidrag till vuxna har avskaffats i vissa landsting.
            Det är i dag alltför vanligt att personer med celiaki inte har
            råd att äta rätt kost, med påföljd att de drabbas av olika bristsjukdomar.
            Även om de uppräknade problemen är landstings- frågor, behövs
            en genomgång så att vettiga rekommendationer kan utfärdas. De
            handikappgrupper som vi här har behandlat får tjäna som exempel,
            andra kan och bör tillföras i samband med ett sådant utredningsarbete
            som vi här föreslår. Det finns också anledning att i det här sammanhanget
            ta fram några mer allmängiltiga problem som kräver en lösning.
            Det finns numera ett tämligen väl utbyggt system för ekonomiskt
            stöd till föräldrar med handikap- pade barn. Ett förhållande som
            man emellertid inte tagit med i beräkningen är att detta stöd
            är en ersättning för att föräldrarna anpassar sin tillvaro, exempelvis
            bostad och arbete, efter barnets behov. Om det då inträffar att
            barnet dör, så upphör plötsligt alla bidrag och familjen befinner
            sig i en ekonomisk kris, förutom den känslomässiga kris som dödsfallet
            medfört. Man orkar inte och hinner inte att på en gång byta kanske
            bostad-och arbete. Det bör finnas en möjlighet till stegvis avtrappning
            av vårdbidrag och bostadsbidrag i det fall det barn som bidragen
            utgår för dör. En uppenbar diskriminering råder inom skolbarnsförsäkringen.
            Barn med vissa handikapp får inte ta del av denna försäkring.
            Detta är ett otillständigt förhållande och samhället bör ingripa
            för att få ordning på det. Skolbarnsför-
          </p>
          <pb facs="riksdagen-motions-pdf/data/198485/mot_198485__431/mot_198485__431-008.pdf"/>
          <fw xml:id="i-XuvwvpLhxvrnWPbgZ92MRY">
            Mot. 1984/85:431 14
          </fw>
          <p xml:id="i-2Qs69nXtzDQwgMY8Hw9ApA">
            säkringen är knappast någon filantropisk verksamhet som försäkringsbola-
            gen bedriver. Den är i högsta grad affärsmässig, vilket den beskrivna
            diskrimineringen torde vittna om, och krav bör ställas på att
            de bolag som vill vara med och teckna skolbarnsförsäkringar också
            får förbinda sig att inte utesluta vissa barn. Många frågeställningar
            kan tillföras. De små handikappgrupperna är ofta utestängda från
            olika bidrag. Är detta förhållande alltid sakligt underbyggt?
            Vad kommer det sig att just de medicinska handikappgrupperna är
            utestäng- da från utlandsvård? Vilka sakliga skäl finns för detta?
            Varför sker inget utvecklingsarbete när det gäller behandlingshjälpmedel
            som talapparater, luftfuktare, andningshjälpmedel och dialysapparater?
            Utbyggnaden av primärvården och genomförandet av hälso- och sjuk-
            vårdslagen innebär att stora förändringar har skett och sker på
            vårdområdet. Det är hög tid att riksdag och regering skaffar sig
            ordentliga kunskaper om hur förändringarna i praktiken genomförs
            och vilka konsekvenser de får. En negativ erfarenhet som små handikappgrupper
            har fått känna av är att förändringarna inom primärvården har
            lett till en uttunning av specialistkom- petensen. Sådana förhållanden
            bör ses över och det bör ske innan man fattar beslut om en minskad
            läkarutbildning. Varken snäva ekonomiska bedöm- ningar eller läkarkårens
            fackliga intressen får vara avgörande för tillgången på grundläggande
            vårdresurser. Minst lika beaktansvärda och sakliga bedömningar
            kan i så fall fås från handikapp- och patientorganisationer. Ännu
            är mycket oklart när det gäller hälso- och sjukvårdslagen. I vilken
            utsträckning är den genomförd och i vad mån har lagstiftarnas
            intentioner styrt sjukvårdshuvudmännens beslut? Detta är intressanta
            frågor som naturligtvis också måste ställas i relation till landstingens
            ekonomi. Hur har det exempelvis gått med samverkansparagrafen
            i HSL? De små handikapp- organisationerna har uppenbara svårigheter
            att fylla sin del av samverkan eftersom de inte har tillräckliga
            resurser på den lokala nivån. Riksdagen har uttryckt ett bestämt
            intresse för samverkan mellan sjukvårdshuvudmännen och intresseorganisationerna
            på vårdområdet när HSL antogs. Men om detta skall bli något mer
            än en flott gest, så måste man också övertyga sig om att alla
            andra, förutom de legala, förutsättningarna för samverkan existerar.
            För att klarlägga de små handikappgruppernas förhållanden i olika
            avseenden, anser vi det nödvändigt att ett utredningsarbete snarast
            kommer i gång. Som vi har visat i den här motionen rör det sig
            om ett brett spektrum av problem, från rena vårdfrågor till försäkrings-
            och även skattetekniska ting. Frågorna bör behandlas i ett sammanhang
            eftersom de i avsevärd utsträck- ning griper in i varandra, och
            det motiverar en statlig utredning även av de delar som tillhör
            landstingens kompetensområde. En statlig utredning motiveras också
            av att flera av handikappgrupperna är så små att erfarenhe- terna
            i vissa landsting är alltför begränsade för att kunna ligga till
            grund för ett utredningsarbete. Vidare förutsätter vi att berörda
            handikapporganisationer får en central roll i utredningsarbetet,
            men deras lokala resurser är i de flesta
          </p>
          <pb facs="riksdagen-motions-pdf/data/198485/mot_198485__431/mot_198485__431-009.pdf"/>
          <fw xml:id="i-MhkKiyc12C6kDz4jduUc5U">
            Mot. 1984/85:431 15
          </fw>
          <p xml:id="i-KVmEwJduoqC9hJXkN3F2WV">
            landsting inte tillräckliga för att delta på ett sådant sätt.
            Till detta kan också fogas att utredningar i flera landsting skulle
            medföra onödigt dubbelarbete. Vid behandlingen av motion 1983/84:983
            konstaterade socialutskottet i sitt betänkande 1983/84:14: ”Enligt
            utskottets mening finns det mot bakgrund härav otvivelaktigt behov
            av att inventera de olika gruppernas problem och behov så att
            man får en bättre utgångspunkt för planering av olika insatser
            ——- =". I fortsättningen hänvisar utskottet emellertid dels till
            ett nordiskt samarbetsprojekt för små och mindre kända grupper
            av funktionshämmade, som utförs av Nordiska nämnden för handikappfrågor,
            dels till planer på att inom socialstyrelsens s. k. handikapprogram
            kartlägga situationen för vissa mindre kända handikappgrupper
            i samarbete med berörda organisationer. Man hänvisar också till
            den undersökning som statens handikappråd skall företa när det
            gäller det ekonomiska stödet till handikappade. Vad avser det
            nordiska samarbetsprojektet står det i dag helt klart att man
            inom detta varken har ambitionen eller resurserna att göra någon
            sådan inträngande analys av berörda gruppers förhållanden, som
            denna motion föreslår och som socialutskottet också uttryckt behov
            av. Man har för budgetåret fått ett anslag på 150 000 kr. och
            det täcker inte stort mer än reskostnaderna för de i projektet
            inblandade från de nordiska länderna. Det arbete man kommer att
            utföra är framför allt inriktat på att göra en sammanställning
            av redan kända förhållanden. Inte heller inom socialstyrel- sens
            handikapprogram finns i dag planer som tillgodoser motionens förslag
            och de behov som utskottet gett uttryck åt. Detsamma gäller den
            kartlägg- ning som statens handikappråd håller på att göra av
            det ekonomiska stödet åt handikappade. Den senare är ytterligare
            ett exempel på hur de små handikappgrupperna hamnar vid sidan
            om, i olika utredningsarbeten.
          </p>
          <p xml:id="i-F7EPQjn3q2zE9TQWt9tMTi">
            Hemställan
          </p>
          <p xml:id="i-35tEVs7eKKNhepzYJJpHuG">
            Under hänvisning till det anförda föreslås 1. att riksdagen hos
            regeringen hemställer om en utredning av små handikappgruppers
            förhållanden, varvid berörda handikapporga- nisationer bör ges
            möjlighet till deltagande i utredningsarbetet i enlighet med vad
            som anförs i motionen, 2.att riksdagen uttalar sig för att vid
            utredningsarbetet om små handikappgruppers förhållanden särskilt
            bör beaktas a) nödvändigheten av att höja kunskapsnivån om de
            berörda handikappgruppernas förhållanden hos olika myndigheter,
            b) att uppnå en likvärdig behandling hos olika myndigheter och
            i olika delar av landet, c) att studera och föreslå åtgärder med
            anledning av förekomman- de diskriminerande och inhumana bestämmelser
            och praxis, d) att vid behov utarbeta förslag till allmänna rekommendationer
            för behandling och rehabilitering,
          </p>
          <p xml:id="i-S7dFnyQ2mfB9nWcvNYmU7i">
            7
          </p>
          <pb facs="riksdagen-motions-pdf/data/198485/mot_198485__431/mot_198485__431-010.pdf"/>
          <fw xml:id="i-AvgCeFwriLQHhXcBdHkqm8">
            Mot. 1984/85:431 16
          </fw>
          <p xml:id="i-Nf84727wtyNyenuzYCgkFv">
            e) att utarbeta förslag för att förbättra de berörda gruppernas
            sociala och ekonomiska situation, f) att utarbeta förslag till
            ekonomiskt stöd till de små handikappor- ganisationerna i syfte
            att trygga deras arbete.
          </p>
          <p xml:id="i-HDNARzdArsHiYXsh2WGz8s">
            Stockholm den 15 januari 1985
          </p>
          <p xml:id="i-9EzKEnivKALV5N3QKpmbQz">
            INGA LANTZ (vpk) MARGÖ INGVARDSSON (vpk) TOMMY FRANZÉN (vpk)
            ALEXANDER CHRISOPOULOS (vpk) TORE CLAESON (vpk)
          </p>
        </div>
      </div>
    </body>
  </text>
</TEI>
