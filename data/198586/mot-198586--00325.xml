<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00325">
  <teiHeader>
    <fileDesc>
      <titleStmt>
        <title>Avgivande av förklaring enligt artikel 46 i den europeiska</title>
        <author corresp="i-UdeDQyYWBKwQC4gtSJz6UW">Björn Körlof (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avgivande av förklaring enligt artikel 46 i den europeiska</title>
          <idno type="rdwebb">G902325</idno>
          <rs type="number">325</rs>
          <ref type="dokument_url_text">http://data.riksdagen.se/dokument/G902325/text</ref>
          <ref type="dokument_url_html">http://data.riksdagen.se/dokument/G902325</ref>
          <ref type="dokumentstatus_url_xml">http://data.riksdagen.se/dokumentstatus/G902325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>Björn Körlof</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X8AnHJjxTYvnoovqVcquif" type="signed"/>
        <correspContext corresp="i-X8AnHJjxTYvnoovqVcquif">
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__325/mot_198586__325-001.pdf"/>
      <fw xml:id="i-3kR4x9QmTDrhiTDaMQWyXZ">
        Mot. 1985/86:325
      </fw>
      <div xml:id="i-N5aTCcXnEUNuLgyeHPr7B8" type="motHeader">
        <div xml:id="i-PxXQzR1awxiLKNKb9c2Sew" type="motTitle"/>
        <div xml:id="i-NkkGsySrD9TSUVvTE1FgaQ" type="motSubmissionInfo"/>
      </div>
      <div xml:id="i-PSHkgKdP1kixNqE6mKrmuq" type="motBody">
        <div xml:id="i-2iqEs6Vb2kjyRpJZmgsVWy">
          <p xml:id="i-TnmeTEnWjTng9WS7WKPS1x">
            Motion till riksdagen 1985/86:325
          </p>
          <p xml:id="i-5cs9kPD2a68Qf84v3aJDtf">
            Björn Körlof (m)
          </p>
          <p xml:id="i-HR4kywkeSh2w4aG5PeeXpZ">
            Avgivande av förklaring enligt artikel 46 i den europeiska konventionen
            angående skydd för de mänskliga rättigheterna och de grundläggande
            friheterna (prop. 1985/86:94)
          </p>
          <p xml:id="i-T2gRVbhBDMvwQZwaqhwkMj">
            Regeringen föreslår i proposition 1985/86:94 att riksdagen godkänner
            att Sverige för ytterligare en femårsperiod erkänner den europeiska
            domstolen för de mänskliga rättigheterna som behörig i fråga om
            tvister rörande tolkningen och tillämpningen av den europeiska
            konventionen angående skydd för de mänskliga rättigheterna och
            de grundläggande friheterna. Regeringens förslag i propositionen
            tillstyrks. I denna motion skall några frågeställningar tas upp
            med omedelbar anknytning till tolkning och tillämp- ning av ovannämnda
            konvention samt rättsverkan och prejudikatsbildning av Europadomstolens
            domar inom Sverige. Enligt artikel 19 i konventionen inrättades
            den europeiska kommissionen och domstolen för de mänskliga rättigheterna
            för att säkerställa att de förpliktelser de fördragsslutande parterna
            åtagit sig skulle följas. Enligt preambeln i konventionen är det
            politiska band som förenar medlemsstater- na i Europarådet byggt
            på förutom demokratiska system också ”på en gemensam föreståelse
            och respekt för — — — mänskliga rättigheter”. Genom att tillförsäkra
            vissa rättigheter och friheter ”till envar inom staternas jurisdiktion”
            (artikel 1i konventionen) har medlemsstaterna sökt bevara och
            bevaka en sfär av mänsklig individuell värdighet och frihet gentemot
            statlig maktutövning som hotar eller inkräktar på just denna sfär.
            Eftersom de rättigheter konventionen innehåller är grundläggande
            rät- tigheter avser konventionen, genom sina oberoende övervakande
            organ, att skapa en likformig kärna av europeisk konstitutionell
            rätt inom området för mänskliga rättigheter. Både kommissionen
            och domstolen har pekat på att staternas förpliktelser enligt
            konventionen har en objektiv rättslig natur och att staterna därmed
            uttalat en viljeförklaring att etablera en europeisk rättsordning
            inom det mänskliga rättighetsområdet. Genom kommissionen och domstolen
            och möjligheterna att hos dem anhängiggöra talan är det främst
            enskilda individer men också juridiska personer som i viljan att
            skydda sina rättigheter spelar rollen av pådrivare och medverkar
            till att bygga upp en rättsligt allt bredare och djupare erfarenhet
            och kunskap om konventionens räckvidd och innebörd. Den viktigaste
            följden av konventionen, kommissionen och domstolen är främst
            att en enskild individ, enligt artikel 25, ytterst kan tvinga
            sitt hemland att utge skadestånd och vidta lagändringar, om brott
            mot konventionen konstateras av domstolen. Antalet fall av klagomål
            mot Sverige till kommissionen i Strasbourg har
          </p>
          <pb facs="riksdagen-motions-pdf/data/198586/mot_198586__325/mot_198586__325-002.pdf"/>
          <p xml:id="i-MVL4we1GqaLfvMZENJ3b7V">
            ökat kraftigt de senaste åren; från ca 10 fall per år i början
            på 1980-talet till över 60 fall 1985. Detta kan tolkas på två
            sätt. Kunskapen om detta yttersta rättsmedel kan ha vuxit och
            bidragit till ökningen. Men det kan också spegla ett djupt oroväckande
            faktiskt förhållande, nämligen att svensk lagstiftning i ökande
            grad kommit att ligga på eller över gränsen för vad rättsuppfattning-
            en enligt konventionen tillåter. Den rättsverkan ett utslag i
            domstolen i Strasbourg har inom vårt eget land är på många punkter
            oklar. Sålunda har ifrågasatts om utslaget ensidigt avser det
            enskilda fall som prövats eller om andra lika fall med stöd av
            domstolsutslaget kan göra anspråk på skadestånd eller annat tillrättaläggan-
            de inom landet utan att behöva föra också sitt fall till domstolen.
            Domstolens utslag bör självfallet anses äga en prejudicerande
            verkan. Omfattningen och innebörden av denna prejudikatbildning
            på vårt eget lands rättsutveckling har dock ansetts oklar. Det
            saknas emellertid skäl till denna oklarhet. Redan 1961 uttalade
            lagutskottet:
          </p>
          <p xml:id="i-Edd3G6eQCZuiNuxbQ3GwEg">
            Enligt utskottets bedömande kan det tagas för visst, att en behörig
            internationell domstols utslag, varigenom ett internt svenskt
            avgörande av domstol eller annan myndighet underkänts, skulle
            komma att tillmätas åtminstone lika stor betydelse för den fortsatta
            rättstillämpning som tillkom- mer interna avgöranden i slutinstanserna.
          </p>
          <p xml:id="i-YV72FGFrQ6iEE4wE6VhS2m">
            Det förefaller som om innehållet i detta uttalande inte är tillräckligt
            väl känt i vårt land. Regeringen har exempelvis så sent som under
            februari månad 1986 avvisat ersättningskrav från sjutton fastighetsägare,
            vilka drabbats av byggnadsförbud på samma sätt som gällde i det
            av Europadom- stolen avgjorda målet Sporrong— Lönnroth. Mot bakgrund
            av den osäkerhet som tycks råda är det angeläget att riksdagen
            entydigt klargör vilken betydelse som skall tillmätas Europadom-
            stolens domar. Enligt min mening krävs flera åtgärder för att
            inom vårt land sä den respekt för konventionen och den följsamhet
            till kommissionens utlåtanden och domstolens utslag som våra förpliktelser
            kräver. 1. En noggrann genomgång måste göras av våra lagar för
            att klargöra vilka som mot bakgrund av konventionen och utslag
            av domstolen är tveksamma eller stridande mot gängse tillämpning
            och tolkning. När detta har klarlagts bör lagändringar ske så
            att våra lagar harmonierar med konventionen. 2. I lagstiftningsarbetet
            bör redan på utredningsstadiet i direktiven ingå ett krav på att
            föreslagen lagstiftning bör prövas mot konventionen och relevanta
            domstolsutslag. 3. I regeringskansliet, förslagsvis justitiedepartementet,
            bör en förstärk- ning ske av möjligheterna att pröva lagstiftningsförslag
            på motsvarande sätt. 4. Vid någon juridisk fakultet bör folkrättsämnet
            förstärkas med en särskild professur i ämnet Mänskliga rättigheter
            enligt Europakonventionen. Härigenom säkerställs att konventionen
            blir föremål för forskning och kontinuerlig tolkning samt att
            kommissionens utlåtanden och domstolens utslag tolkas, jämförs
            och kommenteras. På detta sätt tillförs den rättspolitis- ka debatten
            i vårt land en ny dimension och vi skapar förutsättningar för
            en rättslig doktrinbildning i konventionens anda som nu brister
            eller helt saknas.
          </p>
          <p xml:id="i-FPf5GjrNFohwEDEUiezBKm">
            erställa
          </p>
          <pb facs="riksdagen-motions-pdf/data/198586/mot_198586__325/mot_198586__325-003.pdf"/>
          <p xml:id="i-WxHd2Jha5L1rQGuNjMWf1">
            5. Riksdagen bör uttala att Europadomstolens utslag, varigenom
            ett internt svenskt avgörande av domstol eller annan myndighet
            underkänts, bör tillmätas lika stor betydelse för den fortsatta
            rättstillämpningen som tillkom- mer avgörande av landets egna
            högsta juridiska instanser. Mot denna bakgrund bör det svenska
            lagstiftningsarbetet, den juridiska forskningen, den rättsliga
            doktrinutvecklingen i förhållande till konventio- nen och dess
            vidhängande rättsliga maskineri göras till föremål för en närmare
            utredning. Formerna härför torde det få ankomma på regeringen
            att bestämma. Vidare bör genom riksdagens uttalande oklarheten
            om betydel- sen av Europadomstolens utslag kunna undanröjas.
          </p>
          <p xml:id="i-86vEusL4RUXaRxau9mzh8e">
            Hemställan
          </p>
          <p xml:id="i-5MJW3A2ihhkV9TkUznNTTN">
            Mot bakgrund av vad som ovan anförts hemställs 1. att riksdagen
            hos regeringen begär en utredning om Europakon- ventionens förhållande
            till svensk lagstiftning och rättsutveckling, 2. att riksdagen
            uttalar att Europadomstolens utslag, varigenom ett internt svenskt
            avgörande av domstol eller annan myndighet under- känts, bör tillmätas
            lika stor betydelse för den fortsatta rättstillämp- ningen som
            tillkommer avgöranden av landets egna högsta juridiska instanser.
          </p>
          <p xml:id="i-6uyXFB9PPAx4m297AjsUNo" type="date">
            Stockholm den 17 mars 1986
          </p>
          <div xml:id="i-SymLCN43rNgZHsBEq4NHex" type="signatureBlock">
            <p xml:id="i-CNaGgFBLQkEqVSnxvXqjct" who="i-UdeDQyYWBKwQC4gtSJz6UW" type="signature">
              Björn Körlof (m)
            </p>
          </div>
          <fw xml:id="i-Y8fozs7A9UDWJtGVZdMwsK">
            Mot. 1985/86:325
          </fw>
        </div>
      </div>
    </body>
  </text>
</TEI>
