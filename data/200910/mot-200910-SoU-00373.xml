<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00373">
  <teiHeader>
    <fileDesc>
      <titleStmt>
        <title>Utredning om barn i sekter</title>
        <author corresp="i-RDeqY3mXLBtUS9bixjvHS i-BijAhigzcR1MHdRoo4YtH5">av Lars Tysklind och Liselott Hagberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om barn i sekter</title>
          <idno type="rdwebb">GX02So373</idno>
          <rs type="number">So373</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So373/text</ref>
          <ref type="dokument_url_html">http://data.riksdagen.se/dokument/GX02So373</ref>
          <ref type="dokumentstatus_url_xml">http://data.riksdagen.se/dokumentstatus/GX02So373</ref>
          <ref type="doc">http://data.riksdagen.se/fil/7F09252A-053E-42D8-B61A-4C2EE0FC7682</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2fNP5J7tYonkJz1r8XZ5ta" type="signed"/>
        <correspContext corresp="i-2fNP5J7tYonkJz1r8XZ5ta">
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-BijAhigzcR1MHdRoo4YtH5"/>
        </correspContext>
        <correspAction xml:id="i-T8KhcTogmpQ7qm4RnuSt6A" type="numbering">
          <date when="2009-10-06"/>
        </correspAction>
        <correspAction xml:id="i-Nw4FNC3JWvNJ49dX6pjsXv" type="submission">
          <date when="2009-10-02"/>
        </correspAction>
        <correspAction xml:id="i-SwqDDEhEFCicBi5Po1hjwL" type="transfer">
          <date when="2009-10-02"/>
        </correspAction>
        <correspAction xml:id="i-B8bfMswHNWdP9n8Tx1cWZS" type="assigned"/>
        <correspContext corresp="i-B8bfMswHNWdP9n8Tx1cWZS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GavzijYqY1SaQopCkvDgCP" type="motBody">
        <div xml:id="i-2DSgsHYrwdSRZbxSuRoejn" type="motProposal" subtype="förslag">
          <head xml:id="i-MzkKPJw9Q1xzNAwND1ULYs">
            Förslag till riksdagsbeslut
          </head>
          <p xml:id="i-8x647rWuhd8jE9tvJsB4dz">
            Riksdagen tillkännager för regeringen som sin mening vad som
            anförs i motionen om en ny utredning om barn som växer upp i manipulativa
            rörelser.
          </p>
        </div>
        <div xml:id="i-K6kEyeHH4rCJna5UZz6TQ3" type="motContent">
          <head xml:id="i-Tko7Sa7Q8hVTEuybUkexvZ" type="h1">
            Motivering
          </head>
          <p xml:id="i-AB4LAhNf92U1AswxhAthAe">
            Det har gått elva år sedan utredningen I God Tro (SOU 1998:113)
            överlämnades till regeringen. Den lyfte särskilt fram barnens
            situation. Utredningen fann att barns uppväxtvillkor i sekter
            ibland kan vara oroväckande, problematiska och ofta oacceptabla
            i ett demokratiskt samhälle. Barnen styrs och kontrolleras t.ex.
            delvis genom rädsla för upptäckt och straff. Utifrån rörelsens
            centrala mål är det både funktionellt och viktigt att forma barnen
            till auktoritetstro, underordning och lydnad. Kritiskt tänkande
            och ifrågasättande uppmuntras inte. Fysisk bestraffning av barn
            ifrågasätts inte och positiv inställning till aga förekommer.
          </p>
          <p xml:id="i-HLE3ceVQL3WVdrJALbQzLx">
            Utredningen fann att kunskapen om nya religiösa rörelser, medlemmarnas
            livsbetingelser och eventuella konsekvenser för samhället är bristfällig.
            Man föreslog en speciell forskningssatsning på barnens situation
            inom dessa rörelser. Någon sådan forskning har därefter inte initierats.
            Utredningen konstaterade vidare att det finns många brister i
            systemet, t.ex. vid skolors förvaltning, rektors kompetens och
            tillsynen av de fristående skolorna. Utredningen ansåg även att
            skolhälsovården behövde ses över liksom den s.k. hemundervisningen.
          </p>
          <p xml:id="i-TkA9XgkdADAoP6xWzUsrus">
            Förslaget om att råd och anvisningar för personal inom skola,
            barnomsorg, socialtjänst och sjukvård som möter dessa barn har
            inte genomförts. Personalen saknar ofta både kunskap och erfarenhet
            inom området. Utredningen ansåg vidare att socialtjänsten borde
            ta ett större ansvar beträffande de rörelser som t.ex. förespråkar
            barnaga och annat som strider mot de lagar och regler som finns
            inom socialtjänstens intresseområde.
          </p>
          <p xml:id="i-3nmbnFeYvJCGKYJ2diN5Vk">
            Utredningen var tydlig på att åtgärder behöver vidtas för att
            förebygga att barn far illa i vissa rörelser. Remissbehandlingen
            visade att en majoritet av de svenska sakkunniga på barnområdet
            stödde utredningens förslag men inga åtgärder har sedan vidtagits.
            Däremot har händelser inträffat som enligt vår mening visar att
            utredningens förslag måste förverkligas. De redovisas bl.a. i
            boken Sektbarn av Charlotte Essén, som utkom 2008. Den handlar
            om barn som växt upp i slutna, extrema, ofta religiösa grupper
            och påtalar bristen på kunskap om hur många barn det berör samt
            bristen på forskning utifrån ett barnperspektiv. I höst har Håkan
            Järvå gett ut boken Sektsjuka, bakgrund, uppbrott, behandling
            där barnens utsatta situation beskrivs. Under våren 2009 har dessutom
            en namninsamling från ett hundratal personer offentliggjorts,
            vilken påtalar att det behövs skydd för minderåriga för att de
            ska slippa ingå religiösa överenskommelser som kan innebära mycket
            svåra konsekvenser för den unge den dag han eller hon inte längre
            vill följa rörelsens regler.
          </p>
          <p xml:id="i-R5ZHYENBBvrFfjNGNi4BkS">
            Det är hög tid att Sverige vågar se problemet och genomföra de
            förslag som utredningen I God Tro la fram och som är helt i linje
            med FN:s konventioner om mänskliga rättigheter, barnets rättigheter
            och Europakonventionen om mänskliga rättigheter.
          </p>
          <p xml:id="i-SZ34zfeU8dPsuhsaMDeB6X">
            I Belgien, Frankrike, Tyskland och Österrike har man på politiskt
            initiativ etablerat enheter på federal eller statlig nivå med
            uppgift att samla kunskap om manipulativa rörelsers verksamhet
            och att erbjuda information och råd till människor som är eller
            varit medlemmar i en rörelse och är i behöv av hjälp och stöd.
          </p>
          <p xml:id="i-4G1itxNfDqwhvQmzNHPdsY">
            I Sverige har vi endast frivilligorganisationer som tar sig an
            frågor om manipulativa rörelser. Ett rehabiliteringscenter för
            avhoppare från manipulativa rörelser har börjat byggas upp vid
            Bräcke Diakonis Rehabcenter Mösseberg. Det är bra men otillräckligt.
            Också samhället måste avdela resurser för att förebygga att människor
            råkar illa ut och för att hjälpa dem som fått problem genom sitt
            medlemskap i en manipulativ rörelse. Mot bakgrund av de erfarenheter
            som gjorts i andra länder som Belgien, Frankrike och Österrike
            anser vi att en ny utredning bör tillsättas med uppgift att komma
            med förslag till hur barn som utsatts för manipulativt ledarskap
            (sekter) och farit illa av det bäst kan hjälpas och hur man kan
            förebygga att barn far illa i en sådan miljö.
          </p>
          <p xml:id="i-QSkdXAG5YjrZmYfbpaDypb">
            Vi har motionerat i den här frågan tidigare. Senaste motionen
            2008/09:So230 blev endast föremål för förenklad behandling och
            avslogs. Med tanke på vad som hänt under de senaste två åren och
            att det här rör barn som isoleras från det omgivande samhället
            och riskerar att fara mycket illa anser vi att frågan måste behandlas
            av riksdagen och att dess förslag ges regeringen tillkänna.
          </p>
        </div>
        <div xml:id="i-Dienw6FbTyWbzfGwSBBBjq" type="motSignatures">
          <list xml:id="i-Dmn6BDPcfwammrbJq8WPYD">
            <item xml:id="i-MPD2JiAXxnA5CHds8YNinh" who="i-RDeqY3mXLBtUS9bixjvHS">
              Lars Tysklind (fp)
            </item>
            <item xml:id="i-DH2NLnrnMmthJ19qKFNxTx" who="i-BijAhigzcR1MHdRoo4YtH5">
              Liselott Hagberg (fp)
            </item>
          </list>
        </div>
      </div>
    </body>
  </text>
</TEI>
