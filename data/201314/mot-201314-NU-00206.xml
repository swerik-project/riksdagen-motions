<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00206">
  <teiHeader>
    <fileDesc>
      <titleStmt>
        <title>Egen el för folkligt deltagande i energiomställningen</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Egen el för folkligt deltagande i energiomställningen</title>
          <idno type="rdwebb">H102N206</idno>
          <rs type="number">N206</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N206/text</ref>
          <ref type="dokument_url_html">http://data.riksdagen.se/dokument/H102N206</ref>
          <ref type="dokumentstatus_url_xml">http://data.riksdagen.se/dokumentstatus/H102N206</ref>
          <ref type="doc">http://data.riksdagen.se/fil/0C16772E-189B-4361-9C7A-7EC436B4406F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VoXspAoYDYXC3sVYxD3X9e" type="signed"/>
        <correspContext corresp="i-VoXspAoYDYXC3sVYxD3X9e">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-WfzLs8xws1dSa7NH1TQ8c4" type="numbering">
          <date when="2013-09-27"/>
        </correspAction>
        <correspAction xml:id="i-4uQivxrpYhkeyvDmEZqwD4" type="submission">
          <date when="2013-09-23"/>
        </correspAction>
        <correspAction xml:id="i-CK5pTvRqQmH9vvjGjL8Bpu" type="transfer">
          <date when="2013-09-18"/>
        </correspAction>
        <correspAction xml:id="i-72jdecCaXAobuRy6EiXwah" type="assigned"/>
        <correspContext corresp="i-72jdecCaXAobuRy6EiXwah">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JHWVBoY1ckHviVwEyfMxCr" type="motHeader"/>
      <div xml:id="i-FvF1gXsDTKRmusqtiC8Tqb" type="motBody">
        <div xml:id="i-N1P6RJcH71RHmaQBda7dCC" type="motProposal" subtype="förslag">
          <head xml:id="i-V495zqUhrX3fdQvtXSupnt">
            Förslag till riksdagsbeslut
          </head>
          <list xml:id="i-SU5NW3auZKaQ5RL7PS3jSD" style="ol">
            <item xml:id="i-No6KrKovWR7dMVmPniKMaN">
              Riksdagen tillkännager för regeringen som sin mening vad som
              anförs i motionen om att införa nettodebitering.
            </item>
            <item xml:id="i-SdRadxCueFz62G3KXBUpAd">
              Riksdagen tillkännager för regeringen som sin mening vad som
              anförs i motionen om mindre elleverantörers rätt att leverera
              el till nätet utan att riskera att behöva betala nätavgift.
            </item>
            <item xml:id="i-68rgEonbCLyDSVsDh71NkE">
              Riksdagen tillkännager för regeringen som sin mening vad som
              anförs i motionen om att kringboende ska ha rätt till delägande
              i nya vindkraftverk.
            </item>
            <item xml:id="i-Y43J92dXEibrwJpoANCnZ5">
              Riksdagen tillkännager för regeringen som sin mening vad som
              anförs i motionen om att fastighetsskatten för vindkraftverk ska
              tillfalla den aktuella kommunen. 1
            </item>
            <item xml:id="i-JbpDHG3r3dEKAnC55CHY9s">
              Riksdagen tillkännager för regeringen som sin mening vad som
              anförs i motionen om uttagsskatten på kooperativt ägd vindkraft.
              1
            </item>
            <item xml:id="i-F6gy5fbVWNjrAHuVyTB24o">
              Riksdagen tillkännager för regeringen som sin mening vad som
              anförs i motionen om att inte försämra möjligheten för kommuner
              och företag att få energiskattebefrielse för egenproducerad el.
              1
            </item>
            <item xml:id="i-NzNkrAYrv8qrnGXnjJaA3n">
              Riksdagen tillkännager för regeringen som sin mening vad som
              anförs i motionen om att utreda om hela försäljningen av vindkraftverk
              ska kunna momsbeskattas om säljaren begär det. 1
            </item>
          </list>
          <p xml:id="i-BCYso36yNdbqusr4V7ydyb">
            1 Yrkandena 4–7 hänvisade till SkU.
          </p>
        </div>
        <div xml:id="i-5mTzxbwmBXF8CUurum3kws" type="motContent">
          <head xml:id="i-CFgpcqYRghwbPnGVNBK9pd" type="h1">
            Inledning
          </head>
          <p xml:id="i-LQSiKVsNH2LJdSH54CfbDA">
            Omställningen av energisystemet till att vara helt baserat på
            förnybara energikällor innebär ett paradigmskifte för elproduktionen,
            från ett fåtal stora kraftverk till en mångfald av små producenter
            spridda över hela landet. Det är inte bara logiskt, vi kan se
            det hända i verkligheten i länder som går före, till exempel i
            Danmark och Tyskland.
          </p>
          <p xml:id="i-C9Xe2i4tos4YD7Y4Busj9r">
            Både Danmark och Tyskland har tydliga och offensiva mål för den
            förnybara energin. I Danmark ska hälften av elproduktionen ske
            med förnybara energikällor år 2020 och år 2035 ska elproduktionen
            vara 100 procent förnybar. I Tyskland är målet att 80 procent
            av elproduktionen ska vara förnybar år 2050.
          </p>
          <p xml:id="i-EDhhWUDwAQWWC1vi4UyG7E">
            Båda länderna har medvetet satsat på att göra medborgarna delaktiga
            i omställningen genom ägande eller samägande av vindkraftverk
            och solcellsanläggningar för att producera egen el. En folkdriven
            energiomställning har tre positiva effekter:
          </p>
          <list xml:id="i-AfGeQdwaGEMA4zCQ95pZLG" style="ul">
            <item xml:id="i-LFvfFbcJXJZy2ETQT8Kzhf">
              omställningen går fortare när fler deltar,
            </item>
            <item xml:id="i-Gxdc9DPYZQDTSNzjWoMKAk">
              konsumenterna får större kontroll över sina elräkningar,
            </item>
            <item xml:id="i-PYAzWB1d1U8kEwR67e5Ajv">
              allmänhetes positiva inställning till förnybara energikällor
              stärks.
            </item>
          </list>
          <head xml:id="i-WLbKLEYNquGEAm2m7P4u4S" type="h1">
            Folkligt deltagande i Danmark och Tyskland
          </head>
          <p xml:id="i-2rkEUz23RFG7fTngwYdsXw">
            Strategin att få ett folkligt deltagande i omställningen har
            betalat sig. I båda länderna är medborgarna engagerade i omställningsprojektet;
            att bygga och äga förnybara energikällor har blivit en folkrörelse.
            I båda länderna har ökningen av förnybar elproduktion gått snabbt.
            För tio år sedan var produktionen liten, idag är den förnybara
            elproduktionen en viktig del av energisystemet och den ökar snabbt.
          </p>
          <p xml:id="i-QkXixiYjuPTSN5B7HJm4ZR">
            När Danmark 2012 införde ett stödsystem för solceller ökade antalet
            anläggningar i vanliga danska hushåll från 5 000 till 70 000 inom
            loppet av ett år. Samtidigt finns det över 100 000 danska hushåll
            som är delägare i vindkraftskooperativ. I Tyskland äger hushållen
            och andra oberoende producenter 90 procent av vindkraften och
            över hälften av produktionskapaciteten i de förnybara energislagen.
          </p>
          <head xml:id="i-LFEbrVZHKGMbSZ2ZckbwcX" type="h1">
            Tabell 1 Antal hushåll med egen elproduktion från solcellsanläggningar,
            2012
          </head>
          <table xml:id="i-CqriaotH3aFqYcfi9RJv3e">
            <row xml:id="i-HuZZjzMF8tZG9b3YVdN3E5">
              <cell>
                Tyskland
              </cell>
              <cell>
                1 000 000
              </cell>
            </row>
            <row xml:id="i-3baSJjnUvCc2dBGDvQ9kTg">
              <cell>
                Danmark
              </cell>
              <cell>
                70 000
              </cell>
            </row>
            <row xml:id="i-KwqR7a8gXjbdUKJYFmak2x">
              <cell>
                Sverige
              </cell>
              <cell>
                700
              </cell>
            </row>
          </table>
          <p xml:id="i-G34tDB4jA6JD3RAHTTirBY">
            Källa: Riksdagens utredningstjänst (RUT) 2013.
          </p>
          <p xml:id="i-XgTEMp7HqT8X15C1f2bBzx">
            Det folkliga engagemanget syns också i stödet för de förnybara
            energislagen. Generellt sett har vind- och solenergi starkt stöd
            i alla länder, men det är starkare i Danmark och Tyskland, där
            det finns ett folkligt deltagande, än i Sverige, där det finns
            en proteströrelse mot vindkraften. Medan stödet för vindkraft
            är rekordstort i Danmark, som har världens högsta andel vindkraft,
            har stödet på andra sidan sundet i Sverige minskat markant. Särskilt
            Skåne utmärker sig, där andelen som är positiva till en fortsatt
            utbyggnad minskat med elva procentenheter de senaste tre åren.
          </p>
          <head xml:id="i-J9bUB5N31nEt8fS17928Ea" type="h1">
            Tabell 2: Andel som anser att sol- och vindenergi har en positiv
            effekt på vår livsstil de kommande 20 åren, procent
          </head>
          <table xml:id="i-YPv6jx74zNKF9YMSN3Uyah">
            <row xml:id="i-BwQWHyBytLy4b1QWmGoQ6F">
              <cell>
                Solenergi
              </cell>
              <cell>
                Vindenergi
              </cell>
            </row>
            <row xml:id="i-WwytjKUbBSQBJMsuKKekyp">
              <cell>
                Danmark
              </cell>
              <cell>
                96
              </cell>
              <cell>
                96
              </cell>
            </row>
            <row xml:id="i-JvQNqBZTx7VdmDhdNKaqUf">
              <cell>
                Tyskland
              </cell>
              <cell>
                93
              </cell>
              <cell>
                91
              </cell>
            </row>
            <row xml:id="i-BbEmaYzjXFLQYmRbHLEhkz">
              <cell>
                Sverige
              </cell>
              <cell>
                92
              </cell>
              <cell>
                87
              </cell>
            </row>
          </table>
          <p xml:id="i-TpqdyZV2ha2RgSAQ66zsCc">
            Källa: RUT/Europeans and Biotechnology in 2010, EU-kommissionen.
          </p>
          <head xml:id="i-Sqn8YcP1W8wcHEoVtYZrBL" type="h1">
            Folkligt deltagande i Sverige
          </head>
          <p xml:id="i-3sewoU1YaYsXmXgxJGtpnS">
            Folkrörelsen i Danmark och Tyskland kan jämföras med de 25 000
            svenska hushåll som är delägare i vindkraftverk, de 700 personer
            som har installerat solceller i landet och att hushållens andel
            av ägandet av förnybar elproduktion minskar. År 2006 ägde privatpersoner
            och föreningar 30 procent av den svenska vindkraften, idag har
            det minskat till under 20 procent.
          </p>
          <p xml:id="i-3mk2g24o9TsJSB6ZacFiHa">
            Till skillnad från i Danmark och Tyskland, ses omställningen
            av energisystemet i Sverige ofta som något överheten och energibolagen
            håller på med. Miljöpartiet anser att den politik för omställning
            som bedrivs i Sverige behöver inriktas på en folkdriven energiomställning
            precis som i våra grannländer.
          </p>
          <p xml:id="i-KnvwaixfySUre2RJgihWFw">
            Miljöpartiets mål är att öka det folkliga deltagandet i omställningen
            till ett förnybart energisystem så att 500 000 svenska hushåll
            producerar egen el genom solceller eller vindkraftverk inom fem
            år. För att nå detta mål krävs stöd och styrmedel som har en annan
            inriktning än idag. Vi presenterar här sju förslag.
          </p>
          <head xml:id="i-PGxnLHNe6LkNCEtbw6EbHF" type="h1">
            Nettodebitering
          </head>
          <p xml:id="i-RsCBNCBghDbipM56GEvP7F">
            Ett snabbt och effektivt sätt att öka intresset för egenproducerad
            el är att ge alla mindre elleverantörer rätt till nettodebitering.
            Det innebär att den småskaliga elproducenten får kvitta den överskottsel
            som levereras ut på elnätet vid hög elproduktion mot den el som
            köps in när den egna produktionen är låg. Små elproducenter får
            alltså sälja el till nätet till samma pris som de betalar vid
            sin elförbrukning, vilket väsentligt förbättrar lönsamheten.
          </p>
          <p xml:id="i-AZR2euPnzNr7VrY8fY1Mam">
            Den största fördelen för elproducenten är att personen då kan
            använda elnätet som ett energilager och därigenom jämna ut variationer
            i sin egen elproduktion. En lag om nettodebitering ger småskaliga
            producenter laglig rätt att kräva nettodebitering av det lokala
            elnätsföretaget.
          </p>
          <p xml:id="i-BpZdsywhB8P2CwR78BvEz7">
            Nettodebitering har debatterats och utretts flera gånger i Sverige.
            I juni 2013 presenterades den senaste utredningen Beskattning
            av mikroproducerad el m.m. Där argumenteras för att EU:s regelverk
            inte tillåter nettodebitering, men detta är starkt ifrågasatt
            eftersom både Danmark, Belgien och Holland infört nettodebitering
            med goda resultat.
          </p>
          <p xml:id="i-VdjVmbeBjDx3A79acn6QPM">
            Miljöpartiet anser, i motsats till regeringens politik, att nettodebitering
            ska uppmuntras och anser att tiden för kvittning av konsumtion
            och produktion ska gälla årsvis eller kvartalsvis. På så sätt
            ges ännu bättre förutsättningar för enskilda producenter att under
            kvartalet vara nettokonsumenter. En nettodebitering bör omfatta
            andelsägd sol- och vindkraft för att även människor i flerbostadshus
            ska kunna nettodebitera. Detta bör riksdagen som sin mening ge
            regeringen tillkänna.
          </p>
          <head xml:id="i-ATxwG3qqWq3JXVsSFDo1Rc" type="h2">
            Nätavgift i efterhand
          </head>
          <p xml:id="i-Bkh8jaEd1azVqEFZAqSJ2M">
            Med dagens system kan en småskalig elproducent straffas om anläggningen
            skulle producera några kWh mer än hushållet konsumerar. Det är
            ofta svårt för en mindre elproducent att exakt avväga produktionen
            så att den inte överstiger den egna konsumtionen, vilket kan leda
            till att små elproducenter tvingas stänga av sitt vindkraftverk
            eller sin solcellsanläggning under delar av året om det visar
            sig att produktionstakten blivit för hög. Det kan också göra att
            en mindre elleverantör i slutet av året tvingas elda för kråkorna
            genom att göra av med extra mycket el för att konsumtionen inte
            ska understiga den producerade elen.
          </p>
          <p xml:id="i-VtTgp6JoZt1H8nnJUWje3T">
            Detta minskar både elproducentens avkastning på den egna investeringen
            och samhällets nytta av den producerade elen. Ett avgiftssystem
            som uppmuntrar sådana beteenden är inte rimligt. I stället bör
            mindre elleverantörer ges den lagstadgade rätten att leverera
            el till nätet utöver den egna konsumtionen upp till en viss nivå
            utan att riskera en nätavgift i efterhand. Detta bör riksdagen
            som sin mening ge regeringen tillkänna.
          </p>
          <head xml:id="i-9XcztcVYdE6cYKFM5Aq5Z8" type="h1">
            Deltagande i utbyggnaden av vindkraft
          </head>
          <p xml:id="i-Mbj79zQ7UkKRFt2YoZ9pjN">
            Vindkraften är det energislag som byggs ut snabbast i både Sverige
            och världen. Detta skapar nya gröna jobb och är en förutsättning
            för att nå målen om förnybar energi. Sverige bedöms vara ett av
            de länder i Europa som har bäst geografiska villkor för vindkraft.
            Under 2012 kommer vindkraften att producera cirka 8 TWh el.
          </p>
          <p xml:id="i-KA7XWDEw6VSo756VuTCQ5P">
            Utbyggnadstakten har varit hög under ett flertal år, men på grund
            av ett antal uppkomna hinder riskerar utvecklingen att sakta av.
            För att ta tillvara den potential som finns i utbyggnad av vindkraft
            är det nödvändigt att öka allmänhetens deltagande i utbyggnaden
            och därmed acceptansen för vindkraftverk i närmiljön. Dessutom
            är det viktigt att också fortsättningsvis ha goda villkor för
            kommuner och företag som genom att äga vindkraftverk producerar
            el för egen förbrukning.
          </p>
          <head xml:id="i-GqX4XVnz4MTXQUVULDNFWQ" type="h2">
            Rätt till delägande
          </head>
          <p xml:id="i-A3MextKhRmiriWCNWAgxwa">
            Lokal acceptans för vindkraftverk är centralt för utbyggnaden
            av vindenergi i Sverige. Därför krävs incitament för lokalt deltagande
            i utbyggnaden. Ett sätt att uppnå detta är att erbjuda dem som
            bor i närheten av ett blivande kraftverk att bli delägare genom
            att köpa andelar i kraftverket. Ett sådant system har varit framgångsrikt
            i Danmark.
          </p>
          <p xml:id="i-YJnM5fhLYHK8TM7MqUiYps">
            Miljöpartiet anser att den som bygger ett vindkraftverk ska vara
            skyldig att ge dem som bor inom en radie av 4,5 kilometer från
            kraftverket möjlighet att köpa andelar. Sammanlagt bör 20 procent
            av ägandet vara öppet för närboende. Andelar upp till denna nivå
            som inte köps av närboende ska erbjudas boende i kommunen. Detta
            bör riksdagen som sin mening ge regeringen tillkänna.
          </p>
          <head xml:id="i-4HYQk39urJMCAnq259Lcna" type="h2">
            Fastighetsskatten till kommunerna
          </head>
          <p xml:id="i-HFNVmmjfR4uxSTQW8ffnAp">
            Utbyggnaden av vindkraft medför en hel del kostnader för kommunerna,
            i form av planering, tillståndshantering med mera. Kommunerna
            får däremot inga intäkter från vindkraften när den väl kommit
            i drift, utom i de fall som kommunerna eller kommunala bolag är
            delägare i vindkraftsanläggningarna.
          </p>
          <p xml:id="i-5i7buefmSMrRHL8fA5FdyY">
            Vindkraftverk betalar liksom andra kraftverk en årlig fastighetsskatt
            för elproduktionsanläggning. I genomsnitt handlar det om cirka
            30 000 kronor per år och kraftverk som idag betalas i fastighetsskatt
            till statskassan. Att ge fastighetsskatten till kommunen skulle
            ge en kompensation för kommunens kostnader samt ge kommunen ett
            tack för sitt bidrag i energiomställningen. Ett sådant system
            används redan idag i Norge.
          </p>
          <p xml:id="i-T7nDqY8RKTvQcGubtJSqKa">
            Miljöpartiet anser därför att fastighetsskatten för vindkraft
            ska tillfalla de kommuner där vindkraftverken är lokaliserade.
            Detta bör riksdagen som sin mening ge regeringen tillkänna.
          </p>
          <head xml:id="i-3zEb9sTNYL6M4DWTcb8DQp" type="h2">
            Ingen uttagsskatt på vindkraftskooperativ
          </head>
          <p xml:id="i-9DeV5N2kUFYDb3Jk98kWxw">
            Utvecklingen av den kooperativt ägda vindkraften i Sverige avtog
            under hösten 2009 när Skatteverket beslutade att tolka in kooperativ
            vindkraft i lagen om uttagsskatt. Vid denna tidpunkt var cirka
            10 procent av den svenska vindkraften andelsägd, nu har andelen
            minskat till cirka 5 procent.
          </p>
          <p xml:id="i-Udj6h6D3q3pEMD8qoXLRyZ">
            Denna straffskatt innebär att vindkooperativen åläggs att betala
            runt 30 procent i skatt på skillnaden mellan marknadspriset och
            det lägre självkostnadspriset. Invändningarna är för det första
            att Skatteverket utgår ifrån att priset är rabatterat. För det
            andra tas det ingen hänsyn till att andelsägarna har kapitalkostnader
            för sina investeringar.
          </p>
          <p xml:id="i-EA58nJjDL9xbe5zwaV6XHG">
            Uttagsskatten handlar om mycket små summor i statskassan, runt
            10 miljoner kronor. Men för det folkliga engagemanget har det
            gjort stor skada när det ses som en piska och ointresse för kooperativ
            vindkraft från statens sida. Regeringen har haft fyra år på sig
            att hantera problemet, men har misslyckats på grund av inre splittring
            i frågan. Lösningen bör antingen vara att el från vindkraftskooperativen
            betraktas som ett marknadspris och alltså inte omfattas av uttagsskatt,
            eller också bör uttagsskattens negativa effekter för vindkraftskooperativ
            neutraliseras. Detta bör riksdagen som sin mening ge regeringen
            tillkänna.
          </p>
          <head xml:id="i-J69F4dMH42hCicbPSQggXB" type="h2">
            Försämra inte möjligheten till energiskattebefrielse
          </head>
          <p xml:id="i-CnTxJyN5VRED119BtLmQco">
            Ett stort antal kommuner och företag har valt att investera i
            vindkraftverk, bland annat eftersom den vindkraftsel som produceras
            för egen förbrukning är energiskattebefriad. För att få skattebefrielse
            får vindkraftproducenten inte sälja någon el till en tredje part.
            Och eftersom all överproduktion alltså måste skänkas bort, måste
            vindkraftverket dimensioneras efter den tidpunkt då förbrukaren
            har lägst konsumtion. Det finns i lagtexten inga bestämmelser
            för hur denna tidpunkt ska definieras eller hur lång tidsperiod
            som avses.
          </p>
          <p xml:id="i-Ni99h2Q1QYRpnZ6qs4i23j">
            Det optimala för dimensioneringen av vindkraftverket vore att
            utgå från konsumtionen på årsbasis, där ett överskott av produktion
            under delar av året kvittats mot ett underskott under andra delar
            av året, men praxis har varit att kvittningen skett per månad.
            I januari 2012 meddelade dock Skatteverket att produktion och
            förbrukning inte längre ska stämmas av per månad utan timme för
            timme. Det skulle betyda att den andel av den egna årskonsumtionen
            som vanligtvis har kunnat täckas av egen energiskattebefriad produktion
            skulle minska från vanligtvis cirka 60–70 procent till cirka 20–30
            procent.
          </p>
          <p xml:id="i-Wgq5MW8x4mMZ9kV7cgUE7Q">
            Skatteverkets inskränkning innebär i praktiken att endast ett
            fåtal aktörer – med en hög och över dygnet jämnt fördelad förbrukning
            i förhållande till produktionen – kan utnyttja skattebefrielsen.
            Det motverkar lagens syfte om att ge skattebefrielse till den
            som äger och producerar vindkraftsel för egen förbrukning. Kvittning
            mellan produktion och förbrukning bör inte ske på timbasis utan
            på års- eller kvartalsbasis. Detta bör riksdagen som sin mening
            ge regeringen tillkänna.
          </p>
          <head xml:id="i-SAFo6aPGJM1741hEeYGUj9" type="h2">
            Utred förenkling av momsregler
          </head>
          <p xml:id="i-DbcuC8yh4HWRJLwyGR55Kg">
            Skatteverket redogjorde i juni 2011 för sin syn på hur moms ska
            hanteras vid överlåtelse av vindkraftsprojekt och hela vindkraftverk.
            Momsreglerna är orimligt komplicerade. Vindkraftverket styckas
            upp i flera delar och avdragsrätten varierar beroende på hur försäljningen
            sker. Detta leder till ökade momskostnader i de fall köparen,
            exempelvis en kommun eller ett företag, kommer att använda produktionen
            för sin egen förbrukning.
          </p>
          <p xml:id="i-RbgzZfLKowPvVEZPu4wWD1">
            Samma kostnader kan, å andra sidan, vara avdragsgilla när köparens
            syfte är att sälja vidare den producerade elen, eller när den
            som bygger själv driver verket vidare. Det innebär att stora elbolag
            inte drabbas då de själva driver vidare de verk de har projekterat,
            utan då har de full avdragsrätt för momsen. Det finns en enkel
            lösning på dessa problem, nämligen att ändra momsreglerna så att
            hela försäljningen ska kunna momsbeskattas om säljaren begär det.
            En sådan lösning bör utredas. Detta bör riksdagen som sin mening
            ge regeringen tillkänna.
          </p>
        </div>
        <div xml:id="i-SkbeYYghevVXjd4pLxhsMP" type="signatureBlock">
          <list xml:id="i-8ismK6tSkgsfevBUaL9u9t">
            <item xml:id="i-VSvaMvAPihFyziwG4yYUs4" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-85vQXyv7NbtrNZTxH4vX9j" who="unknown" type="signature">
              Jonas Eriksson (MP)
            </item>
            <item xml:id="i-3HAJmNADhjXnZTgz3UWFeG" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-4CUDw4Wqs2CvZacKMykDtm" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-AoS1kk83sTx4UWuKU7ocE4" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-4u1xg368bGPjzyWgrUcXmQ" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
            <item xml:id="i-7nRofHPuAQC8WHghMaQvto" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-BKSPhh3owtEfw2bE6ffSY7" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
            <item xml:id="i-CULENXF6jZAG7LFN4vkPXk" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-3Rn1BWuqJBfvkYsNwkKPfM" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
