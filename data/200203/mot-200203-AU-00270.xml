<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-AU-00270">
  <teiHeader>
    <fileDesc>
      <titleStmt>
        <title>Aupair - dagens pigor</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aupair - dagens pigor</title>
          <idno type="rdwebb">GQ02A270</idno>
          <rs type="number">A270</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GQ02A270/text</ref>
          <ref type="dokument_url_html">http://data.riksdagen.se/dokument/GQ02A270</ref>
          <ref type="dokumentstatus_url_xml">http://data.riksdagen.se/dokumentstatus/GQ02A270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CgRtbUpnSHuz8Ybd5wYedj" type="signed"/>
        <correspContext corresp="i-CgRtbUpnSHuz8Ybd5wYedj">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="referral" xml:id="i-8qKLUgRYhA4PaYVEdc4B4j">
          <date when="2002-10-30"/>
        </correspAction>
        <correspAction type="dismissal" xml:id="i-3QuaU9oCH32pTHx9gyhm1w">
          <date when="2002-10-30"/>
        </correspAction>
        <correspAction type="submission" xml:id="i-QSmCVHFYNz1LGavquemFM6">
          <date when="2002-10-23"/>
        </correspAction>
        <correspAction type="assigned" xml:id="i-KiSEPmKjcXwJio24SWW1yo"/>
        <correspContext corresp="i-KiSEPmKjcXwJio24SWW1yo">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_A_0270/mot_200203_A_0270-001.pdf"/>
      <div type="motHeader" xml:id="i-Th1ntDE42EuY9UGvg6Rq8u">
        <div type="motTitle" xml:id="i-M6gb9QugXEBmvTDMBtP6qV"/>
        <div type="motSubmissionInfo" xml:id="i-Wvg3VH36RwkaFHB8XbFtky"/>
      </div>
      <div type="motBody" xml:id="i-EUoaTT8khBZjoCZi22q74S">
        <div xml:id="i-35VxbguXARarCmC8uTsur8">
          <p xml:id="i-CzErw1oQGtMppjg6gAWgdD">
            18
          </p>
          <p xml:id="i-QYuP5jmRqrW2siCCkJW8un">
            2002/03 mnr: A270 pnr: s18008
          </p>
          <p xml:id="i-6gnzcGryNKFdXFU8mcE7eo">
            Motion till riksdagen 2002/03:A270
          </p>
          <p xml:id="i-6UFz1rXytbzEDeJeFAhnfv">
            av Hillevi Larsson (s)
          </p>
          <p xml:id="i-XiSAmQ4mecTGmKYVByDFyt">
            Au pair — dagens pigor
          </p>
          <p xml:id="i-38wxYtbSwBmhKDZX2N8GoU">
            Motionen delad mellan flera utskott
          </p>
          <p xml:id="i-PgHHBvV4muf271Eff9579D">
            Förslag till riksdagsbeslut
          </p>
          <p xml:id="i-FjZY2k7fuezhF9BgRQvgjb">
            1. Riksdagen tillkännager för regeringen som sin mening att en
            bred översyn bör övervägas rörande au pair-verksamheten i Sverige
            och omfattningen av eventuell svart verksamhet. 2. Riksdagen tillkännager
            för regeringen som sin mening att det bör klargöras vilken kontrollinstans
            som skall garantera efterlevnaden av reglerna på området. 3. Riksdagen
            tillkännager för regeringen som sin mening att alla utländska
            medborgare som kommer hit som au pair skall få information på
            ett språk de förstår från Migrationsverket om sina rättigheter.'
          </p>
          <p xml:id="i-SAk3buroxf4JMHDwpPk6Hy">
            "Yrkande 3 hänvisat till SfU.
          </p>
          <pb facs="riksdagen-motions-pdf/data/200203/mot_200203_A_0270/mot_200203_A_0270-002.pdf"/>
          <p xml:id="i-PGYETCF48nWeYrJzfuQATM">
            2002/03:A270
          </p>
          <p xml:id="i-DvsyASjZZicPzrnD17XM82">
            19
          </p>
          <p xml:id="i-EHiVShBc3MoLJDpHXdScZf">
            Motivering
          </p>
          <p xml:id="i-FycKudtM86mf7dc8FBugR1">
            Förr i tiden anställdes fattiga flickor från landet som pigor
            i välbeställda svenska hem. Inom hela borgar- och överklassen
            var detta snarare regel än undantag. Flickorna fick jobba en stor
            del av dygnet för usel lön och tvingades att bo och leva tillsammans
            med familjen de tjänade. Men de blev aldrig behandlade som familjemedlemmar.
            Pigor och övrigt tjänstefolk fick inte äta tillsammans med herrskapet
            och bodde i rum med betydligt lägre standard. Förutom hårt arbete
            dagarna i ända ingick uppassning och underdånighet inför de överordnade.
            En del av dagens välbeställda familjer har nu återinfört pigorna
            bakvägen genom arbetskraftsimport från fattiga länder. Det är
            idag fattiga flickor från Östeuropa, Latinamerika, Thailand och
            Filippinerna som tjänstgör som hjon i svenska hem. Men deras arbetssituation
            skiljer sig inte nämnvärt från den svenska pigor hade i början
            av vårt sekel. Det är samma långa arbetspass, upp till 50-60 timmar
            i veckan. Det är samma usla lön, ofta under 3 000 kronor i månaden,
            och det är samma dåliga arbetsmiljö och bristande skydd vid sjukdom
            och olycka. Fackliga rättigheter och kollektivavtal existerar
            inte för dessa flickor. Vid sexuella trakasserier är det bara
            att åka tillbaka till sitt hemland utan lön om det inte passar.
            Många av dessa flickor vet inte ens om att de har några rättigheter
            eftersom de inte har några i sina hemländer och inte informerats
            om att det är någon skillnad i Sverige. Flickorna behärskar
          </p>
          <p xml:id="i-762a9jkF9Hnd3o5y1meUX7">
            inte svenska språket och har därmed ännu svårare för att ta reda
            på vilka regler som gäller i Sverige eller anmäla sin arbetsgivare
            när de blir illa behandlade. Många är anställda som svart arbetskraft
            och har därmed ett ännu sämre skydd än de annars skulle haft.
            Förutom problemen med alla svart anställda pigor saknar även de
            lagligt anställda tillräckligt skydd. Dessa utländska unga flickor
            och kvinnor har en mycket svag ställning i det svenska samhället
            och på arbetsmarknaden. Den lagstiftning som är tillämplig finns
            i lagen om husligt arbete, men den lagen reglerar bara de grundläggande
            arbetsförhållandena för den som arbetar i arbetsgivarens hem.
            Den svensk som vill ha ett billigt hembiträde kan använda sig
            av reglerna om au pair som handhas av Migrationsverket. Av Migrationsverkets
            information framgår att syftet med vistelsen i Sverige ska vara
            att få internationella erfarenheter och möjligheter att lära sig
            svenska språket och svensk kultur. Följande kriterier måste också
            uppfyllas: - &gt; Högst 25 timmars hushållsarbete. - Studier i svenska
            en stor del av den återstående tiden. Du måste lämna ett intyg
            om att du fått en studieplats i Sverige. - &gt; Fri mat och fritt
            husrum. - Lägst 3 500 kronor per månad i lön före skatt.
          </p>
          <pb facs="riksdagen-motions-pdf/data/200203/mot_200203_A_0270/mot_200203_A_0270-003.pdf"/>
          <p xml:id="i-U9bP4ZeWco7TH5ck8c52nT">
            Allt detta låter gott och väl. Problemet är att dessa regler
            inte återfinns i lagen om husligt arbete som kontrolleras av Arbetsmiljöverket.
            Det innebär att det i dagens läge inte finns någon tillsyn av
            om dessa regler följs eller inte. I de delar den utländska arbetskraften
            är berörd av lagen om husligt arbete är skyddet också mycket dåligt.
            Reglerna är nämligen utformade så att kontroll får ske endast
            om arbetsgivaren eller arbetstagaren begär detta eller om det
            finns särskild anledning. Det innebär i praktiken att arbetstagaren
            själv måste anmäla missförhållanden för att kontroll ska genomföras.
            Med tanke på att de unga flickorna och kvinnorna vanligtvis inte
            kan svenska, saknar kännedom om svenska regler och dessutom riskerar
            att bli hemskickade utan lön är det mycket ovanligt att missförhållanden
            anmäls. Det är allvarligt att skyddet i lagen om husligt arbete
            är så dåligt. Men vad som är ännu värre är den totala bristen
            på tillsyn vad gäller reglerna kring au pair. Hur kan man ha regler
            utan kontroll av efterlevnaden? Hur kan man ha regler utan sanktioner?
            Signalen detta sänder ut är ju att man kan låtsas följa reglerna
            för att få hit billig arbetskraft men sedan bryta mot alla regler
            utan att något händer. Och det är precis vad som sker. Allt avslöjades
            i en dokumentärfilm, där au pairernas slavliknande arbetsförhållanden
            avslöjades. Någon översyn eller utredning av det här har emellertid
            inte gjorts från statligt håll. Därför är inte heller omfattningen
            av eventuell ”svart” verksamhet känd. Men med tanke på hur lätt
            och riskfritt det är att importera pigor svart kan man befara
            det värsta. Om flickan stannar tre månader eller kortare tid behövs
            inte uppehållstillstånd och vanligtvis inte heller visum. Då flickan
            kommer från Schengenområdet behövs inte ens arbetstillstånd i
            dessa fall. Det är alltså möjligt att systematiskt byta flicka
            en gång i kvartalet och därmed helt slippa störande inblandning
            av svenska myndigheter. Dessa unga flickor och kvinnor har redan
            en svag och utsatt position. Ofta är de utblottade och förväntas
            dessutom skicka hem pengar för att försörja sina fattiga familjer
            i hemlandet. Det ska mycket till för att en flicka anmäler sin
            arbetsgivare och därmed går miste om sista delen av anställningstiden
            och i värsta fall hela lönen.
          </p>
          <p xml:id="i-HLoPkGjYMQA36yqiBR43Ve">
            Enligt gällande svensk lagstiftning har de fackliga organisationerna
            ingen möjlighet att blanda sig i och stödja flickorna. Annars
            är det ju vanligtvis facket som slår larm och ingriper mot orimlig
            exploatering i arbetslivet. Arbetsförhållandena vid hemarbete
            anses för särpräglade för att flickorna ska få teckna fackliga
            avtal. Bl.a. anges att arbetstiderna i allmänhet är längre än
            de som allmänna arbetstidslagen föreskriver. I de delar reglerna
            om au pair är tillämpliga anges att sociala förmåner inte föreligger
            eftersom flickorna inte är folkbokförda här. Om försäkringsskyddet
            vid anställningen inte kompenserat för detta står flickorna utan
            skydd vid sjukdom eller olycksfall. Vid svart anställning står
            de utan skydd i vilket fall som helst. Det är vårt ansvar att
            förhindra att dessa unga människor utnyttjas när de kommer till
            Sverige. I värsta fall har vi hittills sett bara toppen av isberget.
            Kanske döljer sig ännu värre förhållanden i form av sexuellt utnyttjande
            och regelrätt slavarbete. Detta är förhållanden som råder för
            importerade pigor i andra delar av världen där arbetskraftsimport
            av unga flickor från u-länder
          </p>
          <p xml:id="i-M53f1obVNJBSWE1h7QQfp5">
            2002/03:A270
          </p>
          <p xml:id="i-6go5Jqr8TP787AXAUJr3wr">
            20
          </p>
          <pb facs="riksdagen-motions-pdf/data/200203/mot_200203_A_0270/mot_200203_A_0270-004.pdf"/>
          <p xml:id="i-NmBy9VxQTSn54SoNfnnAHK">
            2002/03:A270
          </p>
          <p xml:id="i-Ly1oCNkDvT8y5K48rJ7taD">
            satts i system. Eftersom dessa flickor i sitt hemland ofta är
            vana vid en dagslön på motsvarande ca 10 kronor är det lätt att
            utnyttja dem.
          </p>
          <p xml:id="i-NS327xNsnwzSeBgHGD1EeQ">
            Stockholm den 22 oktober 2002
          </p>
          <p xml:id="i-9voqzgprL6T5NtCBDbVWit">
            Hillevi Larsson (s)
          </p>
          <p xml:id="i-T6USkedn9muZSvgke62cf2">
            21
          </p>
        </div>
      </div>
    </body>
  </text>
</TEI>
