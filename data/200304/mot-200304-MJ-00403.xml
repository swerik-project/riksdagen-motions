<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0403/mot_200304_MJ_0403-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ403 pnr: m1524
          </p>
          <p>
            Motion till riksdagen 2003/04:MJ403
          </p>
          <p>
            av Jeppe Johnsson (m)
          </p>
          <p>
            Konkurrensvillkoren för kycklinguppfödare
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att vidta åtgärder för att ge kycklinguppfödningen
            i Sverige villkor likvärdiga med dem som gäller i konkurrentländerna.
            2. Riksdagen tillkännager för regeringen som sin mening vad i
            motionen anförs om skärpta åtgärder och sanktioner gentemot kriminella
            s.k. djurrättsaktivister.'
          </p>
          <p>
            "Yrkande 2 hänvisat till JuU.
          </p>
          <pb facs="riksdagen-motions-pdf/data/200304/mot_200304_MJ_0403/mot_200304_MJ_0403-0002.pdf"/>
          <p>
            2003/04:MJ403
          </p>
          <p>
            Motivering
          </p>
          <p>
            I mitt hemlän Blekinge har vi i dag cirka 25 uppfödare av kyckling.
            De underkastar sig bl.a. ett unikt djuromsorgsprogram som omfattar
            uppfödning och slakt. Programmet kontrolleras av Jordbruksverket.
            Detta program har varit föremål för studier från övriga EU-länder,
            eftersom det är så framåtsyftande. En stark djuromsorg innebär
            naturligtvis merkostnader. Den, under senaste året, ökande importen
            av kycklingkött visar att konsumenterna inte alltid premierar
            god djuromsorg, utan ofta mer ser till priset. Vi har inte längre
            samma salmonellakontroll på det som kallas köttberedningar. Som
            köttberedning anses t.ex. kyckling med tillsatser i form av saltvatten,
            örtkryddor m.m., vilket innebär att svenska salmonellagarantier
            urholkats. Det svenska salmonellaprogrammet ger naturligtvis en
            bättre kvalitet på kycklingköttet, men innebär samtidigt ökade
            kostnader för den svenska produktionen. Kostnader som konsumenterna
            inte alltid är villiga att betala för. För att svensk uppfödning
            med god djuromsorg inte skall slås ut måste våra uppfödare få
            konkurrensvillkor jämförbara med dem som våra konkurrenter arbetar
            under. Importen av beredda produkter, som inte är salmonellakontrollerade,
            måste stoppas och kostnader som beror på att Sverige har bättre
            djuromsorg gentemot omvärlden måste kompenseras. En annan fråga
            som drabbar den enskilde uppfödaren är angrepp från s.k. djurrättsaktivister.
            På olika sofistikerade sätt lyckas man skrämma uppfödare och deras
            familjer så att de känner stort obehag och kanske t.o.m. tvingas
            sluta med sin näringsverksamhet. Dessa kriminella aktiviteter
            som riktas mot djuruppfödare måste få ett slut och polisen måste
            mer aktivt beivra denna typ av brott. I förlängningen är detta
            ett stort hot mot demokratin och näringslivsfriheten. Straffskalorna
            bör ses över i avskräckande syfte. Sveriges djuruppfödare, och
            då inte minst kycklinguppfödare, är värda all uppskattning. De
            betyder mycket för en levande landsbygd. Detta gäller såväl för
            spannmålsodlingen, som fodret kommer från, som för andra näringar
            som är sammankopplade med verksamheten. Kravet är att kunna bedriva
            sin näringsverksamhet och verka i fri konkurrens. Men detta måste
            ske på villkor jämförbara med dem som gäller i de främsta konkurrentländerna.
            I annat fall kommer den svenska uppfödningen att slås ut av uppfödare
            från andra länder som inte belastas av de extrakostnader som svensk
            jordbruks- och skattepolitik innebär. I Sverige har jordbruket
            produktionsskatter och andra pålagor på en nivå som ger det svenska
            lantbruket betydande konkurrensnackdelar. Detta är i längden ohållbart
            och riskerar att slå ut stora delar av vår jordbruksproduktion.
          </p>
          <pb facs="riksdagen-motions-pdf/data/200304/mot_200304_MJ_0403/mot_200304_MJ_0403-0003.pdf"/>
          <p>
            2003/04:MJ403
          </p>
          <p>
            Stockholm den 5 oktober 2003
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
