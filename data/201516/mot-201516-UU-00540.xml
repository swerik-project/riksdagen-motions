<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-00540">
  <teiHeader>
    <fileDesc>
      <titleStmt>
        <title>Kurdistan</title>
        <author corresp="i-AHfQ621Fp1orxTGB2WDjUY">av Fredrik Malm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:540 av Fredrik Malm (FP)</title>
          <idno type="rdwebb">H302540</idno>
          <rs type="number">540</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H302540/text</ref>
          <ref type="dokument_url_html">http://data.riksdagen.se/dokument/H302540</ref>
          <ref type="dokumentstatus_url_xml">http://data.riksdagen.se/dokumentstatus/H302540</ref>
          <ref type="docx">http://data.riksdagen.se/fil/CED55FB9-CE48-4F67-8012-3ED84AFC705D</ref>
          <ref type="pdf">http://data.riksdagen.se/fil/8F8BCF4E-08A9-4CFF-9025-9140307363CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FgAGhefssgst9zaaiuVpAp" type="signed"/>
        <correspContext corresp="i-FgAGhefssgst9zaaiuVpAp">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-L2P42D8FzpN9RCpeBXPzsH" type="submitted">
          <date when="2015-10-02"/>
          <time when="09:28:09"/>
        </correspAction>
        <correspAction xml:id="i-54v3vcq9k9ejoVeibTbGDc" type="referred">
          <date when="2015-10-13"/>
        </correspAction>
        <correspAction xml:id="i-AAcQZ7UKNReT5LvCwwpe7d" type="assigned">
          <date when="2016-05-11"/>
          <time when="17:17:37"/>
        </correspAction>
        <correspContext corresp="i-AAcQZ7UKNReT5LvCwwpe7d">
          <ref type="assignedTo">Utrikesutskottet</ref>
        </correspContext>
        <correspAction xml:id="i-BhT9zrj9eZmvAvEw5cibdM" type="behandlas_i"/>
        <correspContext corresp="i-BhT9zrj9eZmvAvEw5cibdM">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EGZgZ6sE48oJAWwg18WXT4" type="motHeader">
        <div xml:id="i-7CSsXHi6xEbgZrTrxYcDWx" type="motTitle">
          Motion till riksdagen 2015/16:540 av Fredrik Malm (FP) Kurdistan
        </div>
      </div>
      <div xml:id="i-TkDJF3J8uUuSJYjkjnjN4w" type="motBody">
        <div xml:id="i-JrHd7yWSmQdBpACpQ3615r" type="motProposal" subtype="förslag">
          <head xml:id="i-2S95FmdifQhYHSTzsYjiKt">
            Förslag till riksdagsbeslut
          </head>
          <list xml:id="i-E1aFqGbuN7nKiuMYyaBK3r" style="ol">
            <item xml:id="i-G1e9ZFeoQ9MtQN8j2baphY">
              Riksdagen ställer sig bakom det som anförs i motionen om Kurdistan
              och tillkännager detta för regeringen.
            </item>
          </list>
        </div>
        <div xml:id="i-GENLtbuWwMCxjuU25K1Bhp" type="motContent">
          <head xml:id="i-TaHqkujDYSTkpx3nrHLeWB" type="h1">
            Motivering
          </head>
          <p xml:id="i-9b36d55Rb5doDGDjvHNgnH">
            Under snart ett århundrade har den kurdiska frågan varit olöst.
            Men i den omvälvning som nu sker i Mellanöstern har kurderna kommit
            att spela en allt viktigare roll, och frågan om Kurdistans framtid
            diskuteras nu mer flitigt än tidigare.
          </p>
          <p xml:id="i-9rxjFDzJi9TXYqq8RfJvSh">
            I det osmanska riket hade delar av Kurdistan en hög grad av autonomi.
            När sultanen i Konstantinopel under 1800-talet centraliserade
            makten så såddes fröna till de konflikter som sedan dess plågat
            området.
          </p>
          <p xml:id="i-RU2X1kLUBekQBh7jE7nJdw">
            Efter första världskriget fick kurderna löften om självstyre,
            såväl i Woodrow Wilsons 14 punkter 1918 som i Sèvresfördraget
            1920, men inget av detta infriades. I stället delades Kurdistan
            på fyra stater varav tre tidigare tillhörde det osmanska riket,
            och kurderna blev därmed ett minoritetsfolk i Iran, Turkiet, Irak
            och Syrien.
          </p>
          <p xml:id="i-VL2uo9BWtDt1KiMyHRc6yk">
            När auktoritära nationalistiska regimer byggdes upp i dessa länder
            centraliserades makten och kurderna utsattes för omfattande förtryck
            och assimilering. Konsekvensen blev kurdiska revolter, som med
            tiden utvecklades till breda väpnade uppror och omfattande civila
            protester.
          </p>
          <p xml:id="i-VdH2tXWDeenYybK74ZYRnr">
            Kurderna är idag minst 35 miljoner och de lever över ett sammanhängande
            territorium. Det är ett folk med gemensam kultur och historia,
            men också med stor mångfald.
          </p>
          <p xml:id="i-2f2MwcKzG4xNUM8M2yZBmT">
            I takt med sönderfallet i Mellanöstern spelar kurderna en viktigare
            roll. I Irak har Kurdistanregionen federal status. Presidenten
            för regionen har aviserat att man ämnar hålla folkomröstning om
            självständighet. I Turkiet pågick fredssamtal mellan PKK-gerillan
            och regeringen (formellt med säkerhetstjänsten MIT) fram tills
            nyligen. I Syrien har kurdiska militära styrkor idag kontroll
            över delar av norra Syrien. Alla dessa processer hotas av terrorgruppen
            Islamiska staten/Daish framfart i området, men det är tydligt
            att kurderna inte längre accepterar rollen som maktlös minoritet.
          </p>
          <p xml:id="i-BLse22F1XjVmuUWR974FyP">
            Sverige bör formulera en politik för den kurdiska frågan som
            utgår från ett regionalt perspektiv och som är realistisk i den
            nya verklighet Mellanöstern befinner sig i.
          </p>
          <p xml:id="i-LSYGSDViPurESHXs9AaK1V">
            Jag vill härmed peka på några centrala beståndsdelar i en sådan
            politik:
          </p>
          <head xml:id="i-Hb3Ncq5we1CtgdgPUi9P5T" type="h1">
            Skydd av civila
          </head>
          <p xml:id="i-2EJYX52yXrwpza4CRocywo">
            När detta skrivs har sönderfallet i Irak pågått i flera årtionden
            och i Syrien i snart fem år. Gränsen mellan dessa länder finns
            bara på pappret. IS har utropat ett kalifat och de väpnade påfrestningarna
            mot Kurdistanregionen i Irak och kurdiskkontrollerade områden
            i norra Syrien är mycket stora. En USA-ledd koalition genomför
            flygattacker för att skydda de kurdiska frontlinjerna, men dessa
            insatser är i skrivande stund otillräckliga. Kurderna försvarar
            sig med i huvudsak lätta vapen, mot IS som attackerar med tunga
            vapen. Det kommer att krävas ett mer omfattande internationellt
            åtagande för att skydda de civila i området. Sverige bör i EU
            och FN adressera detta och verka för att det internationella samfundet
            ökar sina insatser.
          </p>
          <p xml:id="i-3Yd5753bkLvQPBHyHu9uRc">
            Sverige ger viss träning för irakkurdiska förband. Men vi bör
            kunna ge ett betydligt större militärt stöd för att skydda befolkningen
            från IS attacker. Enligt vår lagstiftning om export av krigsmateriel
            måste sådan export ligga i linje med vår utrikespolitik. Det bör
            därmed vara möjligt för en svensk regering att slå fast att skyddet
            av civila i Irak och Syrien är en viktig fråga för svensk utrikespolitik
            och därmed möjliggöra ett svenskt militärt stöd för att skydda
            civila.
          </p>
          <p xml:id="i-4mz65sn7WGYDbpJPnpqQcR">
            Frågan om att ge militärt stöd handlar om att skydda civilbefolkningen
            från att bli lemlästade om IS bryter igenom frontlinjerna. I de
            områden IS attackerar i norra Irak finns idag fyra miljonstäder
            – Duhok, Erbil, Suleymania och Kirkuk. Där finns minst 7 miljoner
            invånare, varav fler än 1,5 miljoner är flyktingar. Området är
            en samlingsplats för människor tillhörande en rad etniska och
            religiösa minoriteter. Kurdistanregionen i Irak är tillsammans
            med några kurdkontrollerade områden i Syrien de enda platser som
            ännu inte blivit etniskt och religiöst rensade i Irak och Syrien.
            Det går inte att med ord beskriva nödvändigheten i att skydda
            civilbefolkningen i dessa områden. Det går inte att hitta en tydligare
            symbol för att värna ett pluralistiskt samhälle än att dessa område
            inte hamnar i klorna på IS.
          </p>
          <p xml:id="i-XYKUiLCYP7zCSVsGmYn5RM">
            Konflikterna i Irak och Syrien tvinnas alltmer samman till en
            konflikt. Det kommer krävas en samlad lösning för denna krutdurk.
            Kurderna har historiskt förföljts av regimerna i Bagdad och Damaskus,
            men attackeras idag främst av sunnitiska rebeller som samtidigt
            strider mot Irak och Syriens militär. Kurderna kan i slutändan
            inte lita till stöd från någon regering i området och därmed blir
            återigen USA och omvärlden deras livlina. Omvärlden har ett ansvar
            att kurderna ges plats i förhandlingar om framtiden. I Genévesamtalen
            om Syrien skedde inte detta i tillräcklig hög grad.
          </p>
          <p xml:id="i-Qo3kHGxBVwKGA2LJY9rpHm">
            Det är fortfarande ett stort problem att humanitär nödhjälp inte
            når alla invånare i Syrien. Fler humanitära korridorer måste upprättas.
            Om UNHCR kommer med nya appeller om ekonomiskt stöd bör Sverige
            ställa upp. Likaså bör initiativ som det civila samhället i Sverige
            gör stärkas genom ökat bistånd till området.
          </p>
          <p xml:id="i-34nSVi2XyiqSbiFHEMxB7c">
            Därtill måste Kurdistanregionen i Irak få ökat humanitärt stöd
            för att kunna hantera den mycket svåra flyktingsituation som råder
            i norra Irak. UNHCR:s kapacitet måste stärkas, inte minst i Duhok.
            Eftersom många av flyktingarna i Kurdistanregionen är internflyktingar
            i Irak är det också en fråga som involverar regeringen i Bagdad.
            Det krävs en politisk lösning där Kurdistans regionala regering
            får de budgetmedel från Iraks statsbudget som Iraks konstitution
            föreskriver.
          </p>
          <head xml:id="i-UhzrKL42NrVbcML8DpNsuJ" type="h1">
            Demokrati
          </head>
          <p xml:id="i-EtUAQvtxcbkXxmghcqSBj">
            Inom ramen för anslutningsprocessen med Turkiet, men också bilateralt,
            kan Sverige agera för att Turkiet ska prioritera en fredlig lösning
            av den kurdiska frågan. Detta är i skrivande stund mycket viktigt
            då kriget mellan militären och PKK åter blossat upp. Turkiska
            ultranationalister har systematiskt attackerat kurder och kurdiska
            butiker runt om i Turkiet. Regeringspartiet AKP bedriver rättsliga
            kampanjer mot regeringskritiska medier och president Erdogan har
            bidragit till att trissa upp en lynchstämning mot kurder i Turkiet.
            Den kurdiska frågan kan endast lösas genom demokratiska reformer.
          </p>
          <p xml:id="i-EJTSTffQ3csAswv6KbJ4uZ">
            Kurderna i Irak har kontrollerat provinserna Erbil, Duhok och
            Suleymania sedan början av 1990-talet. Efter Saddam Husseins fall
            har de också kontrollerat, till och från, stora delar av det så
            kallade § 140-området väster och söder om dessa provinser. KRG
            befinner sig i en process av statsbyggande. Området har aldrig
            någonsin sett fungerande demokrati, och de säkerhetsmässiga, sociala
            och ekonomiska utmaningarna är enorma. Det finns en politisk process
            med regelbundna val och fem större partier samt kvoterade platser
            för en rad minoriteter parlamentet i Erbil. Samtidigt finns demokratiska
            problem, inte minst det faktum att de väpnade styrkorna är direkt
            underställda de två dominerande partierna KDP och PUK, var och
            ett för sig.
          </p>
          <p xml:id="i-V79oQhzjNGNSNQaKUkhQm1">
            Sverige och omvärlden kan bidra till en positiv utveckling i
            Kurdistanregionen genom omfattande demokratistöd. Insatser för
            kvinnors rättigheter, utbildning av politiker och förvaltningspersonal,
            projekt för kvinnligt deltagande i politiken, tolerans för olikheter
            och skydd för minoriteter är viktiga delar av ett sådant demokratistöd.
            Likaså kan omvärlden bidra med utbildningsinsatser för att få
            fungerande ekonomisk styrning, projektplanering, revision, åtgärder
            mot korruption och främjande av lokalt entreprenörskap.
          </p>
          <p xml:id="i-2H958oA4NrQ4RBLUuooimX">
            När Mellanösternregionen har gått i baklås är det nödvändigt
            att omvärlden identifierar de områden som har potential att utvecklas
            i positiv riktning och rikta insatser dit. Samma sak gäller de
            tre områden i norra Syrien som kurdiska styrkor kontrollerar.
            Om dessa områden fortsätter att skyddas kommer det vara möjligt
            för västvärlden och Sverige att påverka deras framtida riktning
            med avseende på demokratisering, skydd av minoriteters rättigheter
            osv. Vi bör stärka våra diplomatiska kontakter med dessa kurdiska
            områden för att kunna påverka en riktning mot politisk pluralism,
            inkludering och att krigets lagar följs.
          </p>
          <p xml:id="i-Lx8CbURjTLFcKMvdrQWQSq">
            Samtidigt fortsätter avrättningar och annat förtryck mot den
            kurdiska befolkningen i Iran. Detta sker vid sidan av omvärldens
            strålkastarljus, och är ett stort problem för en hållbar lösning
            av den kurdiska frågan. Centraliseringen av makt i Iran och landets
            teokratiska struktur omöjliggör idag en positiv utveckling i landets
            kurdiska delar. Irans destruktiva agerande i regionen hänger samman
            med repressionen av invånarna på hemmaplan. Det internationella
            samfundet måste förmå att följa utvecklingen i Iran noggrant även
            när landet inte befinner sig i den storpolitiska hetluften. Förhandlingarna
            om Irans nukleära program får inte heller innebära att omvärlden
            prioriterar ned krav på demokratiska reformer och mänskliga rättigheter
            i landet. Det vore att skjuta sig själv i foten, eftersom bristen
            på demokrati i sig självt är en grogrund för krig och konflikter.
            Dessutom, en konsekvent uppföljning av situationen för de mänskliga
            rättigheterna i Iran förenat med kompromisslös kritik vid kränkning
            av dessa rättigheter är minst lika effektiva som ekonomiska sanktioner.
          </p>
          <p xml:id="i-B4qcHheakHfUBEYY8iLgAD">
            Sverige bör identifiera de områden i iransk lagstiftning som
            specifikt innebär förtryck mot minoritetsgrupper i landet såsom
            kurder, azeriturkar, balocher, araber m.fl. och påtala vikten
            av att lagstiftningen ändras.
          </p>
          <p xml:id="i-M38tSRDgDyGD8hWWXtjTPr">
            Ekonomi
          </p>
          <p xml:id="i-FFxVN5Mg1bfr299mGiqCgX">
            De otillgängliga bergsområdena har genom historien skyddat kurderna
            mot erövring, men också bidragit till att Kurdistan stått utanför
            den ekonomiska utvecklingen i Mellanösterns metropoler. I Turkiet,
            Iran, Irak och Syrien har det förts en politik i syfte att de
            områden där kurderna utgör majoritet ska vara ekonomiskt eftersatta
            och därmed starkt beroende av respektive lands statsmakt. Det
            har varit ett sätt att försvåra kurdisk självständighet. De kurdiska
            områdena har idag i regel hög arbetslöshet, dåligt utbyggd infrastruktur,
            saknar större industrier, har lägre utbildningsnivå och levnadsstandard
            än genomsnittet och är starkt militariserade. De är alla konfliktområden,
            eller post-konfliktområden.
          </p>
          <p xml:id="i-AFaZV1xVfV1tcC9Mcf3bSX">
            Det är nödvändigt att de kurddominerade områdena kan häva sig
            ur denna fattigdom, men det kommer inte att ske av sig självt.
            Det krävs insatser från respektive lands regering och myndigheter,
            men också Sverige och det internationella samfundet kan bidra.
          </p>
          <p xml:id="i-SYdgRnp7pcb8CqTbnZZfyj">
            Det finns främst två källor till ekonomisk utveckling i Kurdistan
            idag; det är oljeindustrin i Kurdistanregionen i Irak och gränshandel
            mellan de olika delarna i Kurdistan. Det finns betydande vinster
            att göra om KRG förmår att fortsätta utveckla oljeproduktionen,
            liksom om den regionala handeln kan öka i omfattning. Praktiskt
            taget alla insatser som bryter ned barriärer för handel i Mellanösternregionen
            är av godo. Ett gott exempel på detta är den kraftigt ökade handeln
            mellan Turkiet och norra Irak. Det har varit till godo inte bara
            för kurderna i norra Irak utan också för kurder i Turkiet.
          </p>
          <p xml:id="i-UAz8feibDBfRAH7bMWuPpj">
            Ekonomin i Kurdistan saknar konkurrenskraft. Men i Kurdistanregionen
            i Irak finns möjligheter att fatta egna strategiska ekonomiska
            beslut, något som inte är möjligt att göra på samma sätt i de
            andra delarna av Kurdistan. Genom att identifiera sektorer i ekonomin,
            till exempel delar av jordbrukssektorn där det finns goda möjligheter
            till ökad produktivitet och effektivitet, går det att med hjälp
            av utländsk kunskap och investeringar stärka ekonomin och skapa
            livsmedel, växter, honung och andra produkter för export. Det
            går också att skapa konkurrenskraft genom att erbjuda goda villkor
            för investeringar för utländska företag, likt många andra länder
            som försöker häva sig ur fattigdom har gjort. Även här går att
            identifiera sektorer där den lokala arbetskraften kan bidra och
            nya arbetstillfällen kan skapas.
          </p>
          <p xml:id="i-MDJagfQZyH5h2qfYsZcyN1">
            Med tanke på det låga oljepriset, i skrivande stund under 50
            USD per fat, så blir det ännu mer nödvändigt att utveckla andra
            sektorer i ekonomin. När sanktionerna mot Iran lyfts och nya tekniker
            fortsätter att utvecklas så blir det sannolikt svårt att driva
            upp oljepriset för Opecländerna. Därmed måste nya oljeproducenter
            inse att det inte går att förlita sig på oljeexport. Detta blir
            extra tydligt i Kurdistanregionen med ständiga konflikter med
            Bagdad om kontrollen över Iraks oljefyndigheter och intäkter.
          </p>
          <p xml:id="i-CdH23uX8PyxsD7jJBiYXRa">
            Den förra regeringen i Sverige gav högre prioritet än tidigare
            åt entreprenörskap och ekonomisk utveckling inom ramen för den
            svenska politiken för global utveckling. Det är välkommet om nuvarande
            regering fortsätter detta fokus, och Kurdistanregionen skulle
            kunna vara ett område att fokusera kring för att en sådan politik
            ska kunna få genomslag i Mellanöstern.
          </p>
          <p xml:id="i-TVYqCyf35xo7NsGEjN2j9m">
            Finansiella institutioner, lagstiftning, krafttag mot korruption
            och mycket annat behövs i Kurdistan för att ekonomin ska kunna
            växa. Även här kan Sverige, internationella givare och organisationer
            bidra till en positiv utveckling.
          </p>
          <p xml:id="i-8BVvUD7iC8wWZbskRrWNpW">
            De ekonomiska volymerna vid ökad oljeexport går inte att jämföra
            med något annat i Kurdistans ekonomiska utveckling, även när man
            tar ett lägre oljepris i beaktande. Det krävs en hållbar oljelagstiftning
            i Irak där KRG lagligt kan exportera olja och intäkterna fördelas
            enligt nu rådande fördelningsnyckel om 17 procent till KRG, eller
            på annat sätt parterna enas om.
          </p>
          <p xml:id="i-BrfkFA5EcxiyXcq6QzxfsA">
            Samtidigt måste oljeproduktionen ske på ett miljömässigt hållbart
            sätt, och utländska företag måste ha ramar och regler att hålla
            sig inom. Sverige och andra länder kan bidra till ökad kunskap
            om hur miljöhänsyn och sociala aspekter kan spela en större roll
            när kontrakt skrivs och hur miljöpåverkan kan beräknas och prissättas
            – allt för att den ekonomiska utvecklingen i Kurdistan ska gå
            hand i hand med områdets förutsättningar och vara en källa till
            bred hållbar utveckling.
          </p>
          <p xml:id="i-LuC9PpkECVJB2RBHu7aSm5">
            .
          </p>
        </div>
        <div xml:id="i-7BupfhaL7iZDasFmFST4n2" type="signatureBlock">
          <list xml:id="i-PWTJC3Y8Um8nLaLjCnLs3Z">
            <item xml:id="i-7qidVFBwd33FyFG6cLHSkb" who="i-AHfQ621Fp1orxTGB2WDjUY" type="signature">
              Fredrik Malm (FP)
            </item>
          </list>
        </div>
      </div>
    </body>
  </text>
</TEI>
