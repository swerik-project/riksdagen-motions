<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00391">
  <teiHeader>
    <fileDesc>
      <titleStmt>
        <title>Vissa lagstiftningsfrågor</title>
        <author corresp="i-L3xspgThUxUN1YtSDqcmk8">av Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa lagstiftningsfrågor</title>
          <idno type="rdwebb">GZ02C391</idno>
          <rs type="number">C391</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C391/text</ref>
          <ref type="dokument_url_html">http://data.riksdagen.se/dokument/GZ02C391</ref>
          <ref type="dokumentstatus_url_xml">http://data.riksdagen.se/dokumentstatus/GZ02C391</ref>
          <ref type="doc">http://data.riksdagen.se/fil/8060ED33-58DD-4C1F-8024-9D1142EAFC7E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G9cdhB8W4N3o4DNWcNNBLB" type="signed"/>
        <correspContext corresp="i-G9cdhB8W4N3o4DNWcNNBLB">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-6GNfEBULX5Qvvi33WKGTdR" type="numbering">
          <date when="2011-10-10"/>
        </correspAction>
        <correspAction xml:id="i-SzMGwEMbUg55V2W4koQXmo" type="submission">
          <date when="2011-10-05"/>
        </correspAction>
        <correspAction xml:id="i-TjMciYy4akLsyu18mNRYrs" type="transfer">
          <date when="2011-10-05"/>
        </correspAction>
        <correspAction xml:id="i-YEvvaCzKiYXbmsFgYth5ct" type="assigned"/>
        <correspContext corresp="i-YEvvaCzKiYXbmsFgYth5ct">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-fNw4314BCLFVgN7k537G5" type="motBody">
        <div xml:id="i-KsynhtRsuXThoPkZCigpsX" type="motProposal" subtype="förslag">
          <head xml:id="i-GqVdrSYAci3CdWBdgfCXR1">
            Förslag till riksdagsbeslut
          </head>
          <list xml:id="i-JoTAmqVWYWG2cYmkPLJDVZ" style="ol">
            <item xml:id="i-UkqU66KQYzi5zbNCzsDFWW">
              Riksdagen tillkännager för regeringen som sin mening vad som
              anförs i motionen om föräldraskapspresumtion.
            </item>
            <item xml:id="i-MFH1hkcaxtodkr4wGRBQro">
              Riksdagen tillkännager för regeringen som sin mening vad som
              anförs i motionen om rätten för barn som tillkommit genom insemination
              att få vetskap om sitt biologiska ursprung. 1
            </item>
            <item xml:id="i-ApQQXXCCcsdhCMcSwQW3Tj">
              Riksdagen tillkännager för regeringen som sin mening vad som
              anförs i motionen om ensamståendeinsemination. 1
            </item>
            <item xml:id="i-Uya4N74r1zcnY3iUwfQCkL">
              Riksdagen tillkännager för regeringen som sin mening vad som
              anförs i motionen om ändring i lagstiftningen om könsbyte. 1
            </item>
          </list>
          <p xml:id="i-SLiYidyBLTPpJqiYxbTGYP">
            1 Yrkandena 24 hänvisade till SoU.
          </p>
        </div>
        <div xml:id="i-649vaJ9Qcyj4fHFTFWgQLi" type="motContent">
          <head xml:id="i-8FLQaKD2FgHj2MyZixc4BD" type="h1">
            Motivering
          </head>
          <p xml:id="i-NFTwF3Sqz1nH93sxv7bUus">
            Inom hälso- och sjukvården hanteras medicinsk-etiska och juridiska
            frågor av olika slag. I motionen tas lagstiftningsfrågor som gäller
            föräldraskapspresumtion upp, barns rättigheter att få kännedom
            om sitt biologiska ursprung, ensamståendeinsemination samt könsbyte.
          </p>
          <head xml:id="i-8JpFrFh9genB4x5grW8Qsd" type="h2">
            Föräldraskap vid assisterad befruktning
          </head>
          <p xml:id="i-8HiSc4vPCXbHjX41FFa81e">
            Regeringen beslutade den 3 november 2005 att tillkalla en särskild
            utredare för att överväga om föräldraskapet för en kvinna som
            är partner eller sambo med barnets mor bör utvidgas till att gälla
            även vid assisterad befruktning utanför tillämpningen av lagen
            (1984:1140) om insemination och lagen (1988:711) om befruktning
            utanför kroppen (numera 6 och 7 kap. lagen (2006:351) om genetisk
            integritet m.m.), dvs. vid assisterad befruktning som har skett
            i utländsk sjukvård eller i egen regi. Det skulle utredas om föräldraskapet
            för en partner bör presumeras på liknande sätt som faderskapet
            för gift man. Det skulle vidare övervägas om det behövs åtgärder
            för att ytterligare förbättra möjligheterna för barn som kommer
            till genom assisterad befruktning med donerade spermier eller
            ägg att få kännedom om sitt biologiska ursprung (dir. 2005:115).
          </p>
          <p xml:id="i-DuMzW2VUpt8dxQFcphwriz">
            Utredningen överlämnades till regeringen i januari 2007. Det
            har gått mer än fyra år sedan dess och behovet att genomföra utredningens
            förslag till lagändringar har blivit alltmer uppenbart. Förslaget
            innebär följande:
          </p>
          <p xml:id="i-HB7ZB2AXaxAgiFtmzuMZef">
            Bestämmelserna om föräldraskap för en kvinna ska ändras och även
            omfatta assisterad befruktning som sker utanför tillämpningsområdet
            av 6 och 7 kap. lagen (2006:351) om genetisk integritet m.m.,
            t.ex. vid behandling utomlands eller insemination i egen regi.
            Av detta följer att det inte ska fastställas något faderskap för
            spermiegivaren i dessa fall.
          </p>
          <p xml:id="i-XVRgbjr5LoJspDFsPc1AGh">
            Den kvinna som är moderns registrerade partner ska automatiskt
            anses vara barnets förälder och bestämmelse om föräldraskap för
            moderns partner (föräldraskapspresumtion) motsvarande den nuvarande
            faderskapspresumtionen ska införas.
          </p>
          <p xml:id="i-5QeKtPqZknCAhuc9PFQvKk">
            Föräldraskapspresumtionen ska kunna hävas om det med hänsyn till
            samtliga omständigheter inte är sannolikt att barnet avlats genom
            en insemination eller befruktning utanför moderns kropp som partnern
            har samtyckt till. Godkänner moderns partner skriftligen en mans
            bekräftelse av faderskapet i ett sådant fall och har bestämmelserna
            om bekräftelse av faderskap iakttagits ska det anses fastställt
            att moderns partner inte är barnets förälder. Modern ska i dessa
            fall skriftligen godkänna bekräftelsen.
          </p>
          <p xml:id="i-3bkrdJLLMjp5GJi4J8TZjv">
            Är modern sambo med en kvinna ska föräldraskapet fastställas
            genom bekräftelse eller dom på samma sätt som sker idag när barnet
            tillkommit genom assisterad befruktning som skett inom svensk
            hälso- och sjukvård.
          </p>
          <p xml:id="i-HF3mgQpBorLRH9NS8bY1k2">
            Partnerskap har numera ersatts med könsneutralt äktenskap men
            samma resonemang bör gälla för könsneutralt äktenskap. Riksdagen
            bör ge regeringen tillkänna om behovet att göra ovanstående lagändring.
          </p>
          <head xml:id="i-N9RjmCYcS7xPNs55L5RwEb" type="h2">
            Barns rätt till information om sitt biologiska ursprung
          </head>
          <p xml:id="i-NDiAZVeq9UdfgJ6goeNs7U">
            Ovanstående utredning inrymmer dessutom ett förslag om att det
            ska införas en bestämmelse i föräldrabalken som tydliggör att
            det är föräldrarna som har ansvaret för att upplysa barnet om
            att det har tillkommit genom assisterad befruktning med donerade
            spermier eller ägg. Det ska vidare införas en bestämmelse i föräldrabalken
            om att barn som tillkommit genom assisterad befruktning med donerade
            spermier eller ägg har rätt till den information om sitt genetiska
            ursprung som är tillgänglig.
          </p>
          <p xml:id="i-KEb7pdyJPEqcujN9hjx31z">
            Det här förslaget till förtydligande i lagen är angeläget eftersom
            det i olika studier visat sig att många föräldrar inte berättar
            för barnen att de tillkommit genom insemination. En del föräldrar
            säger att de ska berätta vid ett senare tillfälle. Några gör det,
            andra inte. Ett av skälen till att föräldrarna inte talar om sanningen
            är att de tycker det är svårt. Samtidigt händer det att föräldrarna
            berättar för andra om inseminationen oavsett om de tänker berätta
            om den för barnet eller inte. Mot bakgrund av ovanstående anser
            jag att det förslag utredningen om föräldraskap framlagt i denna
            fråga bör förverkligas, vilket riksdagen bör ge regeringen tillkänna.
          </p>
          <head xml:id="i-LQoiRZ3bRFkaqJFP5WvgLd" type="h2">
            Ensamståendeinsemination
          </head>
          <p xml:id="i-ANrCt2FQEhtaRko3LLQmkh">
            Ensamståendeadoption är tillåten i Sverige om adoptionen är till
            fördel för barnet. Bedömning ska göras av två socialsekreterare.
            Syftet är att ge barnet garantier för en trygg uppväxt med ett
            bra nätverk som stöd åt den ensamstående föräldern.
          </p>
          <p xml:id="i-UWnjR73kaQxXJGDFMkVg3W">
            I juni 2005 antog riksdagen en lag som möjliggör för lesbiska
            par att få tillgång till donatorinsemination (2006:351). Ensamstående
            får däremot inte insemineras i Sverige, vilket lett till att ett
            växande antal kvinnor nu låter sig insemineras främst i Danmark
            men också i andra länder i Europa. Därmed får barnen inte samma
            möjlighet som barn födda efter insemination i Sverige, nämligen
            att söka sitt biologiska ursprung när de blivit myndiga. Enligt
            uppgift gör man på en del håll en bedömning av kvinnans möjlighet
            att ge barnet en god uppväxt men inte överallt. De uppföljningar
            som gjorts av barn som vuxit upp med en förälder efter insemination
            visar dock att dessa barn får en bra uppväxt.
          </p>
          <p xml:id="i-GqmWyBnocCVNQrAMdj73bE">
            Mot bakgrund av ovanstående finns inga skäl mot att ge ensamstående
            kvinnor möjlighet till insemination i Sverige. Förmågan att ge
            ett barn kärlek, trygghet, omsorg och respekt sitter inte i en
            persons sexuella läggning eller att man lever i ett parförhållande
            utan i individens individuella förmåga att vara en bra förälder.
            De allra flesta ensamstående kvinnor som väljer att skaffa barn
            på egen hand har tänkt igenom frågan mycket noggrant och förutsättningarna
            för att de ska bli bra föräldrar är goda.
          </p>
          <p xml:id="i-RmNHVrhTEDeCh8Bsao7kHa">
            De lagrum som behöver ändras är 6 kap. Insemination i lagen (2006:351)
            om genetisk integritet m.m. Det gäller 1 §, 3 § och 5 §. Lydelsen
            skulle kunna bli så här:
          </p>
          <p xml:id="i-HaG2acN2A1sMbt5TLMjoeJ">
            1 § Insemination får utföras om kvinnan är gift, sambo eller
            ensamstående. För insemination i parförhållande krävs skriftligt
            samtycke av maken eller sambon. För ensamståendeinsemination krävs
            donators skriftliga avsägelse till faderskapet.
          </p>
          <p xml:id="i-NE2nDWTSmjZGLNaaDGPW7x">
            Av lagen (1994:1117) om registrerat partnerskap följer att vad
            som i detta kapitel sägs om make också gäller registrerad partner.
          </p>
          <p xml:id="i-Ld4115h8ujN6JsVYcREdEp">
            3 § Vid insemination som avses i 2 § skall läkaren pröva om det
            med hänsyn till makarnas, sambornas eller den ensamstående kvinnans
            medicinska, psykologiska eller sociala förhållanden är lämpligt
            att inseminationen äger rum. Inseminationen får utföras endast
            om det kan antas att det blivande barnet kommer att växa upp under
            goda förhållanden. Vägras insemination, får makarna, samborna
            eller den ensamstående kvinnan begära att Socialstyrelsen prövar
            frågan.
          </p>
          <p xml:id="i-6RMvDAAakswbY9NccJX2GZ">
            5 § Den som har avlats genom insemination med spermier från en
            man som kvinnan inte är gift eller sambo med eller fötts av ensamstående
            kvinna efter insemination har, om han eller hon uppnått tillräcklig
            mognad, rätt att ta del av de uppgifter om givaren som antecknats
            i sjukhusets särskilda journal.
          </p>
          <p xml:id="i-3fML8bZgq6pyLir9V63nZZ">
            Har någon anledning att anta att han eller hon avlats genom sådan
            insemination, är socialnämnden skyldig att på begäran hjälpa denne
            att ta reda på om det finns några uppgifter antecknade i en särskild
            journal.
          </p>
          <p xml:id="i-SEeig7MWzVimsjJqDrsLM7">
            Utöver detta kan det behövas konsekvensändringar i lagen (2006:286)
            om kvalitets- och säkerhetsnormer vid hantering av mänskliga vävnader.
          </p>
          <p xml:id="i-3VNRQVVubvUXR3bsRRYKge">
            Mot bakgrund av ovanstående anser jag att riksdagen bör ge regeringen
            tillkänna att ensamståendeinsemination bör tillåtas i Sverige
            och att nödvändiga ändringar i lagstiftningen bör genomföras.
          </p>
          <head xml:id="i-15GJQt3CU9xrWNSqDoacDA" type="h2">
            Transsexuella och övriga personer med identitetsstörningar
          </head>
          <p xml:id="i-Cc9n58UV6AfWXkA7b8VcN">
            Socialstyrelsen har utrett samhällets vård- och stödinsatser
            för transsexuella personer. Mycket som behöver göras kan Socialstyrelsen
            arbeta vidare med själv men det behövs dessutom ändring i lagen
            (1972:119) om fastställande av könstillhörighet i vissa fall,
            i steriliseringslagen (1972:119) och i förordningen (2009:1243)
            med instruktion för Socialstyrelsen. Rent konkret innebär det
            att kravet på att man ska vara ogift för att byta könstillhörighet
            ska tas bort liksom kravet på att man ska vara steriliserad. Utländska
            medborgare ska kunna beviljas ändrad könstillhörighet om han eller
            hon varit bosatt i minst ett år i Sverige. Socialstyrelsens utredning
            skickades på remiss till 101 remissinstanser. Svar inkom från
            77 remissinstanser, därtill skickade ett antal enskilda personer
            och organisationer sina synpunkter. Sammantaget bedömdes att det
            finns ett generellt stöd för förslagen i utredningen. Socialstyrelsen
            överlämnade 2011-05-30 utredningen med lagförslagen till regeringen.
            Jag anser att lagförslagen bör genomföras och att riksdagen bör
            ge regeringen detta tillkänna.
          </p>
        </div>
        <div xml:id="i-Ctv5G5E7M5cfDJdJ2CKrBY" type="signatureBlock">
          <list xml:id="i-DCfGzKFXuKR7Puvf9NDXWm">
            <item xml:id="i-4FQR4U8HuVH9yKtukDbiPG" who="i-L3xspgThUxUN1YtSDqcmk8" type="signature">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
