<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-00522">
  <teiHeader>
    <fileDesc>
      <titleStmt>
        <title>Barns rätt till utbildning</title>
        <author corresp="i-U6F8gqiuV2DEZN1aMhyDnJ">av Christer Nylander (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:522 av Christer Nylander (FP)</title>
          <idno type="rdwebb">H302522</idno>
          <rs type="number">522</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H302522/text</ref>
          <ref type="dokument_url_html">http://data.riksdagen.se/dokument/H302522</ref>
          <ref type="dokumentstatus_url_xml">http://data.riksdagen.se/dokumentstatus/H302522</ref>
          <ref type="docx">http://data.riksdagen.se/fil/98F48DD2-42D6-4724-A74A-17DE888101F7</ref>
          <ref type="pdf">http://data.riksdagen.se/fil/4825875D-37BF-409D-96CD-ADE5E7EB0751</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JTPK2cCyhWpGmAWsGCpNQw" type="signed"/>
        <correspContext corresp="i-JTPK2cCyhWpGmAWsGCpNQw">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-6KMcmgvFuEfY2m27E6JN9P" type="submitted">
          <date when="2015-10-02"/>
          <time when="09:27:18"/>
        </correspAction>
        <correspAction xml:id="i-SBD5BvLEKuWY2XoKwWpsew" type="referred">
          <date when="2015-10-13"/>
        </correspAction>
        <correspAction xml:id="i-17rWMWqhbDvEfLddrg42VA" type="assigned">
          <date when="2016-05-04"/>
          <time when="11:59:20"/>
        </correspAction>
        <correspContext corresp="i-17rWMWqhbDvEfLddrg42VA">
          <ref type="assignedTo">Utrikesutskottet</ref>
        </correspContext>
        <correspAction xml:id="i-QeFR1msU1usVBLxtpXQzM7" type="behandlas_i"/>
        <correspContext corresp="i-QeFR1msU1usVBLxtpXQzM7">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CR9VKX7tmztzpYKJiVVF9L" type="motHeader">
        <div xml:id="i-LyL3Uoqh7QT1LnSaX4HvbG" type="motTitle">
          Motion till riksdagen 2015/16:522 av Christer Nylander (FP) Barns
          rätt till utbildning
        </div>
      </div>
      <div xml:id="i-GUmjHNrwFXdkz5efGFEmTt" type="motBody">
        <div xml:id="i-E2uiisechVyxrr8mpAjDdW" type="motProposal" subtype="förslag">
          <head xml:id="i-VmfvNaetXn3ezvkMAen4Z9">
            Förslag till riksdagsbeslut
          </head>
          <list xml:id="i-TomaL9tbwGzZ6ozBxFazH9" style="ol">
            <item xml:id="i-BK1saXD8hiug7h6Y9EfeYr">
              Riksdagen ställer sig bakom det som anförs i motionen om att
              barns rätt till skolgång bör prioriteras i utrikes- och biståndspolitiken
              och tillkännager detta för regeringen.
            </item>
          </list>
        </div>
        <div xml:id="i-4j1dfJpaggxvshoGjvnWyC" type="motContent">
          <head xml:id="i-Ej7utEUuRrXDBWjGop3eYk" type="h1">
            Motivering
          </head>
          <p xml:id="i-97rGUuYh4XpFzo3KfG7ywX">
            I den pågående internationella flyktingkrisen finns anledning
            att uppmärksamma barns rätt till utbildning. Utbildning är en
            rättighet och en förutsättning för demokrati, jämställdhet, välstånd,
            trygghet och fred. Redan 1948 antog FN en allmän förklaring om
            de mänskliga rättigheterna som befäster att utbildning är en mänsklig
            rättighet. Barnkonventionen från 1989 slår vidare fast att alla
            barn har rätt till utbildning av god kvalitet.
          </p>
          <p xml:id="i-BEckM48XnCSdt51ARiaz16">
            Tyvärr är verkligheten något helt annat. Mer än 57 miljoner barn
            i skolåldern går inte i skolan, hälften återfinns i länder som
            drabbats av krig och katastrof, och mer än hälften av dem är flickor.
            Unescos statistik pekar på att 250 miljoner barn, av vilka 130
            miljoner faktiskt har gått fyra år i skolan, inte kan läsa, skriva
            och räkna. En global utbildningskris pågår samtidigt som många
            länder utvecklas snabbt. Ett dystert kännetecken för den globala
            utbildningskrisen är den ökande ojämlikheten i både tillgång och
            kvalitet på utbildning, mellan men också inom länder. Det är fattiga
            och särskilt utsatta flickor och pojkar som drabbas värst.
          </p>
          <p xml:id="i-EMCBrLuQQUYr7ytn9AKsBb">
            Frågan aktualiseras ytterligare av den flyktingkris vi ser idag.
            Totalt befinner sig 30 miljoner flickor och pojkar på flykt –
            merparten utan utbildning, ibland under kortare men oftast under
            längre perioder.
          </p>
          <p xml:id="i-WYALx1oyKpqWpKew9hbm4b">
            För barn i krig, naturkatastrofer och på flykt kan skolan ge
            trygghet, rutin, uppmuntran, lärande och utveckling, och allmänt
            bidra till barns välmående när de befinner sig i svåra förhållanden.
          </p>
          <p xml:id="i-StvZazbWm4LGK4QSijNEhp">
            I utvecklingsmålen som ska styra utvecklingsagendan fram till
            2030 är utbildning ett av de 17 prioriterad målen – i korthet
            handlar målet om att uppnå en inkluderande och jämlik utbildning
            och livslångt lärande för alla. I svensk utrikespolitik och i
            det internationella utvecklingssamarbetet saknas en tydlig prioritering
            av barns rätt till utbildning, och strategier och riktlinjer att
            alla barn ska få sin rätt till utbildning tillgodosedd. Exempelvis
            saknas en tydlig prioritering av utbildning i krig och katastrofer
            inom det humanitära biståndet trots att det som barn och föräldrar
            framförallt efterfrågar är att barn snabbt kan återuppta sin skolgång.
            I svensk bistånds- och utrikespolitik bör barns rätt till utbildning
            ha hög prioritet. Detta bör riksdagen ge regeringen tillkänna.
          </p>
        </div>
        <div xml:id="i-W69VXz4i7tjDvcXcdNjwAv" type="motSignatures">
          <list xml:id="i-MfkYxdgX2eED4a6gDLi3v5">
            <item xml:id="i-RAMMifYPdte5B3dp3673VX" who="i-U6F8gqiuV2DEZN1aMhyDnJ">
              Christer Nylander (FP)
            </item>
          </list>
        </div>
      </div>
    </body>
  </text>
</TEI>
