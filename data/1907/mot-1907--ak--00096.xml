<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--ak--00096">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__96/mot_1907__ak__96-001.pdf"/>
      <div xml:id="i-TqQBdQFNQtoUbvxW8MfWZX" type="motHeader">
        <div xml:id="i-7h3HnBBNy5x9agEmypv2a2" type="motTitle"/>
        <div xml:id="i-AGo79V8LZqSCPYBz2UXqBw" type="motSubmissionInfo"/>
      </div>
      <div xml:id="i-274wbyUknyruBmxwgYG9iD" type="motBody">
        <div xml:id="i-5tMa3VwpbWWcGD4LCKvaXE">
          <p xml:id="i-DDRhfsK8aZu1zJFtY1429i">
            Motioner i Andra Kammaren, N:o 96. 19
          </p>
          <p xml:id="i-3GVe7AS4yPmgeSufp93dx6">
            N:o 96.
          </p>
          <p xml:id="i-5XbX5jhb2v3C21xLonk3Ge">
            Af herr C. P. Zimdahl, om skrifvelse till Kung!. Maj:t angående
            utdikning och torrläggning af på kronans område be- lägna sanka
            och frostbärande marker, som äro tjänliga för odling.
          </p>
          <p xml:id="i-GVa7JxgS7AzfAmfHSShZFU">
            Att egnahemsrörelsen, som på senare åren förts å bane, innebär
            en stor fosterländsk och vacker tanke, lär väl ingen vilja förneka.
            Dess syfte har varit och är ju att åt den lösa befolkningen, som
            saknar egna hem, skapa sådana och sålunda väcka kärlek till den
            egna torfvan, men också på samma gång, 1 stort sedt, till fädernejorden.
            Där- med har äfven varit åsyftadt att i mer eller mindre mån hämma
            utflytt- ningen till främmande länder, något som för ett litet
            land, sådant som vårt, måste anses vara af den allra största betydelse.
            Medgifvas måste dock, att saken, med de åtgärder, som hittills
            vidtagits, icke vunnit den framgång, som mången hade föreställt
            sig och som i så hög grad vore önskvärd, ett förhållande, som
            tvifvelsutan berott på flere omständigheter. Bland dessa torde
            särskildt kunna påpekas, dels de många och alltför vidlyftiga
            formaliteter, som äro förbundna med att komma i besittning af
            ett eget hem och som allmogemännen ha svårt att förlika sig med,
            och dels att statsbidraget är tillmätt efter sådana grunder, att
            äfven med dess hjälp den medellöse arbetaren svårligen förmår
            ordna ett eget hem. I regeln är det dock just de medellöse, som
            det är meningen att här komma till hjälp Om nu detta erkännes
            vara med det verkliga förhållandet öfverensstämmande, synes nödvändigheten
            ovilkorligen kräfva, att, om egnahemsfrågan skall vinna sin lösning
            och det åsyftade ända-
          </p>
          <pb facs="riksdagen-motions-pdf/data/1907/mot_1907__ak__96/mot_1907__ak__96-002.pdf"/>
          <p xml:id="i-7UprFg1EdygQza4rwqSL8w">
            20 Motioner 1 Andra Kammaren, N:o 96.
          </p>
          <p xml:id="i-NihX93NGgQsRuzuetSgNLz">
            målet med densamma vinnas, staten måste slå in på en annan väg,
            om hvilken jag här trott mig kunna gifva en antydning. Staten
            äger millioner tunnland odlingsbara sankmarker, hvilka för närvarande
            ligga totalt till ingen nytta, men som, rätt tillvaratagna och
            använda, skulle kunna föda en befolkning af ända till hundratusental
            och sålunda framkalla en nationell utveckling, som gjorde oss,
            särskildt hvad lifsförnödenheter beträffar, mera oberoende af
            utlandet och på samma gång stärkte vår ekonomiska bärkraft. Att
            en utdikning och torr- läggning af de på statens område, särskildt
            inom Norrland, belägna, snart sagdt oöfverskådliga myrmarkerna,
            skulle löna mödan, visas bäst däraf, att en stor del enskilda
            jordbrukare inom de norrländska bygderna börjat allt mer och mer
            finna med sin fördel förenligt att, i stället för att bryta och
            odla den ofta magra och stenbundna marken, ägna sin uppmärksamhet
            åt de så länge förbisedda myrmarkerna och, med tillhjälp af statsbidragen,
            torrlägga dem i och för odling. Att dessa företag i de flesta
            fall icke blott lämnat de allra bästa skörderesultat, utan äfven
            i högst väsentlig mån minskat frostländigheten, är till fullo
            konstateradt. Det är sålunda tvenne högst viktiga fördelar, som
            härmed vunnits. Under sådana förhållanden synes det vara uppenbart,
            att från statens sida de allra kraftigaste åtgärder borde vidtagas
            i och för utdikning och torrläggning af sådana på kronans område
            belägna marker, hvilka kunna vara tjänliga för odling, och att
            staten, särskildt inom det öfre Norrland, äger en stor mängd dylika
            marker, är ju allom bekant. Tänker man sig att dessa marker sedermera
            skulle på vissa bestämda villkor upplåtas åt välkända och arbetsdugliga
            personer, hvilka hafva lust att idka jordbruk men hittills saknat
            tillfälle därtill, så är det mer än sannolikt, att egnahemsfrågan
            därmed skulle taga ett uppsving, som man knappast kunnat ana,
            och sålunda äfven leda till det mål, som med den- samma varit
            åsyftadt. På detta sätt skulle ock tvifvelsutan den för lan- det
            fördärfliga emigrationon kunna i väsentlig mån hämmas. Och med
            tanken härpå måste det förefalla i hög grad anmärkningsvärdt,
            att, under det i Sverige finnas nästan oöfverskådliga marker,
            tjänliga för odling, massor af landets arbetsdugliga folk resa
            till Amerika för att där skaffa sig jord. Men för att det nu antydda
            ändamålet skulle kunna vinnas, kräfde nödvändigheten, att de på
            statens bekostnad torrlagda markerna upp- lätes på de mest liberala
            villkor. Det kan nämligen icke tänkas, att
          </p>
          <pb facs="riksdagen-motions-pdf/data/1907/mot_1907__ak__96/mot_1907__ak__96-003.pdf"/>
          <p xml:id="i-GRdSoMVWQhXDHGk9TdvYHo">
            Motioner i Andra Kammaren, N:o 96. 21
          </p>
          <p xml:id="i-GHT8zZK8jgAYpjxichENKK">
            medellösa personer skulle vara i stånd att, utan bidrag på ett
            eller annat sätt från statens sida, på det upplåtna området uppföra
            nödiga byggna- der, liksom det äfven måste tänkas, att de omöjligen
            kunde hafva sin existens därstädes, med mindre än att de under
            första tiden och i ett visst antal år vore helt och hållet befriade
            från afgifter för den inne- hafda lägenheten. Egnahemsrörelsen,
            ordnad i nu antydda riktning, vågar jag tro skulle i både ekonomiskt,
            socialt och sedligt afseende lända till fosterlandets och vårt
            folks sanna båtnad. Och att de, medel, som staten offrade i nu
            berörda syfte, vore synnerligen väl använda pengar, därom är jag
            alltså äfven lifligt öfvertygad. Detta borde icke heller hindra,
            att staten fortfarande räcker en kraftigt stödjande hand åt redan
            befintliga sträfvanden i och för egnahemsrörelsens framgång. Helt
            visst skulle också den regering och särskildt dess jordbruksminister,
            som utan räddhåga toge upp frågan i den nu, om också i möjligast
            största korthet, antydda riktningen, icke blott af tusenden förvärfva
            sig det varmaste erkännande, utan jämväl i hög grad göra sig förtjänt
            om land och folk. På grund af hvad sålunda blifvit anfördt, tillåter
            jag mig föreslå,
          </p>
          <p xml:id="i-LyPTJqSW9bN5u65DAkXaYD">
            att Riksdagen ville besluta en skrifvelse till Kungl. Maj:t med
            underdånig anhållan, att Kungl. Maj:t täcktes låta genom sakkunniga
            män verkställa undersökningar angående utdikning och torrläggning
            af på kronans områden belägna sanka och frostförande marker, tjänliga
            för odling, samt därpå, till den ut- sträckning Kungl. Maj:t kan
            pröfva lämpligt, till Riksdagen framlägga förslag om beviljande
            af nödiga medel i och för sådana markers torrläggning och deras
            upplåtande till egna hem.
          </p>
          <p xml:id="i-4SA8faaGqMjaUJtL7M8Ntg" type="date">
            Stockholm den 25 januari 1907.
          </p>
          <p xml:id="i-UnXRWvhTv59QupgbY1A7xo" type="signatureBlock">
            C. P. Zimdahl.
          </p>
          <p xml:id="i-FyrvtqnyXqTDGzgZYKb88s">
            Bih. till Riksd. Prot. 1907. 1 Saml. 2 Afd. 2 Band. 32 Häft.
            4
          </p>
        </div>
      </div>
    </body>
  </text>
</TEI>
