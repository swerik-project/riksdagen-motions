<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__805/mot_1936__ak__805-001.pdf"/>
      <fw xml:id="i-BABHF6VjHiiCHQ1PnohbD2">
        Motioner i Andra kammaren, Nr 805. 3
      </fw>
      <div type="motHeader" xml:id="i-A6aTxSW2Bn9GiMgjGyFNUU">
        <div type="motTitle" xml:id="i-VDiqxAVgMdPdjXSToDzZH2"/>
        <div type="motSubmissionInfo" xml:id="i-HbNDcPdt4pugHkdnnoqPhm"/>
      </div>
      <div type="motBody" xml:id="i-JubaYLULq7DSmYKRQUj4mQ">
        <div xml:id="i-JHv4cXpCkZgLZLp1W4zhos">
          <p xml:id="i-XGSthhkhGUdCH6wnsknGXK">
            Nr 805.
          </p>
          <p xml:id="i-8kjcZ1RogeVP68BBKBi3ou">
            Av herrar Hagberg i Luleå och Brädefors, om avslag å Kungl. Maj:ts
            proposition, nr 234, med förslag till lag om änd- ring i vissa
            delar av 8, 10, 11 och 16 kap. strafflagen m. m.
          </p>
          <p xml:id="i-JWKxDZJEk7tYtGYCNcQG7V">
            Kungl. Maj:ts proposition nr 234 med förslag om ändring i vissa
            delar av 8, 10, 11 och 16 kap. strafflagen, med förslag till lag
            om indragning av vissa skrifter samt förslag till lag om ändring
            av i vissa delar av straff- lagen för krigsmakten innebär ytterligare
            begränsningar av de demokratiska friheterna och bygger på den
            så kallade utredning, som kommittén mot statsfientlig verksamhet
            förebringat. Denna så kallade utredning har redan underkastats
            en viss granskning av den ena av oss motionärer — Hag- berg —
            i samband med remissen av regeringens proposition till utskottet.
            Av denna granskning framgår, att kommittén bygger sina allvarligaste
            an- klagelser mot kommunistiska partiet — anklagelser för spionage
            och lands- förräderi — på förfalskade dokument. Kommunistiska
            partiet, som är en sammanslutning av svenska arbetare och arbetarkvinnor,
            avvisar med allt eftertryck varje insinuation, att det skulle
            vara intresserat av spionage, och betraktar själv landsförräderiet
            som en den föraktligaste och gemenaste gärning. När vi emellertid
            vänder oss emot den av regeringen föreslagna skärpta spionerilagstiftningen
            sker det alltså inte, därför att vi skulle anse det vara oriktigt
            att vidtaga åtgärder mot spioneri. Vi kan emellertid inte bortse
            från det förhållandet, att denna strafflagskärpning är ett led
            i en allmän reaktionär offensiv mot de demokratiska friheterna
            och att den av regeringen föreslagna paragrafen i reaktionära
            myndigheters händer kan orättfärdigt utnyttjas mot en för vederbörandes
            politiska åskådning förhatlig rörelse. Från många länder har under
            senare tid givits exempel på hur reaktionära krafter med förkärlek
            valt anklagelser från spioneri och landsförräderi som tillhygge
            mot demokratiska och revolutionära krafter. En hel skola för fram-
            ställning av komprometterande dokument mot sådana rörelser har
            också uppstått, och polisen har i olika länder begagnat sig av
            sådana tjänster. Det är inte så många år, sedan polisen och garnisonen
            i Stockholm mobili- serades på grund av dylika falska dokument
            och varningar för en »revolution». Btt märkligt förhållande i
            lagtexten är, att det inte förbjudes att insamla vissa uppgifter
            av militär natur annat än om syftet är att gå främmande
          </p>
          <pb facs="riksdagen-motions-pdf/data/1936/mot_1936__ak__805/mot_1936__ak__805-002.pdf"/>
          <fw xml:id="i-StCsuWtjSNnMXabSHqwPtZ">
            4 Motioner i Andra kammaren, Nr 805.
          </fw>
          <p xml:id="i-VWr77rPsJZEXYaA9EszJh8">
            makt tillhanda. Om lagen i så fall skall ha någon mening, med
            undantag förstås för fall där en klar juridisk bevisning föreligger
            och sådana exempel finns ju inte i vårt land i modern tid, måste
            reaktionära myndigheter /för- utsätta ett syfte, även om inte
            detta kan bevisas. Då fastställandet av syftet i sådana fall uppenbarligen
            blir en fråga om politisk bedömning kommer lagen att kunna användas
            som ett tillhygge i den politiska dragkampen inom landet. Det
            betyder med andra ord, att innehavet av vissa offentliga uppgifter,
            som enligt lagen betraktas som helt legalt, kan åsamka inneha-
            varen upp till två års straffarbete, därest man antar att syftet
            icke skulle vara legalt. Denna invändning får en dubbel tyngd
            genom att man inte nöjt sig med att blott ange militära uppgifter,
            utan även »andra förhållanden», där man antar sig förutsätta ett
            motsvarande syfte, medtages. En medborgare, som fullt legalt intresserar
            sig för industriella och ekonomiska förhållanden, för transportväsen
            och farleder, för uppfinningar o. s. v. inkräktar därmed möjligen
            på frågor, som ha samband med rikets försvar. Med lagens for-
            mulering har åklagare och domstol en synnerligen vidgad ram för
            att ut- döma spioneridomar. Lika godtycklig blir den föreslagna
            paragraf 29 ai 8 kap. om förbud mot lögnaktiga uppgifter. Den
            nu gällande motsvarande paragrafen, som begrän- sade sig till
            sådana falska rykten och lögner, som kunde framkalla »fara för
            rikets säkerhet», skulle därmed kompletteras med skydd för »den
            allmänna ordningen» samt skydd mot befarat »förakt för offentlig
            myndighet eller annat organ som äger besluta i offentliga angelägenheter».
            De exempel, som kommittén valt för att bevisa nödvändigheten av
            en sådan lagstiftning, visar att det här gäller att komma åt kritiken
            av sociala missförhållanden av egenmäktig byråkrati och av oegentligheter.
            Som exempel för nödvändig- heten av lagskyddet har kommittén återgivit
            den kommunistiska pressens rubricering av artiklar om illa behandlade
            fattiga och dess återgivande av fakta, som blottats genom statsrevisionen,
            liksom kommentarerna därav. Just denna exemplifiering visar, att
            det här går att klämma åt allt påtalande av oegentligheter. Ett
            sådant heligförklarande av ämbetsmän och institu- tioner ger både
            plats för godtyckliga bedömanden om vad som är ägnat att » väcka
            förakt» och öppnar möjligheterna för den allra bredaste reaktionära
            offensiv mot yttrande- och tryckfriheten. När man konstaterar
            detta för- svarar man därför inte sådana förkastliga medel som
            att med medvetna lögner söka befordra sina mål. Man frågar sig
            vad som kunnat föranleda regeringen att föreslå denna utvidgning
            av den 1906 skärpta så kallade svenska socialistlagen, 10 kap.
            14 $ av 1889. Kritiken av vissa institutioner är inget skäl för
            den skärpta lagstiftningen, som utgör ett angrepp på så väsentliga
            attribut för demo- kratin som yttrande- och tryckfriheten. Om
            respekten för offentlig myn- dighet inte kan upprätthållas med
            andra medel än skärpt polisövervakning,
          </p>
          <pb facs="riksdagen-motions-pdf/data/1936/mot_1936__ak__805/mot_1936__ak__805-003.pdf"/>
          <fw xml:id="i-BUbY7PPfjT2VXGYFPwWy7h">
            Motioner 1 Andra kammaren, Nr 805. D
          </fw>
          <p xml:id="i-KopCmR8j8cU1TTbEyK3pFX">
            munkorg och strafflagar, skulle detta bara tolkas som bevis för
            misstänkta förhållanden. Just den exemplifiering, som gjorts av
            kommittén för att moti- vera en sådan lagstiftning, visar dels
            hur svaga motiven för en sådan är, dels inger den oss den uppfattningen,
            att man vill slå vakt om vissa oegent- ligheter, som blott den
            offentliga kritiken kan komma till rätta med. Den föreslagna &amp;
            9 a, 11 kap. strafflagen om skydd för sammankomster vore i princip
            ingenting att säga om, därest den begränsats till skydd för person
            och egendom. Då den emellertid inte ger ett verkligt skydd för
            för- samlingsrätten, som främst kränkes på andra sätt än det angivna
            och följ- aktligen bara riktar sig mot de spontana demonstrationer,
            som förekommit på några platser mot de nazistiska tysklakejerna,
            och då den lämnar den godtyckligaste tolkningsmöjlighet av begreppet
            »förargelseväckande&gt;, anse vi en på detta sätt utvidgad lagstiftning
            orimlig i all synnerhet som myn- digheterna redan nu har mer än
            tillräckliga medel för att förhindra över- grepp i ena eller andra
            riktningen. Vi har i annat sammanhang föreslagit, att de så kallade
            krigslagarna skall slopas, vilket ju också som bekant är en socialdemokratisk
            programpunkt, och kan följaktligen inte vara med om de förslag
            till skärpning av krigs- lagen, som regeringen framlagt. Regeringens
            förslag att jämställa stencilerade med tryckta skrifter är en
            både uppseendeväckande skärpning och vakthållning kring gamla
            förhatliga och av socialdemokratin bekämpade strafflagar. Då utskottet
            jämväl i samband med regeringspropositionen kommer att behandla
            övriga kommittéförslag i samband med väckta motioner och då därmed
            hela den s. k. socialistlagen och Staafflagarna 1906 i realiteten
            blir föremål för behandling, vill vi föreslå att dessa i stället
            för att skärpas äntligen bortrensas ur den svenska lagstiftningen.
            I samband därmed protesterar vi mot den partiska sammanställning
            av material, som kommittén gjort. Skulle kommittén ha vinnlagt
            sig att söka exempel på olämpligt användande av det tryckta ordet
            skulle den ha gjort hårresande upptäckter i exempelvis den samhällsbevarande
            högerpressen. Norrbottens länsstyrelse, för att ta ett exempel,
            som så eftertryckligt vill förbjuda den kommunistiska pressen,
            har ingenting att säga om den höger- tidning, Norrbottens Kuriren,
            ur vilken vederbörande förmodligen hämtar andlig stimulans. Vid
            vissa tillfällen har i nämnda tidning rena små- mordspropagandan
            bedrivits. I nämnda tidning har man sålunda tillåtit sig uppmaningar
            att efter de bekanta Lappoexemplen förstöra Norrskens- flammans
            tryckeri. Statstjänarna ha framställts som en samling lättingar
            och arbetsförhållanden liksom befordringsförhållandena har framställts
            som prov på korruption och ohederlighet. Vi återger i minnet ett
            par citat, som skvallrar om de friheter man tar sig: Träffar jag
            en riktig revolutionär så lyfter jag på hatten innan jag med ett
            skott förpassar honom till de sälla jaktmarkerna. Ett annat: Skall
            vi kallas våldtäktsmän och banditer så låt
          </p>
          <pb facs="riksdagen-motions-pdf/data/1936/mot_1936__ak__805/mot_1936__ak__805-004.pdf"/>
          <fw xml:id="i-3jXDwNCb77sNes75EVJWcL">
            6 Motioner + Andra kammaren, Nr 805.
          </fw>
          <p xml:id="i-4WU2YjYWq6N7BN9fnznfrr">
            oss göra rätt därför. Uppmaning att &gt;»snöpa kommunister» och
            dylikt hör inte till de märkvärdigare i tidningens journalistik.
            Men sådant är uppen- barligen inte samhällsfientligt enligt kommitténs
            mening och naturligtvis inte hos de »politiskt neutrala&gt; myndigheter,
            som nu i samhällsvårdens missbrukade namn pockar på undantagslagar.
            I medvetande om att de föreslagna lagarna liksom hela utredningen
            främst bedömes ur politisk synpunkt, har vi inte ingått på en
            granskning ur juridisk synpunkt. Då vi, även om vi i detaljer
            inte skulle ha något särskilt att invända, av tidigare erfarenheter
            vet, att dylik lagstiftning i realiteten för- svårar underklassens
            kamp för rättfärdigare samhällsförhållanden och där- med bevarar
            rikemännens privilegier, föreslår vi, att riksdagen avslår proposition
            nr 234. Stockholm i april 1936.
          </p>
          <p xml:id="i-HUAyX3XvwkTKyDo6WYpWdG">
            Hilding Hagberg. J. H. Bräådefors.
          </p>
        </div>
      </div>
    </body>
  </text>
</TEI>
