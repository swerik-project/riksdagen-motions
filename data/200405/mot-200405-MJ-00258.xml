<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_258/mot_200405_MJ_258-0001.pdf"/>
      <pb facs="riksdagen-motions-pdf/data/200405/mot_200405_MJ_258/mot_200405_MJ_258-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ258 pnr: s14003
          </p>
          <p>
            Motion till riksdagen 2004/05:MJ258
          </p>
          <p>
            av Niclas Lindberg (s)
          </p>
          <p>
            Miljöbalken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om ändring av miljöbalken avseende överflyttning
            av viss uppgift från miljödomstol till länsstyrelse.
          </p>
          <p>
            Motivering
          </p>
          <p>
            Den 1 januari 1999 ersattes bl.a. den tidigare natur-och miljölagstiftningen
            av miljöbalken. Enligt den nya lagstiftningen ankommer det på
            den som söker tillstånd att genom utredningar och i övrigt visa
            att verksamheten kan bedrivas på ett miljömässigt godtagbart sätt
            i förhållande till balkens hänsynsregler. Verksamhetsutövaren
            är också skyldig att se till att balkens regler inte åsidosätts
            och att verksamheten bedrivs så att miljöbalkens syften uppfylls.
            Ansvaret inskränker sig inte till att kontrollera att balkens
            bestämmelser och meddelade = villkor = efterlevs. Det ankommer
            = därutöver = på verksamhetsutövaren att aktivt hålla sig informerad
            om verksamhetens påverkan på miljön även i den mån det inte är
            fråga om en i och för sig otillåten påverkan. Vid täkt av grus
            och sand i närheten av bebyggda områden kan det efter några år
            uppstå problem med vattenförsörjningen på fastigheter som gränsar
            till verksamhetsområdet. Detta beror i regel på att grundvattennivån
            ändrats, vilket kan medföra skadestånd. Om fastighetsägaren inte
            når en uppgörelse med verksamhetsutövaren, måste han väcka talan
            vid miljödomstolen för att få sin sak prövad. Det kräver medverkan
            av en jurist och det är kostsamt. Kostnaderna kan bli betydligt
            större än utgifterna för att få nytt vatten. Processen kan även
            vid framgång resultera i en ekonomisk katastrof. I praktiken innebär
            detta att en fastighetsägare som drabbas av den här typen av olägenhet
            avstår från att väcka talan. Han blir i princip rättslös.
          </p>
          <pb facs="riksdagen-motions-pdf/data/200405/mot_200405_MJ_258/mot_200405_MJ_258-0002.pdf"/>
          <p>
            2004/05:MJ258
          </p>
          <p>
            Länsstyrelsen skall i sin egenskap av tillsynsmyndighet kontrollera
            efterlevnaden av miljöbalken samt föreskrifter, domar och andra
            beslut som meddelas för verksamheten. Länsstyrelsen, som i detta
            avseende har långtgående befogenheter, skall också vidta de åtgärder
            som behövs för att åstadkomma rättelse. Förutom verksamhetsutövaren
            är det länsstyrelsen som i sin egenskap av tillstånds- och tillsynsmyndighet
            har det direkta ansvaret för den verksamhet som pågår i täktområdet.
            Länsstyrelsen är väl insatt i förhållandena på platsen och har
            tillgång till alla handlingar som ligger till grund för verksamheten.
            Länsstyrelsen har också angivit till vilka nivåer i förhållande
            till grundvattnet som uttaget får ske. Att utreda om en fastighetsägares
            problem med vattenförsörjningen beror på täktverksamheten liksom
            att vidta övriga åtgärder ligger därför helt i linje med länsstyrelsens
            nuvarande uppgifter. Det handlar inte om ett egentligt skadestånd.
            Fastighetsägaren vill bara få tillbaka sitt vatten. Man kan säga
            att det är en återställningsåtgärd. Länsstyrelsen beslutar redan
            idag om efterbehandling och andra återställningsåtgärder som verksamheten
            kan föranleda. Länsstyrelsen kan också vid behov ompröva storleken
            på den säkerhet som verksamhetsutövaren har ställt. Miljöfrågornas
            betydelse har dessutom för kort tid sedan stärkts ytterligare
            på den regionala nivån. Från och med den 1 januari 2003 skall
            det sålunda finnas en särskild miljöprövningsdelegation på varje
            länsstyrelse. Miljöbalken bör därför ändras enligt följande. När
            en fastighetsägare får problem med sin vattenförsörjning, som
            trolig följd av täktverksamhet, skall länsstyrelsen på begäran
            av fastighetsägaren pröva frågan. Föreslagen ändring av miljöbalken
            skapar bättre rättssäkerhet för fastighetsägarna, förenklar handläggning
            eftersom den kommer att utföras av tillståndsmyndigheten och minskar
            i någon mån arbetsbelastningen på miljödomstolarna. Rättssäkerheten
            blir inte mindre för verksamhetsutövarna eftersom länsstyrelsens
            beslut kan överklagas till miljödomstolen.
          </p>
          <p>
            Stockholm den 20 september 2004 Niclas Lindberg (s)
          </p>
        </div>
      </div>
    </body>
  </text>
</TEI>
