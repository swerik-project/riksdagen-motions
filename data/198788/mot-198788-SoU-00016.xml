<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SoU-00016">
  <teiHeader>
    <fileDesc>
      <titleStmt>
        <title>med anledning av prop. 1987/88:147 om tvångsvård  av vuxna missbrukare, m. m.</title>
        <author corresp="r-0 i-5JKt3JHcrr8pme3Wk6qvJA">av Hans Göran Franck (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:147 om tvångsvård  av vuxna missbrukare, m. m.</title>
          <idno type="rdwebb">GB02So16</idno>
          <rs type="number">So16</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GB02So16/text</ref>
          <ref type="dokument_url_html">http://data.riksdagen.se/dokument/GB02So16</ref>
          <ref type="dokumentstatus_url_xml">http://data.riksdagen.se/dokumentstatus/GB02So16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Hans Göran Franck</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-5JKt3JHcrr8pme3Wk6qvJA</idno>
            <name>Hans Göran Franck</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C2T3rDCgo2amJcXyT5RDWJ" type="basedOn"/>
        <correspContext corresp="i-C2T3rDCgo2amJcXyT5RDWJ">
          <ref>Proposition 1987/88:147</ref>
        </correspContext>
        <correspAction xml:id="i-AFd3WR25ztQGrE6Wnf9RLQ" type="signed"/>
        <correspContext corresp="i-AFd3WR25ztQGrE6Wnf9RLQ">
          <note type="signatory" corresp="r-0"/>
          <note type="signatory" corresp="i-5JKt3JHcrr8pme3Wk6qvJA"/>
        </correspContext>
        <correspAction xml:id="i-YazYdPkpHi6qULQqcVUEDH" type="submission">
          <date when="1988-04-20"/>
        </correspAction>
        <correspAction xml:id="i-CZr78YU8hH2DRFFtu96GrD" type="dismissal">
          <date when="1988-04-21"/>
        </correspAction>
        <correspAction xml:id="i-5br98VS11hJvDdiH6jg35w" type="referral">
          <date when="1988-04-22"/>
        </correspAction>
        <correspAction xml:id="i-PA4vrXrNogLah2M14yUnaK" type="assigned">
          <date when="2014-11-21"/>
          <time when="07:50:25"/>
        </correspAction>
        <correspContext corresp="i-PA4vrXrNogLah2M14yUnaK">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_so_16/mot_198788_so_16-001-001.pdf"/>
      <div xml:id="i-FvfhPXSkCscUtusQKWeydJ" type="motHeader">
        <div xml:id="i-U3JVxMB7owM1UDd5WL1WG2" type="motTitle"/>
        <div xml:id="i-UuLjtGL5EHcvJpRsZrPAcm" type="motSubmissionInfo"/>
      </div>
      <div xml:id="i-LHac3QNMPehg8cC1KaF6AY" type="motBody">
        <div xml:id="i-5YHBpQ6ZCNBKRz4gw5TjSq">
          <pb facs="riksdagen-motions-pdf/data/198788/mot_198788_so_16/mot_198788_so_16-001.pdf"/>
          <p xml:id="i-VMneQGsxiQLxhwptaZp7dJ">
            Ås Motion till riksdagen
          </p>
          <p xml:id="i-ShA85WJ1CkmP94pFa19rHW">
            1987/88:S016 4
          </p>
          <p xml:id="i-A6muGKH1HQzFvAKAtpstFD">
            av Hans Göran Franck (s) med anledning av prop. 1987/88:147 om
            tvångsvård Mot. av vuxna missbrukare, m. m. 1987/88
          </p>
          <p xml:id="i-VuMPzT1JVgiBz1ECeFXoYA">
            So16—-20
          </p>
          <p xml:id="i-SFnbdidPPgX57rMXUMD38g">
            I Sverige finns en lång tradition av tvångsvård av alkoholmissbrukare.
            I lagen (1913:102) om behandling av alkoholister, lagen (1931:233)
            om behandling av alkoholister och i lagen (1954:578) om nykterhetsvård
            (NVL), kunde man utläsa vilka syften lagen hade. Dessa rörde framför
            allt samhällsskyddet, skyddet för närstående men även skyddet
            för individen, dvs. att skydda missbrukaren från de destruktiva
            krafter som ett missbruk innebär med risk för den psykiska och
            fysiska hälsan. I de tidigare lagarna betonades samhällsskyddet
            starkt, men genom lagändringar och praxisförskjutningar kom samhällsskyddet
            alltmer i bakgrunden. Samhällsskyddet innebar att man ville skydda
            samhället mot missbruka- ren, dvs. de skador som missbrukaren
            genom sitt levnadsmönster kunde åstadkomma för omgivningen. Inom
            den psykiatriska vården och kriminal- vården har samhällsskyddet
            genomgående varit tydligare uttalat. Även inom smittskyddsområdet
            finns samhällsskyddet deklarerat. Skyddet för närstående fanns
            bland rekvisiten tidigare i NYL och även i den nu gällande lagen
            (1981:1243) om vård av missbrukare i vissa fall (LVM). Under NVL:s
            sista period, fram till år 1982, kom samhällsskyddet och skyddet
            för närstående att betonas allt mindre genom en praxisförändring
            för att slutligen mer eller mindre upphöra. Däremot kom vården
            av missbruka- ren att betonas alltmer, dvs. vården skulle ges
            på sådana villkor att missbrukarens eget ställningstagande och
            vilja att göra något åt sina missbruksproblem kom att spela en
            dominerande roll. Den frivilliga vården ökade i omfattning medan
            tvångsvården minskade mycket starkt fram till år 1982. LVM innebar
            en fortsättning på denna tradition. Här betonades starkt den frivilliga
            vården inom socialtjänsten medan LVM endast skulle tillämpas i
            undantagsfall och som en akutlag, när missbrukaren på ett allvarligt
            sätt äventyrade sin egen fysiska och psykiska hälsa eller skadade
            någon närståen- de. Syftet med lagen var att bryta ett pågående
            missbruk, sedan kunde vården fortsätta i frivilliga former.
          </p>
          <p xml:id="i-Nb6pDH35CfmJi71VqRDsc6">
            LVMi praktiken
          </p>
          <p xml:id="i-8w34c4SaxFWqTMavzKaxgQ">
            I socialberedningens betänkande Missbrukarna, Socialtjänsten,
            Tvånget (SOU 1987:22) konstateras att under den tid LVM varit
            i kraft har den i stor
          </p>
          <p xml:id="i-VqALtNvExYP8r4ueTZczC7">
            1 Riksdagen 1987/88. 3 saml. Nr So16-20
          </p>
          <pb facs="riksdagen-motions-pdf/data/198788/mot_198788_so_16/mot_198788_so_16-002.pdf"/>
          <p xml:id="i-RPBypHTsVrgH61jH1Mf7x5">
            utsträckning inte haft möjlighet att verka i full omfattning.
            Till följd av brist på resurser, klienternas omfattande avvikelser
            från vårdinstitutionerna samt skilda vårdideologier och bristande
            organisation har lagen inte kunnat omsättas i praktiken på det
            sätt som planerats.
          </p>
          <p xml:id="i-CHfPeo7sFtzxzQCJFPmVnM">
            Utvecklingen
          </p>
          <p xml:id="i-5bwrnsi6V1Sr1prKY6mRX7">
            När det gäller konsumtionen av alkohol i vårt samhälle vet vi
            att den ökning som tidigare förekommit nära nog upphörde vid slutet
            av 1970-talet. Därefter har den registrerade försäljningen av
            alkoholdrycker varit i det närmaste konstant. Det är känt genom
            forskningen att det råder ett nära samband mellan konsumtionsnivån
            i ett samhälle och antalet missbrukare. Ökar konsumtionen så ökar
            också antalet missbrukare, oftast då mycket snabbare. När det
            gäller situationen för de grava missbrukarna, som oftast är blandmissbrukare,
            är de senast kända uppgifterna från år 1979 genom den s.k. UNO-undersökningen.
            Därefter saknar vi helt uppgifter om hur allvarligt och omfattande
            missbruket är bland de svåraste missbrukarna. När det gäller narkotikamissbruk
            finns det flera indikationer på att missbruket minskar efter år
            1983. Antalet lagförda personer för narkotikabrott har minskat
            och den årliga undersökningen bland värnpliktiga och grundskole-
            elever visar att narkotikamissbruket minskar. De senare undersökningarna
            är av stor betydelse då nyrekryteringen till missbrukargrupperna
            sker bland de unga. Den nuvarande utvecklingen innebär att tillskottet
            av nya narkoti- kamissbrukare har minskat, något som har stor
            betydelse på längre sikt. Det är mot bakgrund av dessa fakta som
            nya ingripande åtgärder mot samhällets missbrukare skall ses.
            Den kända behandlingsforskningen har visat att det saknas vetenskapligt
            stöd för att en utvidgad tvångsvård skulle ge bättre behandlingseffekter.
            Mot denna bakgrund saknas det sakliga underlaget till en förlängd
            vårdtid under tvång.
          </p>
          <p xml:id="i-71xsMDvtSiNg791x8n2ZEx">
            Vad skall en ny lagstiftning innehålla?
          </p>
          <p xml:id="i-2e9dQZU8hq2BJ8QFLX5Mdf">
            Om vi skall fortsätta en tradition som utgår från att alla åtgärder
            skall bygga på missbrukarens vårdbehov och att skydda missbrukaren
            mot missbrukets destruktiva krafter, måste detta framgå av ett
            nytt lagförslag. Nya resurser för den frivilliga vården måste
            tillföras. Den nu befintliga LVYM-vården måste stärkas så att
            den kan fungera såsom det var tänkt vid lagförslagets genomförande
            år 1982. Behovet av resurser för samordning och metodut- veckling
            måste tillgodoses. Avvikelserna under gällande vårdtider måste
            begränsas. När dessa åtgärder fått full genomslagskraft är det
            rimligt att man genomför en uppföljning av vården med vetenskapliga
            undersökningsmeto- der för att utröna hur vården fungerat och
            hur den framtida vården skall arrangeras och utformas. " Vidare
            måste stora resurser satsas på förebyggande åtgärder. Redan nu
            är det känt genom forskningen att individer med stor risk för
            att utveckla missbruksproblem tidigt går att identifiera i skolan
            och arbetslivet. En starkare inriktning på den förebyggande vården
            är alltså motiverad.
          </p>
          <p xml:id="i-VeXF78oqVW6PpTqEJSJ2Km">
            Mot. 1987/88 So16
          </p>
          <pb facs="riksdagen-motions-pdf/data/198788/mot_198788_so_16/mot_198788_so_16-003.pdf"/>
          <p xml:id="i-9jzUyGJYTJuqdg9nKEaEa2">
            Rekvisit för tvångsvård
          </p>
          <p xml:id="i-M2oz38MsJjfKCfD68ptEZA">
            I förarbetena till LVM betonades den medicinska hälsorisken som
            kriterium för tvångsvård. Förklaringen till det är att lagstiftaren
            genom LVM bl. a. ville komma ifrån den starka betoningen på sociala
            kriterier som fanns i NYL. Socialberedningen konstaterar (s. 278)
            att en bedömning av enbart den renodlade hälsorisken, utan hänsyn
            till samhällsintressena, har fått icke önskvärda konsekvenser.
            Vidare påpekar beredningen att det inte är möjligt att vid en
            bedömning av om missbrukaren utsätter sin hälsa för allvarlig
            fara, göra någon klar skillnad mellan skadeverkningar av social
            och av medicinsk natur. I detta sammanhang sägs också att det
            inte går att bortse från de sociala faktorerna vid en bedömning
            av de medicinska konsekvenserna av missbru- ket. Därför föreslår
            beredningen att ett nytt rekvisit ”allvarligt försämrar sina levnadsförhållanden
            i övrigt” skall utgöra grund för tvångsvård — om Övriga förutsättningar
            är uppfyllda — av främst de unga missbrukare som inte hunnit få
            medicinska skador av sitt missbruk. Begränsningar i varje medborgares
            grundlagsenliga skydd mot frihetsbe- rövande får göras genom lag
            eller annan författning (2 kap. 8 och 12 $$ regeringsformen; RF).
            Som allmänna villkor för sådana begränsningar gäller att de får
            göras endast för att tillgodose ändamål som är godtagbara i ett
            demokratiskt samhälle och att de aldrig får gå utöver vad som
            är nödvändigt med hänsyn till det ändamål som har föranlett dem
            (2 kap. 12 $ RF). Regeringen måste, när den lägger fram förslag
            till lag om begränsning av rättighet, noggrant redovisa syftet
            med begränsningen (Petrén/Ragnemalm, Sveriges grundlagar, 1980).
            Syftet med begränsningen, dvs. grunden för tvångsvård, är att
            motivera missbrukaren att frivilligt ta emot fortsatt behandling
            och stöd för att komma ifrån sitt missbruk (3 $ i förslaget).
            Det kan inte vara förenligt med grundlagen att ändamålet med ett
            tvångsomhändertagande är att motivera missbrukaren till frivillig
            behand- ling. Det finns för närvarande ingen forskning som visar
            att det över huvud taget är möjligt att genom behandling minska
            missbruket. Enligt förslaget skall en person tvångsvårdas om han
            till följd av fortgående missbruk är i behov av vård och om han
            till följd av missbruket har en helt raserad social situation.
            Det föreslagna rekvisitet är alltför vagt och kan komma att omfatta
            en stor krets personer som genom sitt missbruk lever utanför samhället
            på grund av att de bl.a. inte har arbete och bostad. Frågan infinner
            sig om det inte är så att gruppen yngre missbrukare, 20-30 år,
            på många olika sätt utgör ett problem i samhället. I stället för
            att renodla det ovan inledda resonemanget om samhällsintressena,
            koncentrerar bered- ningen rekvisitet till den enskilde.
          </p>
          <p xml:id="i-TqpoN5mBffZpTPgGSFTDTT">
            Mot. 1987/88 So16
          </p>
          <pb facs="riksdagen-motions-pdf/data/198788/mot_198788_so_16/mot_198788_so_16-004.pdf"/>
          <p xml:id="i-RByTC2gqoifVGdYh8pADGr">
            Det framlagda regeringsförslaget
          </p>
          <p xml:id="i-3Bd7i9m2DUxcSNh4AsDwsm">
            Regeringens har tidigare i år i proposition 1987/88:79 om åtgärder
            mot aids föreslagit att 35 milj. kr. skall anvisas för en utbyggnad
            av hem för särskilt noggrann tillsyn för narkotikamissbrukare.
            Statsbidraget om 35 milj. kr. bör ges formen av driftsbidrag för
            sådana platser i hem för särskilt noggrann tillsyn eller på avdelning
            i sådant hem som är avsett för narkotikamissbrukare omhändertagna
            enligt LVM. Detta innebär att medel beräknats för samman- lagt
            ca 100 platser. Det anges dock inte hur många platser som är beräknade
            för LVM-vård. En central punkt är dock enligt propositionen ”att
            en missbrukare som bereds vård med stöd av LVM endast i undantagsfall
            skall tillbringa hela vårdtiden på en institution för noggrann
            tillsyn”. Detta är helt otillräckligt för LVM-klientelet. I den
            nu framlagda propositionen föreslås ett tidigare ingripande mot
            missbrukare och därtill en förlängning av vårdtiden. Som framgått
            ovan är det inte styrkt att missbruksutvecklingen försämrats för
            missbrukarna i vårt land. Det finns inte heller styrkt att alkohol-
            och narkotikamissbruket i allmänhet förvärrats och det finns inga
            belägg för att längre tvångsvård skulle vara positivt ur vårdsynpunkt
            för den enskilde missbrukaren. Allt detta sammantaget, samt att
            inga nya resurser tillförs vården, tyder på att lagen i första
            hand skall tillgodose samhällsskyddet och i andra hand den enskildes
            vårdbehov. Även det nya rekvisitets oklara formulering pekar i
            samma riktning. Frågan om samhällsskyddet är dock så att säga
            dold i lagförslaget, vilket är en mycket allvarlig brist. På så
            vis kan lagen komma att tillämpas med ett icke avsett syfte (detournement
            de pouvoir), något som inte är acceptabelt ur rättslig synpunkt.
            I övrigt får vi i här berörda delar hänvisa till det remissyttrande
            som avgetts av Brottsförebyggande rådet (BRÅ).
          </p>
          <p xml:id="i-EGwmDrKxkvXJjVa4Sw7tAL">
            Hemställan
          </p>
          <p xml:id="i-VqB217zFsub8dq4EsMpTXc">
            Med hänvisning till det anförda hemställs att riksdagen beslutar
            att inte genomföra de föreliggande föränd- ringarna i lagen om
            tvångsvård av vuxna missbrukare i enlighet med
          </p>
          <p xml:id="i-7WuW3xuSRJEGLsoQrAEwG1">
            vad som anförts i motionen.
          </p>
          <p xml:id="i-P2nxsoWCr2HfJsEcXRZkbj" type="date">
            Stockholm den 20 april 1988
          </p>
          <p xml:id="i-2Q8gx1YYqAdgDp5wevidf9">
            Hans Göran Franck (s)
          </p>
          <p xml:id="i-MUnyKK9iDw49rfNPapA3Yn">
            Mot. 1987/88 So16
          </p>
        </div>
      </div>
    </body>
  </text>
</TEI>
