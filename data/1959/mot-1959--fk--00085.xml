<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__85/mot_1959__fk__85-001.pdf"/>
      <fw xml:id="i-PjZEjxSMQTQ8UKQJiR5XDV">
        Motioner i Första kammaren, nr 85 år 1959 5
      </fw>
      <div type="motHeader" xml:id="i-Nk4vhrBBPS3QCcxqFnMh71">
        <div type="motTitle" xml:id="i-9AeECbHCGRfxxFBKxQndSY"/>
        <div type="motSubmissionInfo" xml:id="i-LNoragk6oKtSshsp8FbjZb"/>
      </div>
      <div type="motBody" xml:id="i-MXCjBw8BrRXidyVftz9Unx">
        <div xml:id="i-Bww7TvW3SpRSiViA2MDSrF">
          <p xml:id="i-U8n2w4BUgEsA9sFqyMiJR5">
            Nr 85
          </p>
          <p xml:id="i-HpiAspoE5E9GJwxE6pZLrQ">
            Av herr Öhman och herr Persson, Helmer, angående utredning av
            näringslivets betingelser i Bohuslän, m. m.
          </p>
          <p xml:id="i-9QV2nyAk477hBsnr5eUFnu">
            Den dominerande frågan för stora delar av Bohuslän och dess befolk-
            ning har under många år varit sysselsättningsfrågan. Trots flera
            år av goda konjunkturer i vårt land har svårigheterna att skaffa
            arbete och utkomst i vissa delar av Bohuslän varit påfallande
            stora. Nu sedan de dalande kon- junkturerna blivit markanta också
            i vårt land har sysselsättningssvårighe- terna för Bohusläns befolkning
            blivit allt besvärligare att bemästra. Sysselsättningsproblemen
            i Bohuslän är inte av senare datum. De ligger årtionden tillbaka
            i tiden. Dessa löses inte med beredskapsarbeten. Vad Bohuslän
            behöver är industrier. Sedan tiotals år tillbaka avfolkas Bohusläns
            mellersta och norra delar och kvar blir samhällen, som i stort
            sett endast fyller uppgiften som bad- och semesterorter under
            några sommarveckor. Det är en beklämmande syn att bevittna den
            industrifattigdom, som är rådande i så gott som hela norra och
            mellersta Bohuslän. Under det att Norges mest industrialiserade
            bygd ligger på andra sidan gränsen till Bohuslän med ett sjudande
            industriellt liv, råder på svenska sidan den industriella dödens
            stillhet. Här har vi en bygd med omfattande arbetslöshet, som
            sedan årtionden tillbaka fått se sin ungdom försvinna till andra
            delar av landet. Det är inte endast den bohuslänska stenhuggarkåren,
            som har haft att kämpa med omfattande sysselsättningssvårigheter.
            även småbrukarna har stora sysselsättningsproblem. Vi hänvisar
            härvid till den omfattande utred- ning, som gjorts av statistiska
            centralbyrån, utarbetad på uppdrag. av läns- styrelsen och i samråd
            med RLF, hushållningssällskapet och jordbruksut- redningen. Denna
            utredning visar, att behovet av sysselsättning vid sidan av jordbruket
            är påfallande stort för småbrukarbefolkningen såväl å kust- öarna
            som i skogsområdena. Enligt denna utredning är levnadsstandarden
            bland denna befolkning påfallande låg. Enligt utredningen är det
            industriar- bete, som denna befolkning måste ha vid sidan av arbetet
            vid gården. Fiskerinäringen visar sig år från år allt mindre lönsam
            och den omfattan- de fraktfart som tidigare under åren bedrevs
            av kustbefolkningen är nu i stort sett lokaliserad till några
            samhällen. Senare tids nedgång i konjunkturerna har ytterligare
            försämrat syssel- sättningen i Bohuslän. Om några månader kommer
            en fabrik, som i Udde- valla sysselsatt 130 man, att helt upphöra
            med driften och personalen har fått meddelande om avsked. Vid
            Skandiaverken i Lysekil har redan 135 anställda fått mottaga uppsäg-
          </p>
          <pb facs="riksdagen-motions-pdf/data/1959/mot_1959__fk__85/mot_1959__fk__85-002.pdf"/>
          <fw xml:id="i-GiV1WqVLYr8PDTj4f5Jpkm">
            6 Motioner i Första kammaren, nr 85 år 1959
          </fw>
          <p xml:id="i-LSv9e7TnBH8Pv389FpsMn6">
            ningar och inom kort är de arbetslösa. I Lysekil frågar man sig
            när den tiden är inne då hela styrkan vid Skandiaverken får lämna
            arbetsplatsen, vilket innebär något av en katastrof för staden,
            då de avskedade inte under nu- varande omständigheter kan beredas
            arbete på orten. Dylika avskedanden drar med sig arbetslöshet
            även på andra områden, exempelvis inom bygg- nadsbranschen. Frågan
            om sysselsättningen i Bohuslän borde egentligen inte vara ett
            så stort problem. I länet finns betydande råvarutillgångar och
            det finns stora möjligheter att uppföra industrier, som baserar
            sig på dessa. För att sysselsättningsfrågorna skall kunna lösas
            på rätt sätt i Bohuslän måste statliga myndigheter ingripa. Att
            samhället sist och slutligen måste anlitas visade krisen vid Uddevallavarvet
            under februari-—mars förra året. Utan samhällets stöd och ingripande
            skulle säkerligen vid detta aktuella tillfälle tusentals bohuslänningar
            ha gjorts arbetslösa. Vad detta skulle ha inneburit av svårigheter
            för stora delar av Bohuslän står klart för en var. För en industrialisering
            av Bohusläns mellersta och norra delar krävs en omfattande utbyggnad
            och modernisering av kommunikationsnätet. Bo- huslän har stor
            brist på tidsenliga kommunikationer, som är en av förut- sättningarna
            för en allsidig utbyggnad av näringslivet. Hit hör broar, färje-
            förbindelser och tidsenliga vägar.
          </p>
          <p xml:id="i-43oXKpyEL4j14qytfDFy7f">
            Bättre kommunikationer av stor betydelse Ordentliga kommunikationsförhållanden
            mellan exempelvis Lysekil och Stenungsund skulle med flera mil
            förkorta resvägen söderut. Detta kräver dock en tidsenlig färjeförbindelse
            mellan Lysekil och Fiskebäckskil, bro Lunneviken—Källvik, tidsenlig
            landsväg fram till Nötesund samt en storbro över Nötesund. Då
            storbron Stenungsund—Tjörn skulle byggas förutsattes även en stor-
            bro vid Nötesund. Nu tycks man vara inställd på ett provisorium
            vid Nöte- sund. Att ge bron vid Skåpesund mellan Orust och Tjörn
            samma kapacitet som storbron vid Stenungsund synes självklart.
            Nu fyller denna bro på långt när inte de anspråk som måste ställas.
            En tidsenlig bilfärja mellan Klädesholmen och Tjörn är helt i
            linje med tidens krav. På Klädesholmen finns inte mindre än ett
            20-tal konservfabri- ker, vilka sysselsätter ca 270 anställda.
            Klädesholmen är därför i hög grad i behov av en färjeförbindelse.
            Frågan har också utretts under ett tjugo- tal år. Nu sedan storbron
            vid Stenungsund över till Tjörn blivit verklighet bör också en
            tidsenlig bilfärja ordnas Klädesholmen—Tjörn. Broförbindelse Smögen—fastlandet
            är nödvändig. Nu finns endast en färjeförbindelse. Hur överbelastad
            denna är framgår av följande siffror. Från mars till december
            1958 fraktades vid denna färjeled 200000 personer, 46 000 personbilar,
            6 000 taxibilar, 7 000 lastbilar, 128 bussar samt 21569 cyklar
            och mopeder. En motorväg genom norra Bohuslän och Dalsland skulle
            ha stor betydelse för den industriella utvecklingen i såväl Bohuslän
            som Dalsland.
          </p>
          <pb facs="riksdagen-motions-pdf/data/1959/mot_1959__fk__85/mot_1959__fk__85-003.pdf"/>
          <fw xml:id="i-XGyeZG6RSnZs2jRQ53K5pH">
            Motioner i Första kammaren, nr 85 år 1959 Z
          </fw>
          <p xml:id="i-UNg6iwjTnLAod6aydiNq66">
            Det sedan långa tider tillbaka utlovade brobygget vid Jordfallet
            har ställts på framtiden, återigen av ekonomiska skäl, denna gång
            under motivering, att en tunnelförbindelse kommer att visa sig
            mera fördelaktig. Ovannämnda brister i fråga om kommunikationsförhållandena
            är endast en liten del av vad som kan anföras som de mest aktuella
            för att Bohus- läns näringsliv skall allsidigt kunna utvecklas.
            Svårigheterna beträffande utbyggnaden av kommunikationsnätet beror
            i största utsträckning på alltför knappa statliga anslag. De statliga
            anslagen till kommunikationerna i Bohuslän måste, enligt vår mening,
            väsentligt höjas.
          </p>
          <p xml:id="i-TQJPBcPTcdpTNza1KTm84t">
            Skogsindustrien kan utbyggas I likhet med vad som skett i Norrbotten
            med statliga engagemang inom skogsindustrien bör statsmakterna
            kunna utnyttjas för en utbyggnad av massaindustrien i norra Bohuslän.
            Norra Bohuslän är i stort sett utan industrier. Gatstensindustrien,
            som tidigare var den dominerande i denna del av landskapet, ger
            i dag inte till- räcklig sysselsättning. Men här finns en annan
            råvara vid sidan om grani- ten att exploatera. På andra sidan
            gränsen och i omedelbar närhet domine- rar pappers- och massaindustrien.
            Där finns en av Norges rikaste industri- bygder. I norra Bohuslän
            skulle mycket väl en massaindustri kunna förläg- gas. Råvaran
            finns, skogen ligger alldeles inpå. Havet och hamnar finns i omedelbar
            närhet. Ett naturligt uppland utgör i detta avseende Dalsland.
            Även där råder omfattande arbetslöshet.
          </p>
          <p xml:id="i-L4QLidbnTY7E4wjmR4pm28">
            Anläggningar för djupfrysning En annan industri, som skulle kunna
            utvecklas till storindustri, byggd på Bohusläns naturliga råvara,
            fisken, är industri för djupfrysta fiskfiléer. År från år blir
            den djupfrysta fisken alltmer populär bland landets hus- mödrar,
            men 70 procent av denna vara importeras, framför allt från Norge.
            Bohuslän med sin relativt goda tillgång på lämplig fisk borde
            vara ett naturligt område för dylika industriella anläggningar.
            Anläggningar för djupfrysta fiskfiléer skulle också ge inkomst
            och bärgning åt en fiskarbe- folkning, som nu i rätt stor utsträckning
            lever under knapphetens kalla stjärna. Bohusläns inomskärsfiskare
            skulle även ha den största nytta av en dylik anläggning. För upprättandet
            av dylika fabriksanläggningar bör såväl staten som K. F. och fiskarnas
            egna organisationer göras intresserade. Dessa fabriksanläggningar
            skulle även vara en verklig tillgång för små- brukarna i kustområdet.
            Som bekant är de bohuslänska jordarna särde- les lämpade för frukt
            och bärodlingar. Rationella bärodlingar skulle ge go- da skördar
            av bär, som jordgubbar, hallon, vinbär etc. för djupfrysning i
            sådana anläggningar, som med fördel kunde användas under den hektiska
            bärsäsongen då fisket har sin nedgångsperiod.
          </p>
          <pb facs="riksdagen-motions-pdf/data/1959/mot_1959__fk__85/mot_1959__fk__85-004.pdf"/>
          <fw xml:id="i-8sJTbUSMZvn46nRTn89egG">
            8 Motioner i Första kammaren, nr 85 år 1959
          </fw>
          <p xml:id="i-WbZrHo6TdpVKoxFxbCkmwZ">
            Valsverk för vitplåt En annan möjlighet att skapa sysselsättning
            är upprättandet av ett vals- verk för vitplåt. Vårt lands fabriker
            för bleckemballage ligger i stort sett i Bohuslän, när- mare bestämt
            i Lysekil. Råvaran, vitplåten, importeras från England, Tysk-
            land, Frankrike eller Amerika. Omkring 12 000 ton vitplåt per
            år importe- ras över Gullmarskajen i Lysekil. I denna bygd med
            omfattande sysselsättningssvårigheter skulle ett plåt- valsverk
            bidraga till att lösa sysselsättningsproblemen. Därtill skulle
            vit- plåten väsentligt förbilligas om den framställdes inom landet.
            Att ett dylikt plåtvalsverk förlades i omedelbar anslutning till
            förefintliga fabriker, som är denna varas avnämare, synes fullt
            naturligt. Ett dylikt plåtvalsverk bör dock inte begränsa sin
            tillverkning till endast vitplåten utan kan med fördel även producera
            annat slag av bleckplåt — svartplåt — för att därmed göras ännu
            mera räntabelt.
          </p>
          <p xml:id="i-Mkv98hbLsSSVadewg6jwUY">
            Stöd åt fiskerinäringen Sedan urminnes tider har fisket varit
            en naturlig sysselsättning i Bohus- läns kustområden. Det har
            varit och är ett strävsamt liv för fiskarbefolk- ningen, hårt
            och många gånger med livet som insats. Trots svårigheterna blir
            denna sysselsättning allt mindre lönande. Det gäller inte endast
            inom- skärsfisket utan även det fiske som bedrives på mera avlägsna
            vatten. Allt längre bort till främmande vatten går fiskarna, ända
            till Ishavet, för att söka nya fångstplatser. Det kan inträffa
            att detta hårda och riskfyllda ar- bete inte ens ger en inkomst,
            som klarar utgifterna för drivmedel och pro- viant. Stormar förstör
            redskapen, isen kan om vintrarna orsaka långa uppehåll i fisket,
            med mycket kännbar inkomstminskning. För exempelvis bönderna i
            vårt land lämnar statsmakterna ekonomiskt stöd i olika former
            vid felslagen skörd. Vid stormar som hindrar fisket, som förstör
            redskapen, vid ishinder under långa tider som väsentligt för-
            sämrar fiskets lönsamhet har fiskarbefolkningen inga som helst
            möjlighe- ter att påräkna statligt stöd. För undertecknade synes
            det som en gärd av rättvisa mot fiskarbefolkningen att denna kommer
            i paritet med bönderna i detta avseende. För att fisket skall
            kunna bedrivas rationellt och lönsamt måste redska- pen undan
            för undan moderniseras, båtarna göras större och mera tidsen-
            liga, då fisket om det skall bli lönsamt måste bedrivas på alltmer
            avlägsna vatten. Den njugghet som statsmakterna visat i fråga
            om lånemöjligheter för nyanskaffning av båtar och redskap utgör
            ett hinder för en utbyggnad och modernisering av den bohuslänska
            fiskeflottan. I detta fall bör de stat- liga lånemöjligheterna
            göras mindre restriktiva. En utbyggnad av Bohus- läns fiskehamnar
            skulle vara av väsentlig betydelse för fiskerinäringens ut- veckling,
            samtidigt som dessa utbyggnader skulle skapa arbetstillfällen
            för den arbetslösa befolkningen.
          </p>
          <pb facs="riksdagen-motions-pdf/data/1959/mot_1959__fk__85/mot_1959__fk__85-005.pdf"/>
          <fw xml:id="i-CyXsbnE9xP5mGGYLGdRFKz">
            Motioner i Första kammaren, nr 85 år 1959 9
          </fw>
          <p xml:id="i-4eLMCi3vizdpmmJU8y9QF6">
            Fraktfarten har under tidigare år varit en omfattande inkomstkälla
            för Bohusläns kustbefolkning. Allteftersom det gamla småbåtstonnaget
            blivit gammalt och uttjänt, försvinner alltmera fraktfarten som
            näringsgren. En- dast enstaka orter i Bohusläns kustområden kan
            numera sägas ha en frakt- flotta att tala om, men fraktfarten
            borde återigen kunna bli en framträ- dande näringsgren för länets
            kustbefolkning.
          </p>
          <p xml:id="i-VkLyiJmR95Nw2jwtNB31So">
            Stenindustrien bör utvecklas Även om gatstenen i konkurrens med
            andra vägbeläggningsmedel fått se sig slagen kommer den bohuslänska
            graniten att bevara sitt värde, fram- för allt då det gäller framställningen
            av kantsten, fin- och byggnadssten. De stenhuggare i Bohuslän,
            som är sysselsatta med framställning av fin- och byggnadssten,
            är synnerligen intresserade av att statliga och kommu- nala byggnader
            i större utsträckning smyckas med den vackra, förädlade bohusgraniten,
            som är berömd över hela världen. Småsnålhet och bespa- ringsåtgärder
            från samhällets sida får inte leda till att arkitekterna »ritar
            bort&gt; den bohuslänska graniten till förmån för ersatzmaterial.
            Graniten ställer sig billigare i längden och fordrar i stort sett
            intet egentligt under- håll. Därtill har den förädlade graniten
            sitt egenvärde ur konstnärlig syn- punkt. En skicklig och kunnig
            yrkeskår får inte helt försvinna. Vårt land behöver den. Då det
            gäller exporten av den bohuslänska graniten var exempelvis Tysk-
            land före andra världskriget en av de större importörerna. Säkerligen
            skulle dessa gamla goda affärsförbindelser kunna återupprättas
            till förmån för sysselsättningen i Bohuslän. Det ovan anförda
            är endast några av de näraliggande frågor som gäller utvecklingen
            av Bohusläns näringsliv för att skapa arbete åt en befolkning
            som sedan årtionden fått kämpa med omfattande sysselsättningssvårig-
            heter. Objektivt sett borde Bohuslän med sitt geografiska läge,
            sina ändamåls- enliga och i regel isfria hamnar året om, med sitt
            milda klimat, med sina naturliga råvaror, med sitt stora och naturliga
            »uppland», som Värmland, Dalsland och stora delar av Västergötland
            utgör, ha de största möjligheter att hävda sig då det gäller sysselsättning
            åt länets befolkning. Det gäller att på ett effektivt sätt exploatera
            dessa förutsättningar. Det är inte ödesbestämt att Bohusläns befolkning
            även i fortsättningen skall behöva kämpa med de största sysselsättningssvårigheter
            och få be- vittna ungdomens avflyttning till andra delar av landet
            där bättre möjlig- heter till arbete och utkomst föreligger. Den
            bohuslänska ungdomen vill helst stanna kvar i den bygd som sett
            den födas.
          </p>
          <p xml:id="i-FmjuS2vcR33QTPjNjPF26z">
            Med stöd av ovanstående hemställes, att riksdagen i skrivelse
            till Kungl. Maj:t anhåller om en allsidig utredning av näringslivets
            betingelser och den fram-
          </p>
          <pb facs="riksdagen-motions-pdf/data/1959/mot_1959__fk__85/mot_1959__fk__85-006.pdf"/>
          <fw xml:id="i-Gbpjdxj2qo1kHqBTMc4hoD">
            10 Motioner i Första kammaren, nr 85 år 1959
          </fw>
          <p xml:id="i-NqP5w5CewN6hmL7sSQtYAm">
            tida folkförsörjningen i Bohuslän, att därvid i denna motion
            framförda synpunkter beaktas samt att förslag i anslutning därtill
            skyndsamt framlägges för riksdagen.
          </p>
          <p xml:id="i-XB3vgBsXQBDawe2NUWhmPs">
            Stockholm i januari 1959
          </p>
          <p xml:id="i-9ebzG6HvRfTdoeUwzQEqTy">
            Gunnar Öhman Helmer Persson
          </p>
        </div>
      </div>
    </body>
  </text>
</TEI>
