<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00232">
  <teiHeader>
    <fileDesc>
      <titleStmt>
        <title>Stöd till världens småbrukare</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till världens småbrukare</title>
          <idno type="rdwebb">GZ02U232</idno>
          <rs type="number">U232</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U232/text</ref>
          <ref type="dokument_url_html">http://data.riksdagen.se/dokument/GZ02U232</ref>
          <ref type="dokumentstatus_url_xml">http://data.riksdagen.se/dokumentstatus/GZ02U232</ref>
          <ref type="doc">http://data.riksdagen.se/fil/DB17193B-C69D-47A8-9F01-C35812C4B52C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WLnqyBwNNGqbfbtV49cWhk" type="signed"/>
        <correspContext corresp="i-WLnqyBwNNGqbfbtV49cWhk">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-ST3KmJ7dwych9bUEkWZEu6"/>
        </correspContext>
        <correspAction xml:id="i-1pAiwUk2vYLxKTgG9twut" type="numbering">
          <date when="2011-10-04"/>
        </correspAction>
        <correspAction xml:id="i-7TpEjYyQ4m1jhgnBziZU43" type="submission">
          <date when="2011-09-30"/>
        </correspAction>
        <correspAction xml:id="i-U6wUon2qPGjQHAmkJ6BB25" type="transfer">
          <date when="2011-09-30"/>
        </correspAction>
        <correspAction xml:id="i-4fVHdfRJFK274q7dqrJsNq" type="assigned"/>
        <correspContext corresp="i-4fVHdfRJFK274q7dqrJsNq">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-E82jorTN4zCYCThtx9kHng">
            Förslag till riksdagsbeslut
          </head>
          <list style="ol">
            <item xml:id="i-VUjhosWy5yZkMB68yg1mvq">
              Riksdagen tillkännager för regeringen som sin mening vad som
              anförs i motionen om att stödja en ny FN-deklaration för småbrukares
              och lantarbetares rättigheter.
            </item>
            <item xml:id="i-HqBdv6Au9Bj6AcQb9MFEfQ">
              Riksdagen tillkännager för regeringen som sin mening vad som
              anförs i motionen om att i det svenska utvecklingsbiståndets miljöarbete
              prioritera det småskaliga, agroekologiska jordbruket.
            </item>
          </list>
        </div>
        <div type="motContent">
          <head xml:id="i-LwBtFTt2T5sqzuyASHwTDG" type="h1">
            Regeringen bör stödja initiativet till en ny FN-deklaration för
            småbrukares och lantarbetares rättigheter
          </head>
          <p xml:id="i-MfxcRBPA52HwXErfRToDhE">
            Över hälften av dem som tvingas leva i hunger i världen är småskaliga
            jordbrukare eller lantarbetare. En majoritet av dem är kvinnor
            och barn. Trots investeringar i utvecklingsländernas jordbrukssektorer
            har inte hungern minskat i världen. Redan före den tragiska svältkatastrofen
            på Afrikas horn var det totala antalet personer som hungrar och
            lever i undernäring enligt FAO (Food and Agricultural Organisation)
            nästan en miljard barn, kvinnor och män. Världens befolkning har
            under en 40-årsperiod nästan fördubblats, vilket innebär att den
            relativa andelen hungrande sjunkit. Det är dock inget bra argument
            för att inte se över de globala fördelningspolitiska mekanismerna.
            Trots 40 år av ekonomisk tillväxt har det totala antalet hungrande
            människor i världen ökat.
          </p>
          <p xml:id="i-7EbpZkBcxPXnwjsnw3xuS8">
            Sedan Förenta nationernas deklaration om mänskliga rättigheter
            antogs för drygt 60 år sedan har miljontals småbrukare världen
            över tvingats lämna sina jordar på grund av krig, jordkonflikter
            och inadekvat jordbrukspolitik. Den så kallade gröna revolutionens
            argument att storskalighet, mekanisering och kemiska bekämpningsmedel
            krävs för att föda världen var knappast grön som Miljöpartiet
            ser det utan har tvärtom bidragit till utarmning av bördiga jordar,
            vattenförorening och klimatförändringarna. Småbönder och ursprungsfolk
            har avhysts från sina traditionella marker till förmån för milslånga
            odlingar av en och samma exportgröda, nationella storprojekt som
            dammbyggen och gruvexploatering. De före detta småbrukarna i syd
            blir landlösa lantarbetare, eller i de allra flesta fall hamnar
            i arbetslöshet eller i den informella sektorn i storstädernas
            slumområden. Utan sin jord förlorar de inte bara sin försörjning
            utan också sin identitet, sin historia, kultur och värdighet.
          </p>
          <p xml:id="i-U1QFBjGQ3MBmUY3KyxMjt4">
            Med en sådan utveckling är det uppenbart att varken de grundläggande
            mänskliga rättigheterna eller de mer specifika konventionerna
            om kvinnor, barn, ursprungsfolk eller arbete har varit tillräckliga
            för att försvara de jordlösa lantarbetarna och småbrukarna. Nästan
            halva jordens befolkning är småbrukare eller lantarbetare och
            de utgör en särskilt sårbar men även strategiskt viktig grupp
            i den globala kampen mot hunger och klimatförändringar. Flera
            studier, bland annat rapporter från FN, pekar på att det småskaliga
            jordbruket är centralt för att minska hungern, samtidigt som det
            till skillnad mot det oljeberoende storskaliga jordbruket i mycket
            mindre utsträckning bidrar till den globala uppvärmningen. Det
            småskaliga familjejordbruket producerar 7080 procent av baslivsmedlen
            i länder i syd. Därför behöver småbrukare och lantarbetare ett
            regelverk som stärker och skyddar deras rättigheter.
          </p>
          <p xml:id="i-2SUXUxGVfVxXALz4xDSTcs">
            Nätverket La Vía Campesina , som organiserar 200 miljoner småbrukare
            världen över, har under många år arbetat fram ett förslag till
            en internationell rättighetskonvention som är fullt kompatibel
            med FN-systemet. Nätverket har inom FN:s råd för de mänskliga
            rättigheterna verkat för att förslaget ska skickas vidare till
            omröstning i FN:s generalförsamling.
          </p>
          <p xml:id="i-2UueLxzUZBPfhXawz8CwJC">
            Utöver de grundläggande mänskliga rättigheterna lyfter förslaget
            fram specifika behov som rätten att inte utsättas för kemiska
            bekämpningsmedel och rätten till mat och möjligheten att prioritera
            lokalsamhällets matproduktion framför exportmarknaden. La Vía
            Campesina, och många andra med dem, menar att jorden har en social
            funktion och det måste gå före spekulation och penningintressen.
          </p>
          <p xml:id="i-PsMTY9n2nspW6jHqTquS2h">
            När småbrukarna i syd, genom konventionsförslaget, försvarar
            sin rätt att skydda och bevara jordbrukets värden och sin rätt
            att skydda och bevara miljön och den biologiska mångfalden, blir
            det uppenbart att det inte bara är sina egna rättigheter dessa
            småbrukare kämpar för. Det handlar om vår gemensamma framtid.
            Därför bör Sverige stödja La Vía Campesinas initiativ till en
            FN-konvention till skydd för småbrukares och lantarbetares rättigheter.
          </p>
          <head xml:id="i-9RaZuCeXTB1dJuwbEUa3hB" type="h1">
            Öka biståndet till världens småbrukare
          </head>
          <p xml:id="i-RKE11RpgN3AnEMyQNvrwuz">
            Jordbruksutvecklingen i världen står vid ett vägskäl. I nästan
            30 år, sedan början av 1980-talet, har varken den privata sektorn
            eller regeringar varit särskilt intresserade av att investera
            i jordbruk. Men detta håller på att förändras. De senaste fem
            åren har jordbruksföretag upplevt en dramatisk ökning av direktinvestering
            som ett medel för att på lång sikt säkra världens livsmedelstillgångar.
            Utländsk direktinvestering i jordbrukssektorn ökade från 600 miljoner
            dollar årligen under 90-talet till 3 miljarder dollar årligen
            mellan 2005 och 2007.
          </p>
          <p xml:id="i-HSKTRv3u4vE9uQci3qztAZ">
            De kraftiga investeringarna i jordbrukssektorn har dock inte
            minskat hungern och undernäringen i världen. Enligt en ny rapport,
            Agro-ecology and the right to food(A/HRC/16/49), från Olivier
            de Schutter, FN:s specialrapportör för rätten till mat, ligger
            grundproblemet i att investeringarna inte använts för att stärka
            självförsörjning och inkomsten hos småskaliga jordbrukare i syd.
            Snarare har investeringarna riktats mot kortsiktiga vinster inom
            industrijordbruket, som på sikt degraderar ekosystemen och hotar
            möjligheten att långsiktigt upprätthålla produktiviteten inom
            jordbruket.
          </p>
          <p xml:id="i-8T3dPS53wdmcFWqJ2EpSC9">
            FN-rapporten menar dock att det är möjligt att avsevärt förbättra
            produktiviteten inom jordbruket och även höja tillgången till
            mat där det behövs mest, medan man samtidigt stärker självförsörjningen
            och inkomsterna hos småbrukare och bevarar ekosystemen. Lösningen
            är ökade investeringar i det småskaliga, agroekologiska jordbruket.
          </p>
          <p xml:id="i-4DTbCMBfxyDUtCuDJYXD5o">
            Kraftiga investeringar i jordbrukssektorn i sig är otillräckliga
            om man vill bekämpa livsmedelskrisen och samtidigt minska jordbrukets
            påverkan på den globala uppvärmningen. Det viktigaste är att vidta
            åtgärder för en övergång mot ett energisnålt och hållbart jordbruk
            som gagnar de mest utsatta småbrukarna. Detta kommer inte att
            ske av sig självt. Det kan endast uppnås genom politisk vilja
            samt strategier och program som stöds av regeringar. Ett av Sveriges
            huvudteman i biståndet är klimat och miljö. Under detta område
            bör Sverige kunna prioritera mer biståndsmedel till det småskaliga,
            ekologiska jordbruket.
          </p>
        </div>
        <div type="motSignatures">
          <list>
            <item xml:id="i-N46MqNSxDpcDa88XpwcerR" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-Su484WzhzY8mZMirrtbofh" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-J86DntDVkBDcqQy3xG9dDQ" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-5r7BGsm4PiM2JQwq9QjfG4" who="i-ST3KmJ7dwych9bUEkWZEu6">
              Åsa Romson (MP)
            </item>
            <item xml:id="i-5R9Gg2Z5gTPwtd1TXzTxdS" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
