<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__51/mot_1931__ak__51-001.pdf"/>
      <fw xml:id="i-Ssc6YH4eYLs1YUb9fhiYKk">
        Motioner i Andra kammaren, Nr 51. 7
      </fw>
      <div type="motHeader" xml:id="i-MbWSDwgAJUXuSdCMKy57DM">
        <div type="motTitle" xml:id="i-RzdMLneDpFhbZBB9doqTDM"/>
        <div type="motSubmissionInfo" xml:id="i-3qqWUSPbasAH2kTGK4yWWJ"/>
      </div>
      <div type="motBody" xml:id="i-FPZJPaxyGidgBkzjwpQ5Uz">
        <div xml:id="i-SQmszS9uq7WsJ8uKH7CeWf">
          <p xml:id="i-XrSrgUzFDzp3ohPncqiF2r">
            Nr 51.
          </p>
          <p xml:id="i-LeYPj4NyuPFEK2a5PcSSaL">
            Av herr Lundquist i Rotebro, angående åtgärder i syfte att uppmuntra
            kvinnliga tjänstemän till frivillig av- gång ur statstjänst vid
            giftermåls ingående.
          </p>
          <p xml:id="i-LdNXHw4P5i6bMXe7SzdHWZ">
            Frågan om kvinnlig tjänstemans kvarstående i statstjänst efter
            inträde i äktenskap har vid upprepade tillfällen varit föremål
            för riksdagens prövning. Senaste gången så skedde var, så vitt
            jag kunnat finna, år 1927, då två olika motioner i frågan väcktes.
            I den ena motionen hemställdes, »att riksdagen måtte i skrivelse
            till Kungl. Maj:t anhålla om utredning, huruvida och i vad mån
            åtgärder kunna vidtagas i syfte att begränsa gifta kvinnors innehav
            av statstjänst och all- mänt uppdrag för bättre tillgodoseende
            av mäns och ogifta kvinnors möjlig- heter att erhålla arbetsutkomst&gt;.
            I den andra motionen hemställdes om ut- redning, »huruvida och
            i vad mån åtgärder kunna vidtagas i syfte att, utan ändring av
            gällande s. k. behörighetslag, begränsa gifta kvinnors i statstjänst
            tjänstgöring, för tillgodoseende av mäns och ogifta kvinnors anspråk
            på arbetsutkomst». I båda motionerna betonades de rådande svårigheterna
            för ungdomen att finna arbetsanställning. Andra kammarens femte
            tillfälliga utskott, till vilket de båda motionerna remitterades,
            avstyrkte desamma efter att bland annat ha förklarat sig kom-
            mit till den uppfattningen, att antalet kvinnor — särskilt sådana
            som vore gifta med statstjänstemän — icke vore så stort som i
            allmänhet antages och att utskottet för övrigt icke ansåge lämpligt
            att redan ändra på behörighets- lagen och dess bestämmelser. Utskottet
            var emellertid icke enhälligt. Två reservanter förordade åtgärder
            i motionernas syfte. Under debatten i kammaren voro även meningarna
            delade. Förespråkare funnos för båda linjerna. Voteringen fällde
            emellertid utslaget till förmån för utskottets avslagsyrkande.
            Då denna fråga således redan vid flera tillfällen varit föremål
            för riksdagens prövning, kan det måhända synas obefogat att ånyo
            påkalla riksdagens uppmärksamhet för här ifrågavarande spörsmål.
            De alltmera ökade svårig- heterna för ungdomen inom olika samhällslager
            att finna arbete och förvärvs- möjligheter göra det emellertid
            enligt mitt förmenande till en bjudande plikt för statsmakterna
            att upptaga detta problem till allvarligt och ingående skär- skådande.
            Allmänt anses ju, att den omfattande arbetslösheten just bland
            ungdomen är ett av vår tids allra allvarligaste bekymmer. Från
            olika håll krävas också åtgärder frimst från det allmännas sida
            för att råda bot på här ifrågavarande missförhållanden. Det är
            under sådana omständigheter
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-002.pdf"/>
          <fw xml:id="i-ArwCTSNm6rbwcjcRR6Js3G">
            8 Motioner i Andra kammaren, Nr 51.
          </fw>
          <p xml:id="i-Q57hBdLB7GBCQ5ubEyEniz">
            helt naturligt, att den allmänna opinionen, även med alltjämt
            ökad styrka, frågar sig, om det kan vara riktigt, att statsmakterna
            med korslagda armar åse, hurusom å ena sidan manlig och kvinnlig
            ungdom i allt större och större skaror förgäves spana efter någon
            möjlighet att förtjäna sitt uppehälle och skaffa sig en framtid,
            medan å andra sidan i stor omfattning såväl man som hustru i en
            och samma familj ha stadigvarande anställning — även i statens
            egen tjänst. Ej heller är det ägnat att förvåna, att bitterhet
            över rådande förhållanden ofta blandar sig med sorgen och bekymren
            hos de föräldrar, som endast med den största försakelse och stora
            svårigheter kunnat skaffa sina barn den underbyggnad, som skulle
            göra det lättare för dessa att »slå sig fram» i livet. Att det
            innebär stora vådor för ungdomen själv att gå sysslolös just under
            den farligaste åldern av sitt liv, torde slutligen ligga i öppen
            dag. Andra skäl kunna för visso också anföras till stöd för den
            allt allmännare uppfattningen, att något bör göras för en rättvisare
            fördelning av de utkomst- möjligheter, som staten själv har att
            bjuda. Många sådana ha för övrigt redan under den förda diskussionen
            såväl i riksdagen som i pressen fram- förts. Jag förbigår emellertid
            här dessa andra skäl. Vad ovan anförts om de svårigheter att få
            arbete, med vilka våra dagars kvinnliga och manliga ungdom har
            att brottas, äro nämligen enligt mitt förmenande redan i och för
            sig fullt tillräckligt för att motivera en utredning, huruvida
            och i så fall vilka åtgärder kunna från statsmakternas sida vidtagas
            för att i större ut- sträckning än hittills plats må kunna beredas
            män och ogifta kvinnor i stället för gifta kvinnor. I femte tillfälliga
            utskottets utlåtande år 1927 lämnas en sammanställning av antalet
            anställda kvinnor, gifta och ogifta, vid vissa statliga verk.
            Av denna sammanställning framgår, att vid däri upptagna verk hela
            antalet gifta kvinnliga tjänstemän då uppgick till 783, motsvarande
            17.8 4 av samtliga kvinnliga befattningshavare vid verken i fråga.
            Det var förmodligen dessa siffror, som föranledde utskottet att
            uttala, att antalet gifta kvinnor icke vore så stort som allmänt
            antoges. Man synes med fog kunna ifrågasätta, huru- vida detta
            utskottets uttalande är alldeles riktigt. I varje fall synes det
            mig, som om dessa siffror voro av beskaffenhet att ge stöd åt
            kravet på en utredning. Det vill för övrigt förefalla, som om
            utvecklingen sedan år 1927 gått i den riktningen, att antalet
            gifta kvinnor i statstjänst ytterligare stigit. Jag har varit
            i tillfälle att från tvenne av de verk, som voro medtagna i femte
            tillfälliga utskottets förutnämnda sammanställning, nämligen postverket
            och statens järnvägar, erhålla ny uppgift å antalet kvinnliga
            tjänstemän, av- seende förhållandet vid årsskiftet 1930—1931.
            Enligt denna senaste uppgift ställer sig antalet ordinarie kvinnliga
            tjänstemän vid dessa verk sålunda:
          </p>
          <p xml:id="i-4MBP8jV6Wtvo1kvBKpCbiB">
            Hela antalet Gifta i 4 av hela kvinnliga Därav gifta antalet
            kvinnliga tjänstemän tjänstemän Postverket ssssnmmmsasssssssessses
            sees ena 692 169 24 5
          </p>
          <p xml:id="i-HfWwAdw73PHiggYgknL6ss">
            Statens järnvägar .ssmsmecc... 336 31 24.1
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-003.pdf"/>
          <fw xml:id="i-38CSoy3T6NE89UfaDTNT71">
            Motioner i Andra kammaren, Nr 51. 9
          </fw>
          <p xml:id="i-DrLPFdfjB689S8TsoN6z1S">
            År 1927 funnos vid postverket 691 ordinarie kvinnliga befattningshavare,
            av vilka 125, d. v. s. 181 4, voro gifta. Antalet gifta kvinnor
            har alltså sedan dess avsevärt stigit, både absolut och relativt.
            Vid statens järnvägar funnos år 1927 347 ordinarie kvinnliga befattningshavare,
            av vilka 78, d. v. s. 22.4 Z, voro gifta. Hela antalet kvinnliga
            befattningshavare vid statens järn- vägar har sålunda sedan år
            1927 minskats, men minskningen har icke gått ut över de gifta,
            vilka i stället ökat både absolut taget — från 78 till 81 — och
            relativt — från 22.4 till 24.1 4. Vid de två verk, från vilka
            jag varit i tillfälle att erhålla nya uppgifter, har således en
            icke obetydlig procentuell ökning av antalet gifta kvinnliga tjänstemän
            ägt rum sedan år 1927. Ingenting synes tala för att tendensen
            skulle vara en annan vid andra verk. De gifta kvinnornas antal
            torde alltså för närvarande representera en större procent av
            hela antalet kvinnor i statens tjänst än vad fallet var, när här
            ifrågavarande spörsmål förra gången var föremål för riksdagens
            övervägande. De gifta kvinnornas kvarstående i statstjänst måste
            alltså an- ses för närvarande inverka ännu menligare än tidigare
            på ungdomens möj- ligheter att få arbetsanställning. Det torde
            ej heller kunna bestridas, att arbetslösheten bland ungdomen och
            svårigheterna för denna, den kvinnliga lika väl som den manliga,
            att vinna anställning skulle i icke ringa grad för- minskas, därest
            och i den mån kvinnorna vid giftermåls ingående lämnade sin statstjänst.
            Tanken på tvångsåtgärder för vinnande av detta mål har visserligen
            vid olika tillfällen varit uppe och även från många håll vunnit
            gillande och stöd. Då emellertid behörighetslagen så nyligen genomförts,
            synes det mig icke böra ifrågakomma, att statsmakterna tillgripa
            åtgärder, som beröva de gifta kvinnliga befattningshavarna dem
            i denna lag tillförsäkrade förmåner och rättigheter. Däremot synes
            det mig böra ligga i allas intressen — alltså även både de gifta
            och ogifta kvinnornas — om det ginge att få till stånd sådana
            förmåner vid frivilligt avgående, att de kvinnor, som vid inträdande
            i äktenskap helst skulle önska att avgå ur tjänst, funne det ur
            ekonomisk synpunkt lättare än med nu gällande bestämmelser att
            så göra. De åtgärder, som i sådant syfte tidigare föreslagits,
            tror jag ej ensamma ha varit tillräckligt effektiva eller lockande.
            För egen del är jag av den uppfattningen, att vad som först och
            främst bör erbjudas är en avskedsgratifikation, så tillmätt, att
            den verkligen är av någon betydelse såväl i allmänhet som ej minst
            för bosättningen. Ersätt- ningens storlek bör kunna variera något
            efter tjänsteårens antal. Ett be- lopp, motsvarande vederbörande
            tjänstemans årslön vid avskedet, synes mig som regel böra kunna
            anses skäligt. Högre ersättning torde ej böra ifråga- komma. För
            utbekommande av denna gratifikation skulle fordras, att tjänste-
            mannen avginge ur tjänst inom en starkt begränsad tidsrymd före
            eller efter äktenskapets ingående. Måhända förefaller en gratifikation
            av ovan ifrågasatta storlek mången
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-004.pdf"/>
          <fw xml:id="i-DvEoDoL8rMF8jyfXnUbNq3">
            10 Motioner i Andra kammaren, Nr 51.
          </fw>
          <p xml:id="i-3APpb8uRL7FwVNxp3s1GTL">
            att vara alltför hög ur statsverkets synpunkt. Jag tror emellertid
            icke, att så blir fallet. Det bör ej förbises, att statsverkets
            avlöningskostnader för de avgående befattningshavarna i allmänhet
            ställa sig ej så litet högre än för de yngre, som nyintagas i
            stället. Sjukledigheten torde vidare i all- mänhet vara vida mindre
            hos de yngre tjänstemannaårgångarna än hos de något äldre. Även
            ur ren statsfinansiell synpunkt torde det därför vara försvarligt
            att lämna en någorlunda stor avskedsersättning. Vilja statsmak-
            terna effektivt uppmuntra till frivillig avgång av de gifta kvinnorna,
            lärer det för övrigt icke vara tillrådligt att tillmäta avskedsersättningen
            för lågt. En annan sak, som otvivelaktigt skulle komma att stimulera
            den frivilliga avgången, vore, om pensionsfrågan kunde i ett sådant
            fall som det här ifrågavarande ordnas bättre än vad nu är fallet.
            För närvarande gäller som allmän regel den bestämmelsen 1 fråga
            om pensionen, att ?/; av den utgå- ende pensionen betraktas som
            statspension, medan återstoden avses skola bestridas medelst av
            tjänstemannen erlagda pensionsavgifter. När tjänste- man upphör
            att inneha ordinarie anställning i statens tjänst och icke är
            berättigad utfå pension, så skall enligt nu gällande bestämmelser
            åtmin- stone är detta fallet vid kommunikationsverken — från vederbörande
            pen- sionsfond till pensionsstyrelsen inbetalas kapitalvärdet
            av de av befattnings- havaren 1 fråga erlagda pensionsavgifterna.
            Däremot överföres intet mot- svarande bidrag från verkets sida.
            Med säkerhet skulle det för här ifråga- varande syfte vara av
            betydelse, om vid avgång i samband med äktenskap inte blott tjänstemannens
            egen kapitalinsats utan även ett belopp, motsva- rande kapitalvärdet
            av statens andel i den avgåendes tjänstepension över- fördes till
            den allmänna pensionsförsäkringen. Detta synes vara en rimlig
            begäran, då statsandelen av pensionen i realiteten ingenting annat
            är än en del av tjänstemannens redan intjänade avlöning. Vidare
            är det angeläget, att den avgående tjänstemannens mellanhavande
            med vederbörande pensionsfond för familjepension ordnas upp så,
            att den kvinnliga befattningshavare, som vid äktenskaps ingående
            önskar avgå från sin ordinarie statstjänst, kan i någon form få
            tillgodoräkna sig redan er- lagda pensionsavgifter. — Numera erlägga
            nämligen de kvinnliga befattnings- havarna avgifter för eventuellt
            efterlevande barns pensionering. En för de avgående kvinnliga
            tjänstemännen tillfredsställande lösning av denna fråga synes
            kunna åstadkommas utan några större svårigheter. Inom den privata
            försäkringsverksamheten lär det vara vanligt, att var och en,
            som vill av- bryta sin försäkring, 1 någon form tillgodoföres
            vad han redan inbetalt i premier. Av betydelse för den frivilliga
            avgången äro givetvis även de återan- ställningsmöjligheter, som
            kunna erbjudas. Kunde det ordnas så, att de kvinnliga tjänstemän,
            som vid giftermåls ingående lämna sin statstjänst, er- hölle garanti
            för återinträde vid makens dödsfall eller vid skilsmässa, vore
            detta givetvis ur den avgåendes synpunkt sett önskvärt. Att statsmakterna
            skulle sträcka sig så långt, synes emellertid knappast vara tillrådligt.
            En sådan anordning skulle antagligen i praktiken komma att visa
            sig svår-
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-005.pdf"/>
          <fw xml:id="i-EqYRVg4LZo1DRdLhfHE6P4">
            Motioner i Andra kammaren, Nr 51. 11
          </fw>
          <p xml:id="i-6mtNGwUbLCoXgdtvbsnnK1">
            genomförbar. Ej ens i den mån, vakanser uppstå, synes en återanställning
            av dessa f. d. befattningshavare alltid kunna med hänsyn till
            statens in- tressen garanteras. I många fall kunna nämligen vederbörande
            redan ha nått sådan ålder, att de icke lämpligen kunna sättas
            att utföra det arbete, ifrågavarande tjänst kräver, synnerligast
            som de kunna vara för detsamma helt främmande. Någon generell
            skyldighet att återantaga en f. d. befatt- ningshavare synes staten
            alltså icke gärna kunna åtaga sig. Däremot bör det kunna uppställas
            som en regel, att, om vid uppstående vakans eller behov över huvud
            av ytterligare arbetskraft för arbetet 1 fråga fullt lämplig f.
            d. kvinnlig befattningshavare såsom änka eller frånskild finnes
            som sö- kande, denna bör ifrågakomma till återanställning vid
            verket under de for- mer och med de avlöningsförmåner, som med
            hänsyn till arbetets art i olika avseenden kunna anses motiverade.
            Så vitt jag är rätt underrättad, före- kommer vid vissa av ämbetsverken
            ett icke obetydligt behov av reserv- tjänstemän under vissa tider
            av året. Det vill förefalla, som om med fördel arbetsföra f. d.
            befattningshavare av här ifrågavarande slag skulle kunna i stor
            utsträckning användas just å dessa poster, varvid deras avlöningsför-
            måner i görlig mån borde avvägas med hänsyn till deras förut innehavda
            löneförmåner. Det är mycket möjligt, att vid en mera ingående
            utredning även andra förmåner och dispositioner kunna visa sig
            lämpligen böra komma i fråga. Jag tror emellertid, att redan de
            här ovan ifrågasatta åtgärderna är sådana, att de böra verksamt
            uppmuntra kvinnliga tjänstemän till frivillig avgång vid giftermåls
            ingående. Och något annat syftemål har icke denna motion. Allt
            vad här avses är att söka få fram sådana åtgärder från statsmakternas
            sida, som ur de kvinnliga befattningshavarnas egen synpunkt göra
            det för- delaktigt och naturligt att i samband med äktenskaps
            ingående taga avsked, därmed samtidigt ökande möjligheterna för
            ungdomen, den kvinnliga likaväl som den manliga, att vinna anställning
            i statens tjänst. Intet som helst tvång ifrågasättes. Under sådana
            förhållanden och då den önskade utred- ningen sålunda endast skulle
            gå ut på att å ena sidan söka bereda vissa extra förmåner åt sådana
            kvinnliga befattningshavare i statens tjänst, som vid äktenskaps
            ingående vilja avgå ur tjänsten, och å andra sidan att lindra
            den tyngande arbetslösheten bland ungdomen, vill det förefalla,
            som om knappast med fog någon erinran skulle kunna göras mot att
            här ifråga- varande spörsmål göres till föremål för en opartisk
            och förutsättningslös utredning, som tar sikte bl. a. på de förslag
            och synpunkter jag här tillåtit mig att framlägga. Någon principiell
            erinran mot att på detta sätt gifta kvinnliga befatt- ningshavare
            skulle beredas en viss särställning, synes mig så mycket mindre
            kunna göras som redan enligt nu gällande avlöningsreglementen
            de kvinn- liga tjänstemännen intaga en sådan. Så t. ex. finnes
            i det för kommunika- tionsverken f. n. gällande avlöningsreglementet
            en paragraf av följande lydelse: »Kvinnlig innehavare av ordinarie
            befattning vare, därest hon har vård-
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-006.pdf"/>
          <fw xml:id="i-KPpri1zHykmpnTfsx7Hogu">
            12 Motioner i Andra kammaren, Nr 51.
          </fw>
          <p xml:id="i-M4TCCBHvc1LTdcWQz4CAx6">
            nad om barn under 15 år, skyldig att ställa sig till efterrättelse
            de före- skrifter i fråga om fullständig eller partiell tjänstledighet
            som vederbörande verks styrelse, eller, där denna saknar behörighet
            att meddela tjänstledig- heten, Kungl. Maj:t med hänsyn till befattningens
            behöriga upprätthållande finner nödigt meddela.» Även flerstädes
            utomlands har här ifrågavarande spörsmål av statsmak- terna uppmärksammats.
            Så är fallet t. ex. i Holland och Norge; åtminstone i fråga om
            järnvägspersonalen. Vid de nederländska järnvägarna utgör så-
            lunda för kvinnlig tjänsteman ingåendet av äktenskap enligt avlöningsbe-
            stämmelserna, vilka äro fastställda av regeringen, giltig anledning
            för järn- vägsförvaltningen att uppsäga tjänstemannen. Har denna
            innehaft fast an- ställning under minst 10 år, utfaller omedelbart
            pension, beräknad efter antalet fullgjorda år i fast tjänst. Uppgår
            anställningstiden till mera än ett men icke till 10 år, utgår
            i stället för pension en avgångsersättning. Denna utmätes likaledes
            efter antalet år i fast tjänst och får icke överstiga beloppet
            av lönen för det senaste tjänsteåret. Vid de norska statsbanorna
            utgör icke ingåendet av äktenskap i något fall giltig orsak att
            uppsäga kvinnlig tjänsteman. Däremot kan tjänsteman uppsägas,
            om befattningen befinnes icke vara längre behövlig. Hari sådant
            fall tjänstemannen innehaft fast anställning i minst 15 år, utgår
            under två år 60 procent av den senaste avlöningen såsom väntpenningar.
            Därefter upphör understödet från statsbanorna, intill dess att
            tjänstemannen fyllt 60 år, varefter pension utgår. Har kvinnlig
            tjänsteman vid avsked efter uppsägning innehaft anställning minst
            10 men icke 15 år, utgå icke vänt- penningar. Däremot utgår även
            i detta fall pension efter uppnådda 60 lev- nadsår. Uppsäges tjänsteman
            före fullgjorda 10 år i fast anställning, åter- betalas vid avgången
            de av tjänstemannen erlagda pensionsavgifterna. I Danmark ha statstjänstemännens
            löner varit föremål för utredning av en stor kommission, som avgav
            sitt utlåtande i slutet av förra året. Av detta utlåtande framgår,
            att man i Danmark just för närvarande har för avsikt att genomföra
            åtgärder för uppmuntrande av frivillig avgång ur tjänst bland
            de kvinnliga befattningshavarna vid äktenskaps ingående. Kommis-
            sionen har nämligen enhälligt föreslagit den bestämmelsen, att
            »kvinnlig tjänsteman, som efter ansökan avskedas utan pension
            till följd av ingående av äktenskap, kan, när avskedet äger rum
            tidigast 6 månader före utgången av den månad, i vilken äktenskapet
            ingås, och senast med utgången av må- naden efter äktenskapets
            ingående, efter företedd vigselattest få utbetalt ett belopp,
            som för varje helt års tjänst som tjänsteman utgör 1!/; av årslönen,
            med stadstillägg och regleringstillägg, vid avskedet dock i intet
            fall över 1 års lön med tillägg.» Därest riksdagen, såsom jag
            vågar hoppas, går in för en utredning av här ifrågasatt art, synes
            mig denna helt naturligt även böra taga sikte på alla de kvinnliga
            befattningshavare i statens tjänst, vilka f. n. sedan år till-
            baka äro gifta och som alltså icke kunna lämna tjänsten inom den
            för avskedsgratifikationens erhållande i allmänhet tänkta korta
            tidsfristen. Då
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-007.pdf"/>
          <fw xml:id="i-8kEDgVuA6Aqc3ECN79EJ9t">
            Motioner i Andra kammaren, Nr 51. 13
          </fw>
          <p xml:id="i-5YW5YsJkeWSeAsWEunTxBJ">
            det med hänsyn just till nu rådande synnerligen bekymmersamma
            tider för ungdomen måste anses ligga synnerlig vikt uppå, att
            uppnåelig lättnad åstadkommes snarast möjligt, synes mig särskilda
            övergångsbestimmelser böra tänkas utfärdade för redan nu gifta
            kvinnliga tjänstemän, tillförsäk- rande dem samma avskedsgratifikation
            och övriga förmåner, som för andra gifta kvinnor, därest de utan
            pension lämna sin tjänst före viss angiven tidpunkt, exempelvis
            6 månader efter vederbörlig kungörelses utfärdande. På grund av
            vad jag sålunda anfört, tillåter jag mig hemställa,
          </p>
          <p xml:id="i-3a7B4Q6CTCfKAHjsbPubmC">
            att riksdagen ville besluta att i skrivelse hos Kungl. Maj:t
            anhålla dels om en förutsättningslös utredning, huruvida och i
            vad mån, bl. a. för bättre tillgodoseende av mäns och ogifta kvinnors
            behov av arbetsutkomst, åtgärder kunna vidtagas i syfte att uppmuntra
            kvinnliga tjänstemän till frivillig avgång ur statstjänst vid
            giftermåls ingående, dels ock om framläg- gande för riksdagen
            av de förslag, som av utredningen kunna föranledas.
          </p>
          <p xml:id="i-3dHTXJojm55xj45Auqb4Ec">
            Stockholm den 19 januari 1931. RB. Lundquist
          </p>
          <p xml:id="i-Qc9DHdQnb5iKNRC5gAkQLo">
            i Rotebro. I motionens syfte instämma: Erik Nordkvist. Arne Forssell.
            Carl Arv. Anderson. Erik Nygren. Fredrik Sandwall. Vils V. Sandström
            i Nyland. Nils Winkler. Vils Holmström. Elof Lindberg. H. Lundström.
            E. PEurén. Gust. Svedman. Emil Hultman. Ernst Hage. And. Hilding.
          </p>
          <p xml:id="i-9vQ2HC3Rfmn2zg2bFq8Zqp">
            Karl Magnusson
          </p>
          <p xml:id="i-XPwNSKi8JksiUfoaW33JRi">
            i Skövde.
          </p>
          <pb facs="riksdagen-motions-pdf/data/1931/mot_1931__ak__51/mot_1931__ak__51-008.pdf"/>
        </div>
      </div>
    </body>
  </text>
</TEI>
