<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00539">
  <teiHeader>
    <fileDesc>
      <titleStmt>
        <title>Benskörhet</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Benskörhet</title>
          <idno type="rdwebb">GX02So539</idno>
          <rs type="number">So539</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So539/text</ref>
          <ref type="dokument_url_html">http://data.riksdagen.se/dokument/GX02So539</ref>
          <ref type="dokumentstatus_url_xml">http://data.riksdagen.se/dokumentstatus/GX02So539</ref>
          <ref type="doc">http://data.riksdagen.se/fil/40ED4DB7-8393-4EAB-9E96-7F1CE41D7B57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uuvxu1s3GHfqjkwwy8Thst" type="signed"/>
        <correspContext corresp="i-Uuvxu1s3GHfqjkwwy8Thst">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction xml:id="i-FPUS4kcBGdZ1tLLN2u26Z7" type="numbering">
          <date when="2009-10-07"/>
        </correspAction>
        <correspAction xml:id="i-3hzJqCHAyWq8yx7ZHSXb1H" type="submission">
          <date when="2009-10-05"/>
        </correspAction>
        <correspAction xml:id="i-XHFwN1UvPpR7nk6oNDR6td" type="transfer">
          <date when="2009-10-05"/>
        </correspAction>
        <correspAction xml:id="i-M8x1WXXu9EdHFcMEY9Qu4r" type="assigned"/>
        <correspContext corresp="i-M8x1WXXu9EdHFcMEY9Qu4r">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DE55cfMFPe424RuB8DtTdc" type="motBody">
        <div xml:id="i-NuLx6ZZWSk4tyGxgyzcydo" type="motProposal" subtype="förslag">
          <head xml:id="i-CJUyev3bNV6az9dcVxxuyc">
            Förslag till riksdagsbeslut
          </head>
          <p xml:id="i-P8mJjueUYDspmEEjjVbHXh">
            Riksdagen tillkännager för regeringen som sin mening vad som
            anförs i motionen om att en nationell handlingsplan för att begränsa
            benskörhet bör upprättas.
          </p>
        </div>
        <div xml:id="i-14fpWrLm4uFF3rXczrJBxi" type="motContent">
          <head xml:id="i-QSngTqWvDL2r8ncBR4mhxX" type="h1">
            Motivering
          </head>
          <p xml:id="i-UBQsSnvtn4WViTowmJdzS7">
            Benskörhet osteoporos innebär att benstommen förlorar en del
            av sitt kalkinnehåll och sin styrka. Det är en av Sveriges vanligaste
            sjukdomar. Cirka 450 000 personer i Sverige över 50 år beräknas
            vara drabbade av benskörhet, varav två tredjedelar är kvinnor.
            Svenska kvinnor anses ha de sköraste skeletten i världen. Osteoporos
            går också allt längre ner i åldrarna. Sverige och Norge är värst
            drabbade i hela världen.
          </p>
          <p xml:id="i-WDiTUzwFHq1WozKhg69GbG">
            Benskörhet kostar, förutom mänskligt lidande, samhället närmare
            14 miljarder kronor om året enligt en rapport av Borgström F et
            al. 2007. Kostnaderna för benskörhet är en tickande bomb men ändå
            blundar sjukvårdshuvudmännen för frågan. Andelen äldre i befolkningen
            blir allt större. Med stigande ålder ökar risken för fallolyckor
            och därmed risken för att drabbas av frakturer. Detta kommer att
            leda till en allt större belastning på vård och omsorg i framtiden.
          </p>
          <p xml:id="i-BEeAKckeMdE6ZmZe9zCyYp">
            Benskörhet har tidigare oftast förknippats med kvinnor men också
            män drabbas. Varannan kvinna över 50 år och var fjärde man över
            70 år beräknas att drabbas av benskörhet. Höftfrakturer är den
            allvarligaste frakturen. Män som får en höftfraktur har en hög
            dödlighet. Omkring 30 procent avlider under det första året efter
            en höftfraktur.
          </p>
          <p xml:id="i-3gzLtWEFuJoaP8VjgRVxrQ">
            En stor del av de drabbade återfår aldrig sina funktioner, som
            att klara personlig vård och att kunna gå självständigt. Många
            tvingas byta boende efter en genomgången höftfraktur. Fall och
            nya skador under vårdtiden efter brott på lårbenshalsen är vanligt
            förekommande. Förvirring och sömnstörningar ökar risken för fall.
          </p>
          <p xml:id="i-VmCjzQoU7YVnQd6LV7fvJb">
            Vi vet att genom att vara fysiskt aktiv, vistas utomhus och se
            till att kroppen får tillräckligt med kalcium och D-vitamin kan
            man hjälpa till att bevara sin bentäthet. Information om orsakerna
            till benskörhet är i och för sig viktig. Men allra viktigast är
            att tidigt diagnostisera benskörhet.
          </p>
          <p xml:id="i-BmKLkcNoX3nhpseseCoJiL">
            Primärvården måste ta ett större ansvar och ha som rutin att
            göra enklare bentäthetsmätningar i form av screening i samband
            med hälsokontroller och besök för att identifiera riskgrupper.
            Det är inte uteslutet att patienterna kan vara beredda att betala
            en extra avgift för att få en mätning gjord om de uppmärksammas
            på att en sådan möjlighet finns. Ju tidigare man upptäcker en
            benägenhet till benskörhet, desto mer kan samhället spara. Därför
            är en investering i en bentäthetsmätare en snabbt intjänad kostnad.
          </p>
          <p xml:id="i-9iSDfyrLPdeDB6NEp6u2kd">
            En bentäthetsmätning ger diagnosen och det finns sedan effektiva
            behandlingar. I Storbritannien, för att nämna ett exempel, har
            man lagstiftat om obligatorisk utredning av fallolyckor hos äldre.
            I Sverige varierar vården av benskörhet kraftigt. Det finns exempel
            på goda initiativ för att minska antalet frakturer. Men många
            av landets sjukhus sköter inte patienter med benskörhet på rätt
            sätt, vilket skapar onödiga benbrott.
          </p>
          <p xml:id="i-AEt8uFhDrdfTDccT89zLwe">
            Benskörhet är en sjukdom som är betydligt billigare att förebygga
            än att behandla. Med hänsyn till osteoporosrelaterade sjukdomars
            stora omfattning och enorma kostnader för samhället kan inte regering
            och riksdag vara overksamma. Ett första steg bör vara att ta fram
            en nationell handlingsplan som omfattas av följande:
          </p>
          <list xml:id="i-UFwjMtYeeKJDBU1Dj2Dgtp" style="ul">
            <item xml:id="i-AFjcuYSpFajWMPvVF9hLeP">
              Sveriges riksdag bör i likhet med WHO göra osteoporos till ett
              prioriterat folkhälsoproblem.
            </item>
            <item xml:id="i-PmsAwDBB9xFtntYq2dZfvZ">
              De satsningar och erfarenheter som gjorts i några landsting bör
              spridas över landet för inspiration och effektiv kvalitetsutveckling.
            </item>
            <item xml:id="i-58CVGvBDEWRPLrKyyBCUQD">
              Läkare och övrig sjukvårdspersonals kunskap om osteoporos och
              ökad forskning bör vara ett viktigt inslag i en nationell handlingsplan.
            </item>
            <item xml:id="i-BcgG7jNhmwsihwq9SwrBzk">
              Sverige bör följa Storbritanniens exempel och lagstifta om obligatorisk
              utredning av fallolyckor främst bland äldre.
            </item>
            <item xml:id="i-LZb2MVuJrjvSNeXwCGzdNT">
              En bentäthetsmätning bör ingå i den allmänna hälso- och sjukvården.
            </item>
          </list>
        </div>
        <div xml:id="i-3j5EwD9q41PShqcJuUeCZA" type="signatureBlock">
          <list xml:id="i-QnF7YSU6kACNLFeoYRSmAp">
            <item xml:id="i-JmbGyFnkDgtYu3QQNod2Tj" who="i-WJM6edqhGfBK1ijhNxfgoj" type="signature">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
