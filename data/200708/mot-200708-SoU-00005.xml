<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00005">
  <teiHeader>
    <fileDesc>
      <titleStmt>
        <title>med anledning av prop. 2006/07:129 Utveckling av den sociala barn- och ungdomsvården m.m.</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:129 Utveckling av den sociala barn- och ungdomsvården m.m.</title>
          <idno type="rdwebb">GV02So5</idno>
          <rs type="number">So5</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So5/text</ref>
          <ref type="dokument_url_html">http://data.riksdagen.se/dokument/GV02So5</ref>
          <ref type="dokumentstatus_url_xml">http://data.riksdagen.se/dokumentstatus/GV02So5</ref>
          <ref type="doc">http://data.riksdagen.se/fil/B88F3A7E-6C87-46DE-BAD8-82560B9A0E26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-7tsuD25yjLKsWCJuV34p5D"/>
        <correspContext corresp="i-7tsuD25yjLKsWCJuV34p5D">
          <ref>Proposition 2006/07:129</ref>
        </correspContext>
        <correspAction xml:id="i-8TWuxMeM5y8aEXQCJAMWaB" type="signed"/>
        <correspContext corresp="i-8TWuxMeM5y8aEXQCJAMWaB">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-GowDqyw1aJ1sMSJ4YhQtRm">
          <date when="2007-10-16"/>
        </correspAction>
        <correspAction type="dismissal" xml:id="i-UzreU7A1A4tXLLefbiRqMP">
          <date when="2007-10-04"/>
        </correspAction>
        <correspAction type="dismissal" xml:id="i-9CrSHSSyHEg4s5MWFXCieb">
          <date when="2007-10-04"/>
        </correspAction>
        <correspAction type="transfer" xml:id="i-AB2aSSBu2981DwkRVTttWU">
          <date when="2007-10-02"/>
        </correspAction>
        <correspAction type="submission" xml:id="i-EA5UFGoc7iqwQpDKyeuE9">
          <date when="2007-10-02"/>
        </correspAction>
        <correspAction type="assigned" xml:id="i-TTmhJZ9LycmScmjWLiyjU8"/>
        <correspContext corresp="i-TTmhJZ9LycmScmjWLiyjU8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HRQKVfghCKSoV7yQE9mDw9">
            Förslag till riksdagsbeslut
          </head>
          <list style="ol">
            <item xml:id="i-RQg8CrJL1sHLTPhEWEpeAh">
              Riksdagen tillkännager för regeringen som sin mening vad som
              anförs i motionen om att utreda hur kommunerna har hanterat och
              agerat enligt den nya lagen om barn som bevittnar våld.
            </item>
            <item xml:id="i-FqtEe7pCW1n3HYHBFgQ4YV">
              Riksdagen tillkännager för regeringen som sin mening vad som
              anförs i motionen om utredning om hur samarbetet fungerar, vad
              det gäller barn och unga som bevittnar våld, mellan socialtjänsten
              och barn- och ungdomspsykiatrin.
            </item>
            <item xml:id="i-P5G31Q1bhYUdY6URwTPRFm">
              Riksdagen tillkännager för regeringen som sin mening vad som
              anförs i motionen om en utredning om lokala och regionala barnombudsmän.
            </item>
            <item xml:id="i-4HfeEJRczSXc5PB6VsjBdC">
              Riksdagen tillkännager för regeringen som sin mening vad som
              anförs i motionen om utredning vad gäller barns inflytande och
              delaktighet.
            </item>
            <item xml:id="i-Dby4pzg8ZCMAtXguTAWjyW">
              Riksdagen tillkännager för regeringen som sin mening vad som
              anförs i motionen om tillägg till Utredningen om familjecentraler
              angående en ny översyn av familje­rådslagsmodellen.
            </item>
            <item xml:id="i-HNNJzVVqcrcMd4BwLqnBA7">
              Riksdagen tillkännager för regeringen som sin mening vad som
              anförs i motionen om uppdrag till Socialstyrelsen om att utvärdera
              tillämpningen av 6 kap. 5 § i socialtjänstlagen.
            </item>
            <item xml:id="i-EMYnMmYwXbiJMxczmZZRBU">
              Riksdagen tillkännager för regeringen som sin mening vad som
              anförs i motionen om tillägg till bestämmelse i socialtjänstlagen
              angående genomförandeplan.
            </item>
            <item xml:id="i-CLQxo5BeAVBW35vboMC6He">
              Riksdagen tillkännager för regeringen som sin mening vad som
              anförs i motionen om att kontakt mellan syskon ska ingå i genomförandeplanen.
            </item>
            <item xml:id="i-9rz2qjrxe61Cpm7yucpQFb">
              Riksdagen tillkännager för regeringen som sin mening vad som
              anförs i motionen om tillägg till utredningen angående familjehemsföräldrars
              villkor inom social­försäkringen.
            </item>
            <item xml:id="i-APnX1QfzVJmUK8VNbPD2Xg">
              Riksdagen tillkännager för regeringen som sin mening vad som
              anförs i motionen om tillägg till utredningen Om grundläggande
              kriterier för bedömning av familjehem angående handledning före
              barnets ankomst, under tiden och efter, samt med anledning av
              de biologiska föräldrarnas kontakt och besök.
            </item>
            <item xml:id="i-LN7ku7JqydGxSUozdavWE6">
              Riksdagen tillkännager för regeringen som sin mening vad som
              anförs i motionen om tillägg till utredningen Om grundläggande
              kriterier för bedömning av familjehem angående särskild utbildning
              för familjehemsföräldrar.
            </item>
            <item xml:id="i-RNuiapwz6WpijdfrZbq1W6">
              Riksdagen tillkännager för regeringen som sin mening vad som
              anförs i motionen om utredning angående ansvars- och rollfördelningen
              samt andra oklarheter mellan socialtjänsten och de verksamheter
              som rekryterar och stöder familjehemmen.
            </item>
            <item xml:id="i-N8WKrRpyzCe9rdH3sXDLht">
              Riksdagen tillkännager för regeringen som sin mening vad som
              anförs i motionen om ändring av socialtjänstförordningen.
            </item>
            <item xml:id="i-Rv5QiVxUwEiwW3x8EfTKG8">
              Riksdagen avslår förslaget om en bortre tidsgräns för vård i
              ett jourhem.
            </item>
            <item xml:id="i-Rj1QVoYEp6YTM7XyxFbxKH">
              Riksdagen tillkännager för regeringen som sin mening vad som
              anförs i motionen om att det är socialnämnden i jourhemskommunen
              som ska ansvara för utredningen av jourhemmet.
            </item>
            <item xml:id="i-G1SWN91LWeRMEF9xRS3ZGo">
              Riksdagen tillkännager för regeringen som sin mening vad som
              anförs i motionen om försök med fem samordnade verksamheter för
              barn med både sociala och psykiatriska problem.
            </item>
            <item xml:id="i-317M8B19QtikL6M4rTKUZR">
              Riksdagen tillkännager för regeringen som sin mening vad som
              anförs i motionen om att ett nationellt riskbarnscentrum bör startas
              snarast.
            </item>
            <item xml:id="i-WzmaEJLH6P6BEpwcN6JKzM">
              Riksdagen tillkännager för regeringen som sin mening vad som
              anförs i motionen om en samordnad utveckling av den sociala tillsynen.
            </item>
          </list>
        </div>
        <div type="motContent">
          <head type="h1" xml:id="i-63TW7oWcgJm17vNKcthAqB">
            Motivering
          </head>
          <p xml:id="i-RiR3pTsURRaqS292jVTy9j">
            FN:s konvention om barnets rättigheter (barnkonventionen) gäller
            alla barn i Sverige, även de barn och unga som tillbringar en
            viss tid eller vuxit upp på hem för vård eller boende och särskilda
            ungdomshem.
          </p>
          <p xml:id="i-Bn8ssJkeyPsPw6eZrKgvc6">
            Alla barn har rätt till en trygg uppväxt. Barn i utsatta situationer
            behöver få sina rättigheter tillgodosedda i högre grad än i dag.
            De kan vara mer sårbara än andra barn som har haft en trygg uppväxt.
            Det är vi vuxna och samhället som bär ansvaret för att detta blir
            verklighet, och det ansvaret har samhället inte tagit fullt ut,
            menar Miljöpartiet. Samtidigt vill vi ge en eloge till socialsekreterarna
            inom kommunernas socialtjänst som i de allra flesta fall utför
            ett mycket gott jobb. De har ett utav de allra svåraste och tuffaste
            arbetena att utföra.
          </p>
          <p xml:id="i-6fUQ5xwj6k1LcjGTKU7yX5">
            Miljöpartiet menar at t propositionen borde ha fler konkreta
            och konstrukti va förslag på vad som behöver åtgärdas nu för att
            hjälpa de barn och unga som redan i dag far illa och säkerställa
            deras rättigheter till skydd, men också en vision om hur samhället
            ska kunna förebygga att barnen behöver tas om hand av samhället.
          </p>
          <p xml:id="i-7pSkj25mvmqG8KHGmQL6iP">
            Under de senaste åren har vi fått flera larmrapporter, både om
            hur det står till med kvaliteten på ungdomshemmen i dag och om
            övergrepp och kränkningar som skett tidigare under 1900-talet,
            bland annat påtalat av gruppen Stulen barndom. Socialtjänsten
            har av olika anledningar inte heller alltid förmått att göra sitt
            jobb, såsom fallet som i media kallats Louise i Vetlan da. Oavsett
            vem som felar är det barnen som kommer i kläm och råkar illa ut,
            och samhället har inte alltid kunna skydda dem trots att de varit
            under samhällets beskydd. Detta måste vi råda bot på och då krävs
            det betydligt mer än vad som tas upp i propositionen. Frågor som
            borde ha ställts i propositionen är bland annat hur samhället
            och dess institutioner kan upptäcka och bemöta utsatta barn och
            deras föräldrar samt hur barn och unga kan erbjudas det stöd de
            borde ha en självklar rätt till.
          </p>
          <p xml:id="i-TYUkuc5SxBY8UyTMaDroSe">
            Det borde ha tagits ett helhetsgrepp på detta komplicerade område.
            Det finns flera tidigare utredningar vars kunskap och förslag
            man bättre skulle kunna ta tillvara såsom Ambition och ansvar
            (SOU 2006:100), Ungdomar, stress och psykisk ohälsa (SOU 2006:77)
            och Det gäller livet (SOU 1998:31) för att nämna några.
          </p>
          <p xml:id="i-AsnhBkzpckneufbAgZNQgd">
            Miljöpa rtiets motion följer propositionen i rubrikordning. Var
            je avsnitt inleds med ett kursivt stycke med det förslag eller
            den bedömning som regeringen lämnat, om sådant finns.
          </p>
          <head type="h2" xml:id="i-3XL3YZkwb5j6dzwB2c3LLA">
            Barn som bevittnar våld
          </head>
          <p xml:id="i-KNwbnfodtpcotPyREhY3MC">
            Regeringen lämnar inga förslag under denna rubrik utan beskriver
            endast de aktuella statliga insatserna inom den soci ala barn-
            och ungdomsvården. Mil jöpartiet vill ändå lämna förslag på förändringar
            under punkten.
          </p>
          <p xml:id="i-6hGU9zmA7QEEbnBwV44Fh2">
            Den 15 november 2006 trädde den lagändring i socialtjänstlagen
            i kraft som tydliggör att socialtjänsten bör beakta att barn som
            bevittnar våld eller andra övergrepp av eller mot närstående vuxna
            är offer för brott. Detta är ett nytt perspektiv på våld inom
            familjen och kan vara svårt att hantera i och med att våld i nära
            relationer är komplicerade problem och brott. Miljöpartiet menar
            att exempelvis länsstyrelserna bör få i uppdrag att utreda, redan
            nu efter ett år, hur kommunernas socialtjänst har hanterat och
            agerat enligt den nya lagen.
          </p>
          <p xml:id="i-LMXmaiqnMbq6iYapem99rC">
            Ett annat problem är, såsom Rädda Barnen påpekar i sin kommentar
            till propositionen, att enligt en kartläggning som gjordes 2006
            finns det oklarheter om vilken terapeutisk hjälp barn- och ungdomspsykiatrin,
            BUP, erbjuder våldsutsatta barn och ungdomar. Ytterligare ett
            uppdrag bör därför ges till exempelvis länsstyrelserna att utreda
            hur samarbetet fungerar, vad det gäller barn och unga som bevittnar
            våld, mellan socialtjänsten och BUP.
          </p>
          <head type="h2" xml:id="i-E9hHckHw1H2f4RvRWvopT8">
            En samlad lagstiftning för den sociala barnavården
          </head>
          <p xml:id="i-MMqkrww6rG936qHZ35BepL">
            Regeringens bedömning: Det finns behov av att se över gällande
            bestämmelser till skydd och stöd för barn i utsatta situationer
            och anpassa dessa bestämmelser till den utveckling som skett sedan
            socialtjänstlagen (2001:453) och lagen (1990:52) med särskilda
            bestämmelser om vård av unga trädde i kraft. I detta sammanhang
            bör det även prövas om det finns behov av att utveckla nya insatser
            som bygger på olika grad av samtycke från den enskil de. För att
            tydliggöra samhällets ansvar för att skydda och stödja barn i
            socialt utsatta situationer bör det övervägas att sammanföra bestämmelser
            för skydd och stöd till sådana barn i en lagstiftning. Regeringen
            avser att ge en särskild utredare ett sådant uppdrag.
          </p>
          <p xml:id="i-T97aCbxa2Bvjw82DhfCfAa">
            Miljöpartiet anser att det som regeringen skriver i sin bedömning
            är svårbegripligt. Det är oklart huruvida detta är förslag på
            åtgärder eller om det är tyckanden från regeringens sida.
          </p>
          <p xml:id="i-8ELMWqpqXxUKSXDLpwFoRU">
            Miljöpartiet driver och har drivit frågan om regionala och lokala
            barnombudsmän. Vi tar upp frågan även i budgetmotionen 2007/08:So493.
            Vi tänker oss att dessa ska kunna finnas på länsstyrelserna. De
            ska kunna arbeta med strukturfrågor som rör barn i den regionala
            verksamheten, men framför allt kunna arbeta med enskilda barn.
            Kontakten med enskilda barn ska vara prioriterad.
          </p>
          <p xml:id="i-KCyGyWfkv7wv9pCsaVBM2F">
            De ska kunna vara på barnens sida vid svåra vårdnadstvister,
            omhänder­taganden (även om det alltid ska finnas ett ombud för
            barnen i rätten vid LVU, finns skeenden när dessa inte är inkopplade),
            jobbiga hemförhållanden etc. Och de ska även kunna företräda barnen.
          </p>
          <p xml:id="i-HEsUieNiyCGmLoXEu7duCF">
            En särskilt viktig funktion är att barn som är placerade och
            inte har det bra ska kunna höra av sig själva till denna helt
            oberoende funktion med barnperspektiv. Även om socialtjänsten
            alltid ska ha barnperspektivet för ögonen finns en risk att de
            har ett vuxenperspektiv, lierar sig med familjehemmet, psykologiskt
            har svårt att se att den placering man medverkat till inte är
            bra för barnet osv. Det finns många skäl till att barnen inte
            vågar lita på att de kan se situationen ur deras perspektiv.
          </p>
          <p xml:id="i-SfKYthbEyVmY7SFBHB5xMC">
            De regionala barnombudsmännen ska naturligtvis omfattas av sekretess­lagstiftningen.
            Men det viktigaste är att de är till för barnen och ska inte agera
            utan att barnet gett sin tillåtelse.
          </p>
          <p xml:id="i-HcSiPt957Y9ZvgBWe7B8qi">
            I Barnombudsmannens rapport Vi har så mycket att säga lämnas
            en rad förslag på förbättringar, en utav dem är att möjligheter
            att i större utsträckning än nu ta hjälp av vuxna förebilder och
            stödpersoner införs under organiserade former.
          </p>
          <p xml:id="i-J1fVQMLogjn3mYk8zbAskw">
            Miljöpartiet menar att den särskilde utredare som regeringen
            vill tillsätta också borde få i uppdrag att se över hur stöd till
            barn i form av lokala och regionala barnombudsmän skulle kunna
            utformas och komma med förslag på de ändringar som krävs lagmässigt
            för att möjliggöra detta.
          </p>
          <head type="h2" xml:id="i-3Zbzet34Ka19UeXWx85z56">
            Förebyggande arbete och tidigt stöd
          </head>
          <p xml:id="i-TQ6fT9QK59BPpYgdVxKzjX">
            Inledningsmeningen i detta kapitel lyder: Förebyggande insatser
            och tidigt stöd lyfts ofta fram som viktiga när det gäller att
            arbeta med barn och unga som far eller riskerar att fara illa.
            I texten lyfts också mödra- och barnavårdscentralerna och förskolan
            fram som exempel på verksamheter som erbjuder förebyggande insatser.
          </p>
          <p xml:id="i-UrDTxQXPmectFpzuoBCSkV">
            Men Miljöpartiet saknar förslag på hur dessa verksamheter skulle
            kunna utvecklas, samarbeta etc. för att kunna sätta in hjälpinsatser
            tidigt för att förebygga att barn och unga far illa.
          </p>
          <p xml:id="i-52LYsa4RBUVaA1rLyzD33F">
            Ett stort problem som visserligen tas upp i propositionen är
            tillgången till barn- och ungdomspsykiatriska kliniker (BUP).
            Men Miljöpartiet saknar en större diskussion angående BUP:s verksamhet,
            bristen på platser, långa köer och de problem som detta skapar.
            En väl utbyggd BUP skulle kunna ge ett gott stöd och hjälp åt
            barn och ungdomar med problem så att de inte eskalerar till att
            bli allt för stora för de unga. Det är positivt att öppenmottagningsplatserna
            har ökat men samtidigt har tillströmningen också ökat kraftigt.
            Parallellt har slutenvårdsplatserna inom barn och ungdoms­psykiatrin
            minskat från 534 platser år 1993 till 236 år 2004, och på många
            platser i landet finns det endast mycket få platser för akuta
            tillstånd enligt utredningen Ambition och ansvar (SOU 2006:100).
            Enligt Svenska föreningen för barn- och ungdomspsykiatri (SOU
            2005:81) har det sedan mitten av 1990-talet skett en kraftig tillströmning.
            Skälet till den ökade tillströmningen anses vara nedskärningarna
            i de offentliga verksamheterna som förskola, skolhälsovård och
            elevvård samt att det inte länge är skamfyllt att söka psykiatrisk
            vård.
          </p>
          <p xml:id="i-EoUkgAKsftEWrK252EN3pq">
            Miljöpartiet hade också gärna sett en större och mer detaljerad
            diskussion kring förskolans förebyggande betydelse för barn som
            riskerar att fara illa, exempelvis när det gäller problemet med
            stora barngrupper. En annan diskussion är vikten av att det finns
            många vuxna på förskolorna, dvs. många med adekvat utbildning,
            special­pedagoger m.fl. Miljöpartiet menar att om det finns många
            vuxna är chansen mycket större att varje barn hinner få sina specifika
            behov tillgodosedda. Vi hoppas att regeringen återkommer med en
            proposition där den beskriver sin vision med förskolan och kommer
            med konkreta förslag på hur detta ska genomföras.
          </p>
          <p xml:id="i-QJYm3w1Sp87cUrU46oagPe">
            En annan viktig förebyggande verksamhet, så som vi ser det, är
            föräldra­utbildningar både för småbarns- och tonårsföräldrar.
            Dessa kan anordnas i kommunal regi eller i samarbete med andra
            aktörer. Det är inte alltid lätt att vara föräldrar och de flesta
            kan någon gång under föräldraskapet behöva både stöd och rådgivning.
            Andra kan behöva ett stort stöd för att klara av att vara en bra
            förälder. Hur dessa anordnas kommer självklart att variera mellan
            kommunerna men det behövs en föräldrastödjande verksamhet utöver
            den som barnavårdscentralerna vanligen erbjuder under spädbarnstiden.
          </p>
          <p xml:id="i-SQVHsB76EfUwJHYksvdWod">
            Ungdomsmottagningars arbete vill vi också lyfta fram som en förebyggande
            verksamhet. Många tror att ungdomsmottagningen enbart är ett ställe
            för tjejer med lättare bekymmer, men deras verksamhet spänner
            över stor bredd och kompetens och de gör ett mycket bra arbete.
            Men med utökade psykologiska resurser skulle de kunna ta ytterligare
            ansvar såsom att ta hand om de ungdomar som inte söker sig till
            och inte heller platsar inom vare sig barn- och ungdomspsykiatrin
            eller vuxenpsykiatrin, men som ändå är i stort behov av hjälp.
          </p>
          <p xml:id="i-EzU3VA3ptQ87etJqrMRw4R">
            En utbyggd primärvård med psykosocial kompetens är också en förebyggande
            verksamhet. Samhället kan spara miljarder på att erbjuda psykologsamtal
            på vård­centralerna. I Göteborg har man fr.o.m. 2006 en psykolog
            knuten till varje vårdcentral. På Gotland har projekt med psykolog
            på vårdcentraler medfört att antalet läkarbesök minskat. Ärenden
            som rör barns och ung­domars psykiska hälsa skulle med mer psykologiska
            resurser i primärvården (inklusive BVC) vara en stor avlastning
            för BUP, och spara både lidande och pengar.
          </p>
          <p xml:id="i-2BevyWdax6j7Uf14u3A6Ey">
            En väl fungerande elevhälsa med en nära kontakt mellan skolkuratorer,
            psykologer, läkare och sköterskor är en annan mycket bra förebyggande
            verksamhet. Men om det finns det inte heller något att läsa i
            denna proposition.
          </p>
          <head type="h2" xml:id="i-5Y66WbDEJB79eDXjg9bGVz">
            Barns rätt till information
          </head>
          <p xml:id="i-8hqLkCFCRHnJ3LVQ2aRHkG">
            Regeringens förslag: I lagen (1990:52) med särskilda bestämmelser
            om vård av unga och i socialtjänstlagen (2001:453) införs bestämmelser
            som ger barn och unga rätt att få relevant information.
          </p>
          <p xml:id="i-CEnKg64Meq49idCiE18z8K">
            Regeringens förslag om barns och ungas rätt att få relevant information
            är svår att förstå, precis som några av remissinstanserna påpekar.
            Ordet relevant är ett svårtolkat ord i sammanhanget. Det förs
            dock en diskussion i propositionen kring ordet men vi vill ändå
            påpeka svårigheten att tolka ordet.
          </p>
          <head type="h2" xml:id="i-XaxuuRbLey7cXBoE4tRDJm">
            Inflytande och delaktighet
          </head>
          <p xml:id="i-FbXgAwhL1aVmeFqooxBkza">
            I Barnombudsmannens rapport Vi har så mycket att säga uppger
            många unga att de inte kan påverka sin situation, att de inte
            har några rättigheter och att beslut fattas ovanför deras huvuden.
            Nästan var sjätte svarade att han eller hon har kontakt med socialsekreteraren
            mindre än en gång i halvåret eller inte alls. Detta är alarmerande
            då det bl.a. är socialsekreteraren som beslutar om de ska flytta
            hem igen, omplaceras etc.
          </p>
          <p xml:id="i-LQgsuTswDjvm8EcE427uKr">
            Över hälften av ungdomarna i rapporten uppger att personalen
            sällan eller aldrig frågar dem vad de tycker om vilka regler som
            ska gälla på ungdomshemmet. Drygt tre av tio uppger att personalen
            sällan eller aldrig frågar vad de tycker om sin skolgång. Fyra
            av tio uppger att personalen sällan eller ald rig frågar vad de
            tycker om sin fritid. Omkring tre av tio ungdomar uppger att personalen
            sällan eller aldrig frågar dem om deras familj och vänner.
          </p>
          <p xml:id="i-MCAeV46qAHcVQvCr22r1r2">
            Miljöpartiet anser att Socialstyrelsen bör få i uppdrag att t.ex.
            tillsammans med Barnombudsmannen ta fram metoder och riktlinjer
            för att öka barns och ungas delaktighet i och inflytande över
            sitt eget liv när de är omhändertagna av samhället.
          </p>
          <head type="h2" xml:id="i-Wv9RtKZ3i11j1uZNiioiam">
            Familjecentraler och familjecentralsliknande verksamheter
          </head>
          <p xml:id="i-R46TVxBvrSMrL5Ratnmk2y">
            Regeringens bedömning: Det är angeläget att föräldrastöd kan
            erbjudas kontinuerligt under barnets hela uppväxt. Ett sätt att
            organisera föräldrastöd är genom familje­centraler. Socialstyrelsen
            har därför fått i uppdrag att kartlägga familjecentraler och familjecentralsliknande
            verksamheter och att sammanställa befintliga utvärderingar och
            rapporter om dessa verksamheter. Även internationella erfarenheter
            skall tas till vara.
          </p>
          <p xml:id="i-GNq5gGPoWbpeETX1Sy42S1">
            2001 föreslog Miljöpartiet de gröna genom motion Omhändertagande
            av barn ett tillkännagivande som sedan antogs av riksdagen angående
            familjerådslag och andra arbetssätt. Familjerådslag är inte en
            behandlingsmodell utan ett sätt att fatta beslut om och planera
            insatser för barn och ungdomar genom att engagera det egna nätverket
            inom den utvidgade familjen. En samordnare får i uppdrag av socialtjänsten
            att hjälpa familjen att ordna familjerådslaget. Samordnare är
            fristående i förhållande till social­tjänsten. Samordnarens uppgift
            är att hjälpa familjen till lösning och till enighet kring en
            handlingsplan.
          </p>
          <p xml:id="i-UpAXfEwMPrhSyJGCAH4nDv">
            Familjerådslag har fått ett blandat mottagande och en blandad
            genomslagskraft. Enligt en utvärdering som gjorts av Socialstyrelsen
            av de tio försökskommunerna är förklaringen till det svaga genomslaget
            dels att åtta av tio familjer tackade nej till erbjudandet om
            familjerådslag, dels att socialsekreterarna hade svårt att överlämna
            kontrollen till familjen eller samordnaren för rådslaget och att
            socialsekreteraren misstrodde familjens möjligheter.
          </p>
          <p xml:id="i-LETB5T92ECyEDomKS9722j">
            Miljöpartiet menar att i det uppdrag som ges till Socialstyrelsen
            bör också en uppföljning av familjerådslag ingå. Om det fortfarande
            kvarstår hinder bör förslag ges angående på vad sätt de kan undanröjas.
            Socialstyrelsen bör också återkomma med förslag på hur modellen
            bättre skulle kunna implementeras i socialtjänstens arbete.
          </p>
          <p xml:id="i-AxP8eXrv48UuizMcBzyHfx">
            Miljöpartiet var också ett av de partier vars motioner ledde
            fram till det som i dag är 5 § socialtjänstlagen.
          </p>
          <p xml:id="i-C9VAaxuicjuMUnh5pH1Zee">
            När ett barn placeras skall det i första hand övervägas om barnet
            kan tas emot av någon anhörig eller annan närstående. Vad som
            är bäst för barnet skall dock enligt 1 kap. 2 § alltid beaktas.
          </p>
          <p xml:id="i-6W1Tn5qo8xhVBW84iinGRJ">
            Vi anser att det behöver göras en uppföljning av hur socialtjänsten
            förhåller sig till detta lagrum, på vilket sätt dessa överväganden
            sker och på vilket sätt barnperspektivet beaktas. Även detta anser
            vi att Socialstyrelsen bör få i uppdrag att utreda.
          </p>
          <head type="h2" xml:id="i-7FaKUwQu3RV5E3SBWnWAoK">
            Genomförandeplan
          </head>
          <p xml:id="i-FWjsZnTmC6QfiG9L3sh4Rh">
            Regeringens förslag: I socialtjänstlagen (2001:453) införs en
            bestämmelse om att en plan för hur vården skall genomföras skall
            upprättas när ett barn vårdas i ett familjehem eller hem för vård
            eller boende.
          </p>
          <p xml:id="i-8nf288gYpK9ZLeVxrFWH5g">
            Miljöpartiet anser precis som Barnombudsmannen och Barnens rätt
            i samhället att genomförandeplanen bör tas fram tillsammans med
            barnet eller den unge och hans eller hennes familj.
          </p>
          <p xml:id="i-BkWsiicw6bUpm7bVHz7Kce">
            I Barnombudsmannens rapport Vi har så mycket att säga framkommer
            det tydligt att de unga inte känner sig delaktiga i vad som beslutas
            angående deras liv. Därför är det självklart att barnet eller
            den unge och eventuellt denne s familj så långt som möjligt ska
            delta i framtagande av genomförandepla nen.
          </p>
          <p xml:id="i-7p3R5D8TPDVseYQdsj3oxq">
            Med anledning av detta borde texten lyda : I socialtjänstlagen
            (2001:453) införs en bestämmelse om att en plan för hur vården
            skall genomföras skall upprättas när ett barn vårdas i ett familjehem
            eller hem för vård eller boende. Detta bör ske så långt som möjligt
            tillsammans med barnet eller den unge samt hans eller hennes vårdnadshavare.
          </p>
          <p xml:id="i-9jX5jA4mDfz7bczuB7jGqz">
            Föreningen Stulen Barndom har pekat på att många barn som blivit
            placerade helt förlorat kontakten med sina syskon. Inte sällan
            har syskon blivit placerade långt ifrån varandra och inget har
            gjorts från samhällets sida för att man ska kunna hålla kontakten
            med varandra. Förhoppningsvis sker detta inte lika ofta idag,
            men även om syskon placeras i olika familjehem som inte geografiskt
            ligger så långt ifrån varandra krävs det en medveten planering
            för att kontakten ska bestå. Vi anser därför att det i genom­förandeplanen
            tydligt och konkret ska ingå hur kontakten med syskonen ska upprätthållas.
          </p>
          <head type="h2" xml:id="i-QV9UJyMNVgaGpab3JTPHZH">
            Tydligare förutsättningar för familjehem m.m.
          </head>
          <p xml:id="i-ToSmTpv83HuWgv1xtp98Jx">
            Regeringens bedömning: Familjehemmens uppdrag behöver förtydligas.
            Ett arbete bör inledas för att ta fram grundläggande kriterier
            för bedömning av familjehem. Regeringen avser att tillsätta en
            särskild utredare med uppgift att utreda dessa frågor. Frågan
            om familjehemsföräldrars villkor inom socialförsäkringen bör behandlas
            av den utredning om socialförsäkringen som regeringen avser tillsätta.
            Villkoren för familjehemsföräldrars ersättning från arbetslöshetsförsäkringen
            bör också utredas.
          </p>
          <p xml:id="i-5gChS87tKyzHpGyK9F2q4C">
            Miljöpartiet anser att det är positivt att familjehemsföräldrarnas
            ekonomiska villkor utreds. Vi vill dock göra några tillägg. Ersättningsnivåerna
            till familjehemsföräldrarna bör ses över för att eventuellt höjas.
            I propositionen tas upp att familjehems­verksamheterna går mot
            en allt tydligare professionalisering. Man tar också upp att många
            kommuner rapporterar att de har svårig­heter att rekrytera familjehem.
            En anledning är den förändrade familjebilden, det vill säga att
            båda yrkesarbetar utanför hemmet. Många gånger kräver en placering
            att minst en familjehemsförälder är hemma på del- eller heltid.
            Utifrån detta menar vi att det ska utbetalas en adekvat lön för
            familjehemsföräldrar, en form av professionalisering. För familjehem
            utgår ersättning endast för den tid som barnet vistas i familjen.
            Om placeringen avslutas upphör den ersättningen. Det kan då vara
            svårt, om en av familjehemsföräldrarna arbetat hemma under placeringen,
            att för en tid antingen gå upp i tjänst eller söka ett nytt arbete
            för att sedan vid en ny placering återigen arbeta deltid eller
            ta tjänstledigt. Vi menar att det bör ses över hur detta problem
            kan lösas för att underlätta för familjehemsföräldrarna och minska
            den ekonomiska osäker­heten. Därför bör det också ingå i den utredning
            om socialförsäkringen som ska tillsättas att hantera frågan om
            lön för arbetet som familjehemsförälder och hur de osäkra ekonomiska
            villkor mellan placeringar som kan uppstå kan undanröjas.
          </p>
          <p xml:id="i-ELL71Q6VPgPob26VhNJuXu">
            I arbetet med att ta fram tydligare förutsättningar för familjehemmen
            bör även frågan om handledning behandlas. Den kommittén som arbetade
            fram Källan till en chans gjorde en enkät och där svarade 19 procent
            av de tillfrågade familjehemsföräldrarna att de inte fått någon
            handledning alls. Det är många gånger ett svårt uppdrag att vara
            familjehemsförälder och de behöver stöd och råd. Familjehemsföräldrarna
            ska ha rätt till handledning före barnets eller den unges ankomst,
            under tiden och efter, samt med anledning av de problem som kan
            uppstå i och med de biologiska föräldrarnas/ förälderns kontakt
            och besök. En naturlig del i processen är att de biologiska föräldrarna
            känner sig oerhört kränkta när barnen tas ifrån dem. Detta kan
            leda till problem i relationen mellan biologiska föräldrar, syskon
            och fosterhems­föräldrar. I flera fall är anledningen till att
            barn placeras i familjehem att föräldern lider av psykisk ohälsa
            och/eller har missbruksproblem. En förälder som ringer oavbrutet
            under nätterna och/eller är påverkad upptar väldigt mycket av
            familjehemsföräldrarnas tid och energi. Idag finns ofta dåligt
            stöd till fosterhemsföräldrarna för att kunna hantera denna situation.
            Miljöpartiet anser att handledning alltid ska ingå som stöd i
            uppdraget som familjehem och extra handledning ska kunna ingå
            om en familjehemsförälder anser sig behöva detta. Hur familjehemsföräldrarna
            kan tillförsäkras dels regelbunden handledning, dels extra handledning
            på grund av de biologiska föräldrarna bör också kunna ingå i utredningen
            kring grundläggande kriterier för bedömning av familje­hemmen.
          </p>
          <p xml:id="i-NEdrayYeZJXh9dAexxsZvT">
            I den enkät som kommittén lät göra med familjehemsföräldrar uppgav
            knappt hälften av föräldrarna att de fått särskild utbildning
            för att klara uppdraget som familjehems­förälder trots att detta
            kan vara svårt och påfrestande. Dessutom svarade de flesta i den
            enkäten att det krävs en särskild kompetens för att klara av sitt
            uppdrag. Att nya familjehemsföräldrar får grundutbildning och
            vid behov vidareutbildning borde vara en självklarhet. Hur detta
            ska säkerställas bör även det ingå i utredningens uppdrag att
            ta fram.
          </p>
          <head type="h2" xml:id="i-UNVeUay5nDbzv2MTkXzybb">
            Utredning av familjehem
          </head>
          <p xml:id="i-C8Z95zEiexXogAxYtnL9WU">
            Regeringens f örslag: En bestämmelse införs som tydliggör att
            det är en soci alnämnd som skall utreda ett tilltänkt familjehem
            införs i socialtjänstlagen (2001:453).
          </p>
          <p xml:id="i-5SkgpRg1dRhVtKYzSUjYND">
            I utredningen Källan till en chans framkom det att det idag inte
            är ovanligt, snarare av en ökande grad, att andra verksamheter
            än kommunerna är de som rekryterar och förmedlar familjehem till
            kommunernas sociala barn- och ungdomsvård. Dessa verksamheter
            ger också stöd och hjälp till familjehemmen samt betalar i vissa
            fall ut lön till och tecknar avtal med familjehemmet. Den sociala
            barn- och ungdomsvårds­kommittén menar att ansvars- och rollfördelningen
            mellan socialnämnderna och den verksamhet som rekryterar och stöder
            familjehemmen bör förtydligas. Ett förslag som framfördes var
            att det i socialtjänstförordningen bör införas en bestämmelse
            om att det är socialnämnden som ska sluta avtal med familjehemmet,
            något vi också anser är angeläget och vill ge regeringen till
            känna. Det räcker inte med det förslag som regeringen lägger fram.
          </p>
          <p xml:id="i-TmjuMrgj9Lej3A9F9EA7VF">
            Vi hade även velat att propositionen hade innehållit ytterligare
            ett avsnitt kring andra aktörer och de oklarheter om kan uppstå
            mellan kommunerna och föreningen/ organisationen/förtaget och
            familjehemmet/jourhemmet. För att ytterligare klargöra roller
            kan frågan behöva utredas ytterligare.
          </p>
          <p xml:id="i-FJDg831ujnpYZagJyM6Yj2">
            Allt detta är av största vikt för både barn och familj. Är rollerna
            oklara, blir det otydligt också vart man ska vända sig med problem
            av olika slag. Det behöver vara så klart som möjligt.
          </p>
          <head type="h2" xml:id="i-JKcacjBaHQHGSuyVV4bmZg">
            Jourhem
          </head>
          <p xml:id="i-MUWzbyKiu1Dc4Mhe144cHc">
            Regeringens förslag: Socialnämnden skall inte få placera ett
            barn i ett sådant enskilt hem som vid upprepade tillfällen tar
            emot barn för tillfällig vård och fostran (jourhem) om inte förhållandena
            i det enskilda hemmet och förutsättningarna för vård i det är
            utredda av en socialnämnd. Om det inte finns särskilda skäl skall
            ett barn få vårdas i ett jourhem i högst två månader efter det
            att socialnämndens utredning enligt 11 kap. 2 § socialtjänstlagen
            (2001:453) om ingripande till barnets skydd eller stöd avslutats.
            Socialnämndens befogenhet att vid länsrätt ansöka om flyttningsförbud
            skall inte utökas till att avse även barn som vårdas i jourhem.
          </p>
          <p xml:id="i-8sQo3m4ErZoSC9iifd2NJX">
            Precis som Socialstyrelsen avstyrker Miljöpartiet förslaget om
            en två månaders tidsgräns. Vi menar också att det saknas bevis
            för att det skulle vara skadligt om ett barn börjar rota sig i
            en familj och sedan är tvunget att flytta. Det krävs mer forskning
            kring hur detta påverkar barn i stort. Att stressa fram en flytt
            på grund av en tidsgräns och kanske då till ett ställe som inte
            passar barnet är inte heller förenligt med barnets bästa, anser
            vi. Dessutom, som det påpekas i utredningen Källan till en chans
            är det svårt för många kommuner att rekrytera bra familjehem.
            Vi är inte emot en bortre tidsgräns generellt men i detta läge
            med brist på familjehem och utan strategi för hur antalet familjehem
            ska öka tycker vi inte att det verkar bra, särskilt inte för barnen
            men inte heller för socialtjänstens del.
          </p>
          <p xml:id="i-QBXW2MMgr8Ne33Lax2kPgo">
            Miljöpartiet anser, såsom Sveriges Kommuner och Landsting också
            påpekar i sitt remissyttrande, att det bör klargöras att det är
            socialnämnden i jourhemskommunen som ska ansvara för utredningen
            av jourhemmet då det är vanligt att flera kommuner använder sig
            av samma jourhem. Detta bör tydliggöras.
          </p>
          <head type="h2" xml:id="i-BKHCf3aeMQabdiiDgqdeZf">
            Insatser för barn som har både sociala och psykiatriska problem
          </head>
          <p xml:id="i-LdBRXJAHYxY7KY45HMBGun">
            Regeringens bedömning: En förutsättning för att pojkar och flickor
            som har både psykiatriska och sociala problem skall få insatser
            av god kvalitet är ett förbättrat samarbete mellan den sociala
            barn- och ungdomsvården och barn- och ungdomspsykiatrin. En nödvändig
            förutsättning för ett sådant samarbete är att tillgängligheten
            till barn- och ung domspsykiatrin förbättras. Regeringen avser
            därför att förstärka vårdgarantin inom barn- och ungdomspsykiatrin.
          </p>
          <p xml:id="i-3V3nn2RcX6y7snHwPfmYJP">
            Att föreslå en vårdgaranti kommer inte att lösa några av de större
            problemen. Om det inte finns tillräckligt med personal med adekvat
            utbildning, gör inte en vårdgaranti någon större skillnad för
            den enskilde. Tillgängligheten ökar om det finns fler platser
            på barn- och ungdomspsykiatriska kliniker, om det finns psykosocial
            kompetens inom primärvården, om ungdomsmottagningarna kan erbjuda
            psykosocial kompetens och om det finns fler skolkuratorer och
            psykologer i skolan. Det är en förutsättning för att pojkar och
            flickor som har både sociala och psykiatriska problem ska få den
            hjälp de behöver. Miljöpartiet tycker att det från regeringens
            sida saknas en helhetssyn på problemet och förslag på åtgärder.
          </p>
          <p xml:id="i-4LwQFjeCoo4poEksotDwhJ">
            Det krävs en större övergripande plan för hur barn och unga som
            har både sociala och psykiatriska problem ska få den hjälp de
            behöver för att fungera i samhället. Detta kräver ett gott och
            smidigt samarbete mellan olika institutioner såsom Socialstyrelsen,
            Statens institutionsstyrelse, barn- och ungdomspsykiatrin (både
            den öppna och den slutna verksamheten), socialtjänst- och handikappnämnderna
            runt om i landet m.fl.
          </p>
          <p xml:id="i-HAbh1fcLPz9mk6Xy2WZQxg">
            Ett sätt att överbrygga problemen är att gå vidare med det förslag
            som den sociala barn- och ungdomsvårdskommittén lade fram om försök
            med fem samordnade verksamheter. Kommittén föreslår att bidrag
            ges till kommuner och landsting som gemensamt skapar och bedriver
            verksamhet med kvalificerad vård under en femårsperiod för barn
            som både har sociala och psykiatriska problem. De menar att en
            sådan verksamhet kräver både dygnsvård och öppenvård och samtidigt
            ska bedrivas med stöd av både socialtjänstlagen och hälso- och
            sjukvårdslagen. Det krävs ett utbyte av kunskaper och kompetenser,
            förenat med ett uttalat gemensamt ansvar för att lösa dessa svåra
            problem för de berörda barnen. Som kommittén skriver: En tvärprofessionell
            och samordnad vård är nödvändig för att behov av samtidiga sociala
            och psykiatriska insatser skall kunna tillgodoses. Vi menar att
            det är ett intressant förslag som är väl värt att pröva och som
            skulle generera en del av den metodutveckling som så väl behövs
            för barn som har både sociala och psykiatriska behov. Regeringen
            bör återkomma med förslag om hur detta ska kunna ske.
          </p>
          <head type="h2" xml:id="i-JP7aH4FKJXezQoHpa3MPSx">
            Ett nationellt riskbarnscentrum
          </head>
          <p xml:id="i-APJJfMuKMKusb2NnvadmJM">
            Regeringens bedömning: Behovet av ett nationellt riskbarnscentrum
            bör övervägas först när erfarenheterna från arbetet med utredningar
            avseende barn som avlidit i anledning av brott, nationellt utvecklingscentrum
            för tidiga insatser till barn och unga samt de s.k. barnahusens
            verksamhet sammanställts.
          </p>
          <p xml:id="i-W8YqpjhMWmpSwEmBnnL3d5">
            Miljöpartiet anser att ett nationellt riskbarnscentrum bör inrättas
            snarast med målgruppen barn och ungdomar som är, eller misstänkts
            vara, utsatta för övergrepp. Brott mot barn är svåra att handlägga
            och många myndigheter involveras i arbetet, vilket skapar samordningsproblem.
            Det är stora problem med att förena vård- och omsorgsstrategier
            med rättsvårdande insatser. Frågan om ett nationellt riskbarnscentrum
            är utrett sedan länge, bland annat redan i SOU 2001:72 och av
            Socialstyrelsen. Vi menar att initiativ till ett sådant centrum
            inte behöver invänta utredningen avseende barn som avlidit i anledning
            av brott eller att de s.k. barnahusens verksamhet följts upp,
            då dessa inte är direkt avhängiga varandra. Självklart finns det
            kopplingar men vi ser inte att det finns några starka skäl till
            att ytterligare fördröja inrättandet av ett nationellt riskbarnscentrum
            utan detta bör ske snarast.
          </p>
          <head type="h2" xml:id="i-Wb6efLfEhZsUwHA2gyyCvR">
            Inlåsning under nattvila av ungdomar som dömts till sluten ungdomsvård
          </head>
          <p xml:id="i-2ctf4Yufss6a3LRtyMGtkk">
            Regeringens bedömning: Den som vårdas med stöd av lagen (1998:603)
            om verkställighet av sluten ungdomsvård bör inte få hållas inlåst
            i sitt bostadsrum eller i en bostadsenhet under dygnsvilan.
          </p>
          <p xml:id="i-8kAA2jd7YkL8AWDjHMw7jp">
            Miljöpartiet är i likhet med flera remissinstanser tveksamt till
            det förslag som Statens institutionsstyrelse (SiS) ursprungligen
            har framfört, att den intagne i anslutning till dygnsvilan får
            hållas inlåst i sitt bostadsrum eller i en bostadsenhet. Vi förstår
            dock behovet som SiS påtalar, dels kring de ungas säkerhet, dels
            personalens. Dock kräver detta att det utreds närmare. Vi ser
            ändå att problemet måste hanteras omedelbart och menar ett sätt
            att öka säkerheten inom den slutna ungdomsvården vore att öka
            antalet personal på natten. Fler vuxna nattetid kan öka säkerheten
            och förhindra bråk, trakasserier och övergrepp.
          </p>
          <head type="h2" xml:id="i-yTKWa5vGtLGk1pRrKngFG">
            En samordnad utveckling av den sociala tillsynen
          </head>
          <p xml:id="i-Eaz9zbQpHXHMnqA1pZEhLc">
            För att inte återigen riskera att situationen såsom den för Louise
            i Vetlanda återupprepas krävs det nytänkande och metoder för att
            säkra att barn och ungdomar inte riskerar att falla mellan stolarna
            hos socialtjänsten m.fl. Tryggheten för de barn och unga som behöver
            samhällets hjälp, stöd och skydd behöver säkerställas och tilliten
            till kommunerna att familjer får den hjälp de behöver förbättras.
            Samtidigt behöver kunskapen för kommunerna och om kommunerna för
            länsstyrelsernas del också förbättras så att de som behöver samhällets
            stöd verkligen får det. En väg att göra det skulle kunna vara
            att kommunerna under en treårsperiod ska vara skyldiga att redovisa
            för länsstyrelserna antal anmälningar till socialtjänsten och
            antal öppna utredningar samt utredningar som läggs ned utan åtgärd
            och anledningen till detta. Hur detta ska genomföras och att finna
            andra metoder bör länsstyrelserna gemensamt få i uppdrag att utveckla.
          </p>
        </div>
        <div type="motSignatures">
          <list>
            <item xml:id="i-8xHLsJkmfjNG7eYs2GKJz">
              Thomas Nihlén (mp)
            </item>
            <item xml:id="i-PWEu2Psg4tYLwiDQZkvGUS">
              Gunvor G Ericson (mp)
            </item>
            <item xml:id="i-9PXcQQsiSaA3SaPGtDqpkW">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
