<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01808">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:41 angående industripolitisk&#13;
verksorganisation, m. m.</title>
        <author>av herr Gustafsson i Barkarby m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:41 angående industripolitisk&#13;
verksorganisation, m. m.</title>
          <idno type="rdwebb">FW021808</idno>
          <rs type="number">1808</rs>
          <ref type="dokument_url_text">http://data.riksdagen.se/dokument/FW021808/text</ref>
          <ref type="dokument_url_html">http://data.riksdagen.se/dokument/FW021808</ref>
          <ref type="dokumentstatus_url_xml">http://data.riksdagen.se/dokumentstatus/FW021808</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>LARS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-3rpFH7pwksmss9zuWEK82p</idno>
            <name>EINAR HENNINGSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>YNGVE PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Aa8kdvoMdZzFJ7wbmcm1Sh</idno>
            <name>ÅKE WICTORSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RVMDA8NcF8YRYEU3Y4MfQL</idno>
            <name>BIRGER ROSQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NNg3rVUKuVF2eKT1NULEhB</idno>
            <name>BERTIL ZACHRISSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BrjBdj2cnaHshYtojjKVS6" type="signed"/>
        <correspContext corresp="i-BrjBdj2cnaHshYtojjKVS6">
          <note type="signatory" corresp="r-0"/>
          <note type="signatory" corresp="i-3rpFH7pwksmss9zuWEK82p"/>
          <note type="signatory" corresp="i-Hq4dd7mhmiAMGMTo4ZFmNN"/>
          <note type="signatory" corresp="r-0"/>
          <note type="signatory" corresp="r-0"/>
          <note type="signatory" corresp="i-Aa8kdvoMdZzFJ7wbmcm1Sh"/>
          <note type="signatory" corresp="i-RVMDA8NcF8YRYEU3Y4MfQL"/>
          <note type="signatory" corresp="i-NNg3rVUKuVF2eKT1NULEhB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1808/mot_1973__1808-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:1808 8
          </p>
          <p>
            Nr 1808
          </p>
          <p>
            av herr Gustafsson i Barkarby m. fl. i anledning av Kungl. Maj:ts
            proposition 1973:41 angående industripoli- tisk verksorganisation,
            m. m.
          </p>
          <p>
            I Kungl. Maj:ts proposition 1973:41 angående industripolitisk
            verks- organisation, m. m. har förslag framlagts om att en speciell
            utvecklings- fond skall skapas för att stödja sådana tekniska
            utvecklingsinsatser som ligger närmast före produktion och marknadsföring
            av en produkt, exempelvis tillverkning av prototyper. I propositionen
            sägs att ”fonden måste vara beredd att ta stora risker” och att
            ”fondens verksamhet kräver en ingående projektbedömning. Vidare
            fordras en noggrann uppföljning av projektens vidareutveckling
            och resultat.” Fonden, som skall ge stöd i form av lån med viss
            garanti, skall enligt propositionens förslag administrativt knytas
            till det industripolitiska verket men ha en självstän- dig ställning
            med egen styrelse med verkställande ledamot som handhar de exekutiva
            funktionerna. Undertecknade delar uppfattningen att det behövs
            ett förstärkt stöd med detta syfte. Vi anser också att de synpunkter
            som framförts beträffande fondens verkningssätt, såsom flexibilitet,
            möjligheter till avtal om olika ersättningsgrunder m. m., är viktiga
            för att uppfylla syftet. Däremot anser vi att avgörande skäl talar
            emot att skapa ett nytt organ för att handha fondens uppgifter.
            Det är i stället, med hänsyn till den verksamhet som fonden skall
            bedriva, för oss uppenbart att fonden bör förankras hos styrelsen
            för teknisk utveckling (STU). Propositionen anger visserligen
            också att det finns skäl som talar för denna lösning men stannar
            slutligen för förslaget om ett industriverk. Till grund för propositionens
            förslag ligger en teoretisk modell av ett projektarbete. För sådana
            arbets- och beslutsprocesser som väsentligen består av i förväg
            kända moment kan det vara lämpligt att, på sätt som görs i propositionen,
            dela upp processerna i olika faser, att kartlägga de olika fasernas
            krav och att slutligen försöka uppfylla dessa krav genom att inrätta
            specialiserade administrationsinstanser för varje fas i modellen.
            När det gäller utveckling av nya produkter ger emellertid propositionens
            modell en starkt missvisande bild av det verkliga skeendet. Utveckling
            av nya produkter är till sin natur en process med mycket väsentliga
            inslag av okända moment. Detta gör att man i flertalet fall inte
            får en enkelriktad och stegvis förlöpande arbetsprocess. Det typiska
            för detta utvecklingsarbete är att man på grund av uppdykande
            svårigheter och hinder ofta tvingas gå tillbaka till tidigare
            steg för nyutveckling på olika punkter — även när man nått de
            faser som i propositionens teoretiska modell framstår som avslutande.
            Att enligt propositionens förslag inte ta hänsyn till denna mycket
            viktiga karaktär hos tekniskt
          </p>
          <pb facs="riksdagen-motions-pdf/data/1973/mot_1973__1808/mot_1973__1808-002.pdf"/>
          <p>
            Mot. 1973:1808 9
          </p>
          <p>
            utvecklingsarbete vid utformandet av ändamålsenliga former för
            stöd leder ofelbart till en allvarlig sänkning av stödets effektivitet.
            Den stora betydelsen av sådana förhållanden underströks också
            i propositionen 1968:68 i samband med tillskapandet av STU. Vi
            ser det nyss framförda som så viktigt att det skall fordras exceptionellt
            starka andra skäl för att inrätta en ny, särskild instans för
            ett visst ”steg” i utvecklingsprocessen i stället för att påbygga
            och vidareutveckla den organisation, projektkontakt och erfarenhet
            som redan finns hos STU. Olämpligheten av att dela upp utvecklingsstöd
            på olika instanser finns dokumenterad i en omfattande erfarenhet
            såväl i Sverige som i utlandet. I själva verket var detta den
            viktigaste utgångspunkten vid riksdagens beslut att 1968 i STU
            sammanföra de olika statliga organ för utvecklings- stöd som då
            existerade. I propositionen 1968:68 sägs om detta:
          </p>
          <p>
            Innovationsförloppet har ofta uppfattats som en kedja av relativt
            artskilda aktiviteter med forskning, tekniskt utvecklingsarbete,
            exploate- ring och marknadsföring som de viktigaste länkarna i
            kedjan. Under senare år har denna syn på innovationsförloppet
            alltmer ifrågasatts. Den skarpa gränsdragningen mellan forskningen
            och andra aktiviteter i innovationsverksamheten anses ha skapat
            psykologiska och organisato- riska hinder för vidareutveckling
            av fruktbara idéer i företag och andra utvecklingsinstitutioner.
            Nackdelarna med att fördela den statliga stödverksamheten på flera
            organ påtalades redan 1963 i en OECD-rapport om svensk forskningspoli-
            tik. Sedan dess har den statliga stödverksamheten expanderat ytterligare
            och problemen har blivit alltmer kännbara. I (departements-)promemorian
            konstateras, att gränserna mellan de olika organens verksamhet
            i praktiken ofta torde överskridas, vilket innebär ytterligare
            oklarheter i kompetensfördelningen. Dessa förhållan- den gör enligt
            promemorian att en bidragssökande kan behöva vända sig till flera
            organ innan möjligheterna att erhålla stöd till ett projekt kan
            slutligt bedömas. Det förefaller omöjligt att — såsom en organisation
            av nuvarande slag förutsätter — generellt göra en klar uppdelning
            mellan grundforskning, tillämpad forskning, tekniskt utvecklingsarbete
            och exploatering i den tekniska utvecklingsverksamheten. En sådan
            uppdelning är heller inte eftersträvansvärd med hänsyn till att
            innovationsverksamheten i betydan- de utsträckning är en integrerad
            process. De organisatoriska gränserna mellan olika moment i innovationsverksamheten
            är konstlade och bör därför så långt möjligt elimineras. Vad som
            i promemorian anförts om kraven på samordning av nuvarande resurser
            och kravet på en slagkraftig organisation för framtids- planering
            och avvägning mellan olika ändamål har mött instämmande från praktiskt
            taget alla remissinstanser.
          </p>
          <p>
            Den utveckling som följt efter 1968 har ytterligare accentuerat
            denna strävan mot integration. Detta förhållande har kommit till
            ett mycket starkt och bestämt uttryck i den av Kungl. Maj:t nyligen
            beslutade
          </p>
          <pb facs="riksdagen-motions-pdf/data/1973/mot_1973__1808/mot_1973__1808-003.pdf"/>
          <p>
            Mot. 1973:1808 10
          </p>
          <p>
            omorganisationen av STU, varvid man som motivering för omorganisa-
            tionen i PM från industridepartementet till vilken hänvisats i
            reglerings- brev av den 1 december 1972 anfört:
          </p>
          <p>
            De organisatoriska förändringarna syftar främst till en ökad
            samord- ning av styrelsens projektstöd från planering, projektbedömning
            och uppföljning till exploatering och nyttiggörande av resultat.
            De erfaren- heter som styrelsens nu treåriga verksamhet givit,
            har visat på behovet av en ökad samordning för att den ekonomiska
            satsningen skall få ökad effekt. Grundtanken bakom förslaget är
            därför att styrelsen operativt i huvudsak inom en enhet skall
            följa upp olika projekt från ett idéstadium fram till ett nyttiggörande,
            och att inriktningen av styrelsens insatser därvid skall styras
            av samhällets behov av teknisk utveckling.
          </p>
          <p>
            Av motiveringarna för dessa två omorganisationer framgår mycket
            tydligt dels att en uppdelning av utvecklingsstöd mellan olika
            instanser ansetts skadlig, även med hänsyn tagen till att dessa
            haft samma huvudman och möjligheter till samråd och andra kontakter,
            dels att man, för att få godtagbar effekt av stödet, måste på
            ett utomordentligt sammanhållet sätt stödja och följa upp projekten
            hela vägen från idé till nyttiggörande. Vi kan inte se att propositionen
            innehåller några väsentliga skäl — erfarenhetsmässiga eller andra
            — för att nu bryta dessa principer och återgå till tidigare förhållanden.
            Som ett skäl för fondens anknytning till industriverket anger
            propositionen att stödet skall ges med hänsyn till bransch- och
            sektorsekonomiska konsekvenser, liksom behovet av stöd till mindre
            och medelstora företag, och att de grundläggande bedömningarna
            härför skall utarbetas inom industriverket. Om detta kan sägas
            att man noga bör skilja mellan uppgiften att ange prioriteringar
            av stödet, med hänsyn till vissa branscher, sektorer och företagsstorlekar,
            och uppgiften att inom givna ramar och prioriteringar värdera
            individuella projekt, påverka arbetet på att utveckla dessa samt
            följa upp resultaten. Kompetensen att göra bedömningar av hur
            stödet generellt bör inriktas må ligga inom industriverket, och
            dess intentioner torde lätt kunna överföras till t. ex. STU. Men
            det betyder inte att industriverket därmed också har den bästa
            kompetensen att på ett riktigt sätt värdera tekniska utvecklingsprojekt
            och att driva utvecklingsprojekt vidare med aktiv och noggrann
            uppföljning. Denna kompetens finns inom STU, dit stödet alltså
            bör knytas. Vi vill påpeka att genom STU:s omorganisation och
            inrättandet av de nya styrningsformerna med behovsområden etc.
            har man skapat just de möjligheter och resurser som behövs för
            att effektuera önskemål om styrning av stödet mot vissa branscher
            och sektorer på ett enkelt, smidigt och effektivt sätt. I själva
            verket har under de senaste åren mycket målmedvetna steg tagits
            för detta i STU:s praktiska handlande. Vid sidan om styrningen
            via behovsområdena, med dessas direkta anknytning till sociala,
            industriella och branschmässiga behov, kan nämnas att STU ansvarar
            för stödet till
          </p>
          <pb facs="riksdagen-motions-pdf/data/1973/mot_1973__1808/mot_1973__1808-004.pdf"/>
          <p>
            Mot. 1973:1808 11
          </p>
          <p>
            inte mindre än 15 branschforskningsinstitut med en total budget
            av 60 milj. kr. per år. Redan detta visar att STU är ett näringspolitiskt
            instrument med stora branschmässiga insikter och anknytningar.
            Beträffande stödet till mindre och medelstora företag har en likartad
            utveckling påbörjats. Åtgärderna beskrivs i 1972 års anslagsframställan
            från STU och har resulterat i att andelen stöd till mindre och
            medelstora företag fördubblats från 1971/72 till 1972/73 och uppgår
            nu till 40 procent av STUs totala stöd till tillverkande företag.
            Detta hade inte varit möjligt, om inte STU samtidigt hade byggt
            upp ett omfattande kontakt- och informationssystem för att nå
            fram till företagen och stimulera dessa till kontakt med STU.
            Programmet syftar dessutom till att på flera andra sätt än genom
            finansiellt stöd underlätta arbetet för innovativa människor inom
            de mindre företagen. Som exempel kan nämnas den idéinventering
            som pågår i Kronobergs län i samarbete med företagarföreningen
            eller de fem kontaktsekreterare som anställts för att hjälpa mindre
            företag att söka rätt på experter och andra resurser vid bl. a.
            universiteten, som kan hjälpa utvecklingsprojekt framåt. Vi anser
            att om utvecklingsstöd till mindre och medelstora företag skall
            ge verkligt god effekt måste det finansiella stödet kompletteras
            med och inordnas i ett sådant brett program som STU här framgångsrikt
            har påbörjat. På alla dessa punkter finner vi följaktligen att
            en anknytning av fonden till STU skulle ge fördelar som klart
            överväger propositionens skäl för en anknytning till industriverket.
            Vi förutsätter därvid att fondens stöd i tillämpliga delar på
            ett effektivt sätt integreras med STU:s övriga projektstöd samt
            att statsmakterna ger sådana allmänna anvisningar beträffande
            fondens insatser som man nu gör för insatserna på STU:s behovsområden.
            Med hänvisning till det anförda hemställer vi att riksdagen beslutar
            1. att den i propositionen 1973:41 nämnda fonden för stöd till
            industriellt utvecklingsarbete (statens utvecklingsfond) och de
            för denna avsedda personella och andra resurserna administrativt
            knyts till styrelsen för teknisk utveckling (STU),
          </p>
          <pb facs="riksdagen-motions-pdf/data/1973/mot_1973__1808/mot_1973__1808-005.pdf"/>
          <p>
            Mot. 1973:1808 12
          </p>
          <p>
            2. att ett rådgivande organ, med i princip samma ställning som
            STU:s nuvarande nämnder, inrättas inom STU, i vilket representation
            kan ges t. ex. industriverket och Investerings- banken för att
            att ge rekommendationer beträffande fondens projektstöd.
          </p>
          <p>
            Stockholm den 10 april 1973 LARS GUSTAFSSON (s)
          </p>
          <p>
            i Barkarby EINAR HENNINGSSON (s) GRETHE LUNDBLAD (s) YNGVE PERSSON
            (s) OLLE WESTBERG (s) i Stockholm i Hofors BIRGER ROSQVIST (s)
            ÅKE WICTORSSON (s)
          </p>
          <p>
            BERTIL ZACHRISSON (s)
          </p>
        </div>
      </div>
    </body>
  </text>
</TEI>
