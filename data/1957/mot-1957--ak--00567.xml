<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00567">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__567/mot_1957__ak__567-001.pdf"/>
      <fw xml:id="i-HieZ3rG3EX5QD2HKQHvSuB">
        Motioner i Andra kammaren, nr 567 år 1957 7
      </fw>
      <div xml:id="i-JdW3MuZd9LvV9EaiX1irrD" type="motHeader">
        <div xml:id="i-XxCJqufGXS6nvsyJQbNuRP" type="motTitle"/>
        <div xml:id="i-X4YCvGTyYrT7TW1dTvzcWd" type="motSubmissionInfo"/>
      </div>
      <div xml:id="i-FHDYd9sMzmmPDwG6vbmwug" type="motBody">
        <div xml:id="i-Dm9RZfBa1YVjkM2fJ6QHxi">
          <p xml:id="i-W5sMZ82NRxpAKjUQSw5iPy">
            Nr 5067
          </p>
          <p xml:id="i-A118k4YRuKjnr7itEousVq">
            Av herr Alemyr m. fl., i anledning av Kungl. Maj:ts proposition,
            nr 100, angående anslag för budgetåret 1957/58 till främ- jande
            av bostadsförsörjningen m. m.
          </p>
          <p xml:id="i-8cVPEEmcWnyp3uiVyRUBJy">
            Kungl. Maj:ts proposition nr 100 rörande bostadsförsörjningen
            innehåller i viss mån nya riktlinjer för den statliga bostadspolitiken.
            De kan sägas syfta till att låta de bostadssociala åtgärderna
            i högre grad än hittills bli koncentrerade på de folkgrupper,
            som i särskild grad är beroende av hjälp från det allmänna för
            att kunna upprätthålla en ur sociala och hygieniska synpunkter
            skälig bo- stadsstandard. För majoriteten av hyresgästerna skulle
            däremot den under det senaste decenniet inträffade ökningen av
            de faktiska bostadskostnaderna till största delen komma att så
            småningom slå igenom i hyrorna. De föreslagna ändringarna av bostadspolitiken
            i vad avser vanliga flerfa- miljshus, uppförda med statliga lån,
            kommer även att gälla studentbostadshu- sen. En höjning av den
            effektiva räntan på bottenkrediterna liksom förkortad amorteringstid
            för nya tertiärlån m. m. kommer att medföra hyreshöjningar i studentbostadshus
            lika väl som i flerfamiljshus. Enligt vår mening kan ifråga- sättas
            om inte de universitets- och högskolestuderande, som enligt företagna
            undersökningar i växande utsträckning är hänvisade till skuldsättning
            för sitt livsuppehälle, borde hänföras till de grupper, som anses
            icke böra träffas av ökade bostadskostnader och för vilka därför
            särskilda stödåtgärder föreslås. Vi önskar emellertid inte ställa
            något yrkande i denna riktning. Om riksdagen fin- ner att övervägande
            skäl talar för de nu föreslagna ändringarna i bostadspoli- tiken,
            bör den därav föranledda allmänna hyreshöjningen måhända även
            drabba de studerande. I propositionen behandlas även det speciella
            stöd till uppförande av student- bostadshus i universitets- och
            högskolestäderna, som statsmakterna vid 1950 års riksdag efter
            förslag av studentsociala utredningen (SOU 1948:42) beslöt in-
            föra. Avsikten med denna åtgärd var att dels motverka en allmän
            höjning av hyresnivån på rumsuthyrningsmarknaden, dels avhjälpa
            bristen på studentrum i universitets- och högskolestäderna. Det
            hade nämligen visat sig, att kostnader- na för att uppföra studentbostadshus
            måste bli tämligen höga på grund av ofrånkomliga byggnadstekniska
            omständigheter — små lägenhetsenheter och framför allt den för
            studier nödvändiga ljudisoleringen. Därjämte har hyresgäs- ten
            i allmänhet behov av bostaden endast under studieterminerna men
            måste betala hela årskostnaden i hyra. I årets proposition föreslår
            nu Kungl. Maj:t att det sålunda införda och alltjämt utgående
            stödet, vilket framför allt lämnas i form av tilläggslån, skall
            minskas med omkring en tredjedel och utgå med ett fixerat belopp
            av 5000 kronor per rum, oberoende av produktionskostnaderna.
          </p>
          <pb facs="riksdagen-motions-pdf/data/1957/mot_1957__ak__567/mot_1957__ak__567-002.pdf"/>
          <fw xml:id="i-6Zbf3Nc5hMLzXzT3KvedVE">
            8 Motioner i Andra kammaren, nr 567 år 1957
          </fw>
          <p xml:id="i-DZ6YjgBzfbPbptX9bZYxw2">
            Tilläggslånens storlek har sedan 1950/51 genomsnittligt varit
            7 500 kronor per rum. Bifalles proposition nr 100 i alla de delar
            den berör studentbostadshus, kom- mer dessa således att drabbas
            av dels höjningar av den effektiva räntan på botten- krediterna
            och förkortad amorteringstid för de nya tertiärlånen, dels en
            avsevärd sänkning av de nuvarande tilläggslånen. Detta skulle
            innebära, att hyran i ett framtida studentbostadshus med en produktionskostnad
            av 16 000 kronor per rum (= genomsnittet för åren 1950—1956) blir
            30 Jo högre än med nuvarande bestämmelser. Vi finner det i högsta
            grad tveksamt om så avsevärda hyreshöj- ningar, som det här torde
            bli fråga om, kan anses försvarliga, då det gäller en grupp, som
            i ekonomiskt hänseende hör till de minst bärkraftiga. I propositionen
            avböjes tanken att den sålunda med en tredjedel reducerade subventionen
            till studentbostäder skall anknytas till byggnadskostnadsindex.
            Eventuella framtida stegringar av byggnadskostnaderna anses alltså
            böra så gott som helt täckas av studenternas hyror. Vidare synes
            propositionen avse, att eventuellt erforderlig extra grundförstärkning
            i fortsättningen bör finansieras genom hyresintäkterna, medan
            man tidigare hållit fast vid att hyrorna i student- bostadshusen
            icke skall täcka några som helst tomtkostnader. Om propositionen
            genomförs i dessa stycken, riskerar studenterna tydligen att få
            ytterligare höjda bostadskostnader. Med tillfredsställelse kan
            vi konstatera, att propositionen ej föreslår någon sänkning av
            den normalstandard, som riksdagen 1950 på förslag av student-
            sociala utredningen accepterade såsom riktpunkt vid projekteringen
            av student- bostadshus, vilka uppförs med stöd av det allmänna.
            I den inom socialdeparte- mentet upprättade promemorian rörande
            stödet åt studentbostäder, vars yrkan- den oförändrade upptagits
            i propositionen, grundas förslaget till minskade sub- ventioner
            helt på antagandet, att kostnaderna för uppförande av studentbostäder
            av kategorihuskaraktär skall kunna sänkas från i genomsnitt sedan
            1950/51 16 000 kronor per rum till 10 000 å 12 000 kronor per
            rum. Vi finner det inte sannolikt, att så väsentliga besparingar
            skall kunna åstadkommas utan att den av riksdagen tidigare fastställda
            standarden på dessa bostäder avsevärt under- skrids. Självklart
            är dock, att ingen möda får lämnas ospard, då det gäller att ekonomiskt
            rationalisera studentbostadsbyggandet. Stöd för uppfattningen
            att den föreslagna subventionen är otillräcklig, om syftet är
            både att upprätthålla den givna standarden och hålla hyrorna på
            en rimlig nivå, finner man i samtliga remissinstansers utlåtanden
            över socialdepar- tementets promemoria. Såväl bostadsstyrelsen
            och de kommunala myndigheterna i de fyra universitets- och högskolestäderna
            som Sveriges förenade studentkårer har anfört starka betänkligheter
            inför förslaget att skära ned det finansiella stö- det. Enligt
            vår mening har departementschefen icke på någon punkt på ett fullt
            övertygande sätt vederlagt de argument till förmån för en långt
            försiktigare politik som framlagts av remissinstanserna. Vi måste
            sålunda konstatera, att Kungl. Maj:ts förslag, om det genomförs,
            kommer att leda till en påtaglig klimatförsämring för studentbostadsbyggandet.
          </p>
          <pb facs="riksdagen-motions-pdf/data/1957/mot_1957__ak__567/mot_1957__ak__567-003.pdf"/>
          <fw xml:id="i-8XKQkBNUBuqJxLajhgD4Hw">
            Motioner i Andra kammaren, nr 567 år 1957 9
          </fw>
          <p xml:id="i-GGi9oJf7kiyEPaABUdbosU">
            Detta synes särskilt allvarligt mot bakgrunden av vad 1955 års
            universitetsut- redning i skrivelse till Kungl. Maj:t anfört om
            det oavvisliga behovet av kraft- fulla och skyndsamma åtgärder
            i syfte att stimulera en mycket omfattande pro- duktion av bostäder
            för ett inom tio år kanske fördubblat antal universitets- och
            högskolestuderande. Vad bostadsstyrelsen och de kommunala myndigheterna
            i Uppsala, Stockholm, Göteborg och Lund anfört tyder på att ett
            beslut av riks- dagen i enlighet med propositionen kan få synnerligen
            menliga följder för pro- duktionen av studentbostäder. I den ovannämnda
            departementspromemorian på- pekas, att studentbostadsproduktionen
            är beroende av lokala initiativ av olika slag. Inte minst med
            hänsyn härtill synes risk föreligga att studentbostadpro- duktionen
            hämmas och försvåras, om propositionen oförändrad antages. En
            så- dan risk anser vi icke bör tagas i dagens läge. Vi kan alltså
            inte tillstyrka, att beloppet på tilläggslånen nu sänks så lågt
            som till 5 000 kronor per rum. Vi anser i stället att i avvaktan
            på de erfarenheter, som kan vinnas genom försök att med bibehållen
            standard bygga billigare studentbostadshus, beloppet bestämmes
            till 7500 kronor per rum, dvs. detsamma som det hittillsvarande
            genomsnitts- beloppet. Med hänvisning till vad här anförts hemställer
            vi, att riksdagen måtte besluta att subventioner till uppförande
            av studentbostadshus av kategorihuskaraktär tills vidare fast-
            ställes till 7 300 kronor per rum, och att kostnaderna för extra
            grundförstärkning vid byggandet av studentbostadshus inte skall
            belasta hyrorna i dessa hus.
          </p>
          <p xml:id="i-NDVmgyovTFGq4hLvSyDJYU" type="date">
            Stockholm den 27 mars 1957
          </p>
          <div xml:id="i-JMF284y5ZPHpy147peEaEw" type="signatureBlock">
            <list xml:id="i-5X6CxEmnNn9ugV9unSrGKc">
              <item xml:id="i-HuGAjvShLsErASqhAHFQNC" who="i-CEfqbpA8oaZDiGioappJrM" type="signature">
                Stig Alemyr
              </item>
            </list>
          </div>
          <p xml:id="i-4tTftZ5Y5WzCX6C2atRCCQ">
            Mac P. Hamrin Per Svensson Elis Håstad i Kalmar i Stenkyrka
          </p>
        </div>
      </div>
    </body>
  </text>
</TEI>
