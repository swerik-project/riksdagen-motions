<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00007">
  <teiHeader>
    <fileDesc>
      <titleStmt>
        <title>med anledning av prop. 2008/09:35 Framtidens resor och transporter – infrastruktur för hållbar tillväxt</title>
        <author corresp="i-Spsbo7A5zikEeUY3JEYcNV i-A5R84cTmpky3NHJ7nLKaEt">av Mikael Damberg och Bosse Ringholm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:35 Framtidens resor och transporter – infrastruktur för hållbar tillväxt</title>
          <idno type="rdwebb">GW02T7</idno>
          <rs type="number">T7</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T7/text</ref>
          <ref type="dokument_url_html">http://data.riksdagen.se/dokument/GW02T7</ref>
          <ref type="dokumentstatus_url_xml">http://data.riksdagen.se/dokumentstatus/GW02T7</ref>
          <ref type="doc">http://data.riksdagen.se/fil/856A7D04-491E-4353-A943-9706A43A01F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3YjUabtPRTZhspRjHoUnxE" type="basedOn"/>
        <correspContext corresp="i-3YjUabtPRTZhspRjHoUnxE">
          <ref>Proposition 2008/09:35</ref>
        </correspContext>
        <correspAction xml:id="i-Hx9BuqiJKkWAD9s2WDYWA3" type="signed"/>
        <correspContext corresp="i-Hx9BuqiJKkWAD9s2WDYWA3">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction xml:id="i-AYAvuv46mqHCLhb8cSgKQW" type="referral">
          <date when="2008-10-17"/>
        </correspAction>
        <correspAction xml:id="i-9vzVBc4MK3WF8ckYqBeqPE" type="dismissal">
          <date when="2008-10-16"/>
        </correspAction>
        <correspAction xml:id="i-3XcfYWrQsGp4QuGx8Arwh1" type="dismissal">
          <date when="2008-10-16"/>
        </correspAction>
        <correspAction xml:id="i-BWcV8QgMFwbrFPsqXHVudq" type="transfer">
          <date when="2008-10-15"/>
        </correspAction>
        <correspAction xml:id="i-NreKFCmo27ncxYAYmwRFyz" type="submission">
          <date when="2008-10-15"/>
        </correspAction>
        <correspAction xml:id="i-SgDKtP2Jx9Cr2zEypBUxTR" type="assigned"/>
        <correspContext corresp="i-SgDKtP2Jx9Cr2zEypBUxTR">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Hpww7XJVwvUaQsi9KTkNmV">
            Förslag till riksdagsbeslut
          </head>
          <p xml:id="i-MiYjRnq9vSA1SMFLJj1qhj">
            Riksdagen tillkännager för regeringen som sin mening vad som
            anförs i motionen om investeringar i infrastruktur i Stockholmsregionen.
          </p>
        </div>
        <div type="motContent">
          <head xml:id="i-G8Y8AFX4cdPyvtY92GZeWa" type="h1">
            Motivering
          </head>
          <p xml:id="i-BNMbtExsq18ntphmyjkBi9">
            Ett Stockholm som fungerar och som ska fortsätta fungera i framtiden
            kräver investeringar i tillförlitliga och klimatsmarta kommunikationer.
            Stockholm växer med 30 000 invånare per år. Samtidigt är kapacitetsproblemen
            stora och det finns eftersatta behov i både kollektivtrafik och
            järnväg. När den här planeringsperioden för infrastrukturen går
            mot sitt slut 2021 har Stockholm ökat befolkningsmässigt med ett
            helt Malmö. För att möta detta behövs kraftfulla satsningar på
            infrastruktur redan idag. Regeringens proposition är ingen kioskvältare
            när det gäller att investera i en effektiv infrastruktur för storstadsregionen.
            Det brister i förståelse för vikten av besked om konkreta storstadsinvesteringar
            med en tydlig miljöprofil. Det som är mest anmärkningsvärt är
            att den borgerliga regeringen skjuter över en stor del av ansvaret
            för infrastrukturinvesteringar på de regionala parterna genom
            så kallad medfinansiering. Vi ser det som ett konkret bevis på
            att regeringen frånträder sitt samhällsansvar för infrastrukturen.
            Regeringen talar mot sig själv när de helt tar bort det statliga
            stödet till fordonsinvesteringar i kollektivtrafiken, trots att
            detta ingår i den överenskommelse som finns i Trafiklösning Stockholm.
          </p>
          <head xml:id="i-924Ez53avzCYmNTrJ7dNEi" type="h2">
            Storstadssatsning
          </head>
          <p xml:id="i-7X4L6ryiLdg2omf9pkSyYW">
            När det gäller regeringens storstadssatsning skrivs det om att
            hantera de så kallade flaskhalsarna men inget sägs om hur det
            ska gå till. Vi kan konstatera att de icke-besked som ges rörande
            Stockholmsregionens långsiktiga infrastrukturinvesteringar bara
            skapar större osäkerhet och riskerar att försämra tillväxten och
            utvecklingen i Stockholm. Vi socialdemokrater i Stockholmsregionen
            anser att regeringens infrastrukturproposition är direkt Stockholmsfientlig.
            Möjligheterna att styra om till mer klimatsmarta transporter går
            om intet och därmed också besked om regionens framtida utveckling.
            Regeringen visar tydligt att de inte har några visioner om storstadsregionen
            och idéer om hur den framtida transportsektorn kan utvecklas och
            inga visioner om investeringar i höghastighetståg för framtida
            klimatsmarta transportalternativ mellan befolkningstäta tillväxtorter
            i landet. Istället ägnar sig regeringen åt att klaga på det som
            varit och lappa och laga.
          </p>
          <p xml:id="i-EHDrgM9Sz4jc28XGnT6u5v">
            Storstadsregionen har goda miljöförutsättningar till att utveckla
            framtidsinriktade transporter för både personer och gods. Införandet
            av trängselskatten var ett första steg. Nu måste vi våga ta nya
            kliv framåt för att minimera utsläpp och trängsel. Att öka mängden
            miljö- och klimatsmarta bränslen vid transporter måste vara en
            central fråga liksom satsningar på effektiva godslogistiska lösningar.
            Målet måste vara att person- och godstransporter i Stockholmsregionen
            bara ska ske med fordon som påverkar miljön så lite som det bara
            är möjligt. Ny teknik och nya tekniska lösningar ska prövas för
            att minimera de negativa återverkningarna på Stockholms miljö.
          </p>
          <p xml:id="i-M1ReNvfNTcxnwgeJjJiHZi">
            Vi vill här lyfta fram de offentliga upphandlingarna som en murbräcka
            för mer miljövänliga transportsätt. Krav måste ställas att leverantörer
            ska använda sig av rena fordon, men även nydanande tekniska funktionsupphandlingar
            kan prövas för att få igång transportörernas kreativa förmåga
            till nya sätt att transportera. Uteblivna kollektivtrafiksatsningar
            kommer att innebära att fler tvingas att ta bilen för att komma
            till arbetet, vilket ökar både trängseln och klimatutsläppen.
          </p>
          <p xml:id="i-9JtSFihjoqqjheMKTnqMtF">
            Vi socialdemokrater anser att Stockholmsregionen behöver investeringar
            i en grön infrastruktur om vi ska klara klimatmålen. Kraftfulla
            insatser är nödvändiga, där investeringar i en fungerande kollektivtrafik
            är en viktig förutsättning. Vi ser vidare nya initiativ som viktiga
            för att minska trängseln och förbättra miljön för dem som bor
            och verkar i Stockholm. Vi kan tänka oss att de samhällsbetalda
            resorna endast görs med miljövänliga transporter. Det betyder
            att skolskjutsar, färdtjänst och olika taxitjänster likaväl som
            transporter till skolor, förskolor och särskilda boenden ska genomföras
            med fordon som är klassade som miljöfordon. Det är för oss en
            självklarhet att de transporter som kommuner och landsting själva
            rår över genomförs så miljövänligt som möjligt. Där ingår logistik
            och ny teknik som viktiga komponenter.
          </p>
          <head xml:id="i-ELBMtFDJXeNhwwbEvs2hu2" type="h2">
            Regeringen bryter ingångna avtal
          </head>
          <p xml:id="i-SnP3qAa396uJs6o744CNu3">
            Stockholms kommunikationsproblem kan bara långsiktigt lösas genom
            bättre infrastruktur. Till detta måste staten tillskjuta ekonomiska
            resurser. Vi ifrågasätter starkt att regeringen tar bort stödet
            till fordonsinvesteringar i kollektivtrafik. Slopandet av det
            statliga stödet innebär att det saknas nästa 2 miljarder i finansiering
            av rullande materiel och depåer. Den överenskommelse som slöts
            i Stockholmsförhandlingen mellan staten, landstinget och kommunerna
            i regionen, och som leddes av regeringens egen förhandlingsman
            Carl Cederschiöld, byggde på en 50-procentig statlig finansiering
            till tåg och depåer. Beskedet att ta bort stödet innebär att regeringen
            bryter ingångna avtal och vältrar över kostnaderna för nödvändiga
            investeringar helt på Stockholms läns landsting och skattebetalarna
            i Stockholm.
          </p>
          <head xml:id="i-Lz8tZ14ZbrT4cnCn373DhP" type="h2">
            Trängselskatter till kollektivtrafiken
          </head>
          <p xml:id="i-151rGSR6nHPzw9VQKZP9a2">
            Det är glädjande att alla partier i riksdagen numera är överens
            om att trängselskatten är en väg att minska trängseln i storstaden
            och samtidigt ge en bättre miljö till dem som bor och vistas där.
            Systemet med trängselskatter kan hela tiden utvecklas och förbättras
            för att svara mot de miljöproblem som trafiken förorsakar. Det
            är viktigt att fortsätta ha en dialog med regionen om utformningen
            av trängselskatten så att den blir fortsatt hållbar. Vi är dock
            inte överens om hur intäkterna av trängselskatten ska fördelas.
            Vi socialdemokrater vill att regionen ska ha en avgörande inverkan
            på vart pengarna ska gå och att de ska användas både till vägar
            och till kollektivtrafik, i enlighet med resultatet av folkomröstningen
            i Stockholms stad.
          </p>
          <head xml:id="i-SiJTxrqVDgF3pgdRbjMzxX" type="h2">
            Investera i kollektivtrafik till nytta för framtiden
          </head>
          <p xml:id="i-L42d7Uqh9tdU5FHexvPG7x">
            Vi socialdemokrater vill investera i en bättre kollektivtrafik.
            Att resa kollektivt är att resa hållbart. Att investera i kollektivtrafiken
            är därför en av de viktigaste nycklarna för att nå målet om hållbara
            transporter också i storstaden. Behoven av snabba, klimatmässigt
            hållbara och säkra transporter fortsätter att öka.
          </p>
          <p xml:id="i-BZbTSTyUd2rFzG9ig6jE8e">
            Vi vill ta initiativ till att utveckla ett bättre mått på kollektivtrafikens
            samhällsnytta än de samhällsekonomiska kalkylmetoder som används
            idag. I takt med att buss och pendeltåg erbjuder allt kortare
            restider blir arbetsmarknadsregionerna större och möjligheterna
            att studera på annan ort ökar. Bra kollektivtrafik är med andra
            ord en viktig tillväxtfaktor. Vi vill att den positiva utvecklingen
            med förbättrade pendlingsmöjligheter ska fortsätta. Det kräver
            ökade investeringar i kollektivtrafikens infrastruktur, i vagnpark,
            spår med mera.
          </p>
          <p xml:id="i-GvDHYYNezU8jreAm7vZsS1">
            Vi vill även att kollektivtrafiken får en större roll i samhällsplaneringen
            än idag. Nya bostads-, arbetsplats- och handelsområden ska byggas
            så att det är enkelt att komma dit med buss, spårvagn eller tåg.
            Vid planering av nya områden ska krav finnas på att redovisa områdenas
            kollektivtrafikförsörjning.
          </p>
          <p xml:id="i-JZtNaXt57e9N1fTF9M1sGG">
            Vi ser med oro den kostnadsfördyring och därigenom försämring
            för kollektivtrafiken som regeringen föreslår i sin proposition.
            Dyrare banavgifter kommer att slå hårt mot regionens pendeltågssystem
            som dagligen transporterar många tusen resenärer. Likaså kommer
            avvecklingen av statsbidraget till anskaffandet av rullande material
            för regional spårbunden kollektivtrafik att drabba kollektivtrafiken
            hårt. Vi tror inte att konkurrensutsättning kommer att driva fram
            mer moderna, bekväma och tillgängliga tåg och vagnar. Den trafik
            som bedrivs inom ramen för SL i Stockholm är sedan länge konkurrensutsatt
            genom upphandling.
          </p>
          <p xml:id="i-3KCPtbQpLu3uoNtLxPgQSV">
            Trängseln på vägarna i storstäderna kan avlastas genom att kompletteras
            med fler infartsparkeringar. Det är också viktigt att underlätta
            för fler människor att oftare välja att åka kollektivt. Ett sätt
            skulle kunna vara att möjliggöra för arbetsgivare att köpa kollektivtrafikkort
            åt anställda utan att behöva betala sociala avgifter och/eller
            att den anställde slipper att förmånsbeskattas.
          </p>
          <head xml:id="i-Rv2YwV3NXfJbQ8H9WJr7L3" type="h2">
            Stockholms sårbarhet måste lösas.
          </head>
          <p xml:id="i-CYT1CBHfaNAHPryGRKXz1t">
            Ett så tätt befolkat område som Stockholm är också sårbart. Tillförlitligheten
            i kollektivtrafiksystemet är därför centralt. Men det behövs också
            investeringar i nya trafikleder för att minska sårbarheten. Förbifarten
            är en mycket viktig framtidssatsning. Idag är Essingeleden i praktiken
            den enda genomfarten i Stockholm. Om något händer där så stannar
            hela trafiken upp, ett exempel är olyckan med Lodbrok, kranen
            som körde in i Essingeleden för några år sedan. Det kunde ha slutat
            med fullständigt kaos för Stockholmsregionen om bron blivit mer
            skadad.
          </p>
          <p xml:id="i-QPHuZFbuZj4FVkAuE4rZ6K">
            Vi anser att förbifarten är viktig för utvecklingen i Stockholmsregionen.
            Genom att kombinera investeringen med kollektivtrafik kan vi skapa
            bättre förutsättningar för ett Stockholm som växer i takt med
            sina medborgare. Vi kräver svar från regeringen att förbifarten
            prioriteras från staten i den åtgärdsproposition som regeringen
            ska återkomma till riksdagen med.
          </p>
          <p xml:id="i-GzNA7WWMa21bv5JAb7eSiy">
            Även klimatförändringarna ökar sårbarheten. När vattnet stiger
            i Mälaren krävs barriärer för att inte riskera skador på infrastrukturinvesteringar
            och bebyggelse. Om vattnet stiger i Östersjön krävs kanske att
            nivån i Mälaren höjs. Det ställer också krav på skydd av det som
            redan är byggt. Det är viktigt att våra slussar vid Slussen, Danvikstull
            och i Södertälje liksom avrinning vid Stockholms ström ges förutsättningar
            för att rädda gjorda investeringar och motverka saltvatteninträngning
            i Mälaren.
          </p>
          <p xml:id="i-BYU2hwTtySZLNatXnjAk9y">
            Den delegation för hållbara städer som regeringen har tillsatt
            bör också få i uppdrag att diskutera sårbarhet och att komma med
            förslag till hur vi kan öka beredskapen när något händer.
          </p>
          <p xml:id="i-Ck44PXzEjiqG9EodNtW1Md">
            Systemen med pendeltåg och tunnelbana är tekniskt mycket avancerade.
            De kräver ständig översyn och förbättringar för att klara de krav
            som huvudmannen och resenärerna ställer. För att få fler att välja
            att resa med pendeltåg eller tunnelbana krävs att färdsättet känns
            säkert och att turerna går enligt fastställd tidtabell. Vid avvikelser
            bör besked lämnas genast. Det är oerhört viktigt att ge snabb
            och korrekt information till resenärerna. När något fallerar blir
            många försenade. En utredning har visat att stockholmarna använder
            ca en arbetsvecka per år till att vänta vid förseningar. Det är
            vikigt att fortsätta arbetet med det socialdemokratiska initiativet
            Marshallplanen, numera Kraftsamling Mälardalen, för en säker kollektivtrafik
            på spår i Stockholm.
          </p>
          <head xml:id="i-AU3N2655ycS6BpksT4Ynns" type="h2">
            Omförhandla avtalet om Arlandabanan
          </head>
          <p xml:id="i-5rrq2GHKF1xk8ioFFGj7q8">
            Arlanda har redan slagit i taket vad gäller åtagandet om utsläppstak.
            Hälften av utsläppen kommer från landtransporter. Ska vi fortsätta
            flyga måste vi dra ner på utsläppen vad gäller resor till och
            från flygplatsen. Den framåtsyftande utvecklingen av tågtrafiken
            på Arlanda kan inte ske inom ramen för nu gällande Arlandabaneavtal.
            Staten bör få i uppdrag att förhandla med A-Train AB för att komma
            överens om förändringar i avtalet som medger att fler kan erbjudas
            ett hållbart resande till Arlanda till rimliga villkor. Om sådana
            förhandlingar inte leder till resultat bör staten utnyttja sin
            option om att avbryta avtalet.
          </p>
          <head xml:id="i-QEzMzofW9L9Doti5qrvnHT" type="h2">
            Sjövägen ska bli miljövägen
          </head>
          <p xml:id="i-8pe6Me7F46XLGrkabrnQpb">
            Godstransporterna kommer att öka, det förutspår alla framtidsbedömare.
            Det är trångt på både väg och järnväg och det kommer om inget
            görs att bli allt trängre i takt med att befolkningen ökar och
            mer gods ska levereras. Nya vägar behövs, sjövägarna är dåligt
            utnyttjade. Vi har flera hamnar i Stockholms län. En av dem, Kapellskär,
            är utpekad i den nyligen avlämnade Hamnutredningen. Vi ser också
            att de andra hamnarna är viktiga: Södertälje, Stockholm samt hamnen
            i Nynäshamn. För att möta behovet av mer gods vill vi här trycka
            på den framtida hamnen i Norvik, Nynäshamn. Ägaren Stockholms
            hamnar ämnar bygga ut Norvik till en djuphamn som kan möta morgondagens
            behov av godstransporter. Därför är besluten om vägar (väg 73)
            och järnvägar (dubbelspår till Nynäshamn) viktiga att slutföra
            så att de kan tas i drift. Nynäshamn med sina vägar och järnvägar
            är också Gotlands vägförbindelse med fastlandet. Vägarna runt
            Kapellskär behöver också rustas upp. Vägen från hamnen till Arlanda
            och den nya kombiterminalen i Rosersberg är inte så lång, men
            den är smal och krokig och går rakt genom samhället Rimbo. Vidare
            behöver vägen från Kapellskär i Norrtälje till Gävle byggas ut
            för att optimera hamnens läge i Roslagen, den norra änden av Storstockholm
            och södra änden av mellersta Norrland.
          </p>
          <p xml:id="i-J5K7gQ4Z5aa3nVkx6et2Hr">
            Stockholmregionen behöver en regering som tillsammans med regionen
            vill investera i en storstadsutveckling som leder tillväxt och
            utveckling både i regionen och i hela landet. Kollektivt resande
            av kvalité och till rimligt pris är både en jämställdhets- och
            rättvisefråga och en förutsättning för tillväxt och fungerande
            välfärd i Mälardalen. Regeringen har inga visioner eller idéer
            om hur den framtida transportsektorn kan utvecklas i storstadsregionen.
            Det enda regeringen kommer med är brutna löften. Vi socialdemokrater
            i Stockholmsregionen säger nej till regeringens Stockholmsfientliga
            infrastrukturproposition.
          </p>
        </div>
        <div type="motSignatures">
          <list>
            <item xml:id="i-TnEBSRLp9tzGtXeGoREgLp" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-KfVg63pGV9FoPP8dTfjaMT" who="i-A5R84cTmpky3NHJ7nLKaEt">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
