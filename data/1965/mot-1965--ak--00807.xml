<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__807/mot_1965__ak__807-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 807—813 Motioner i Andra kammaren, nr 807 år 1965 1
          </p>
          <p>
            Nr 807
          </p>
          <p>
            Av herr Carlshamre m. fl., i anledning av Kungl. Maj:ts proposi-
            tion nr 50, angående anslag för budgetåret 1965/66 till bi- drag
            till folkbibliotek.
          </p>
          <p>
            (Lika lydande med motion nr 686 i Första kammaren)
          </p>
          <p>
            I proposition nr 50 framhålles att biblioteksväsendet ständigt
            behöver förnyas och anpassas till de ändrade krav, som uppkommer
            till följd av samhällsutvecklingen. I samband därmed nämner departementschefen
            en rad områden, där bibliotekens verksamhet bör utvidgas. Bl.
            a. pekas på för- medling och utlåning av tidningar, tidskrifter,
            filmer, bildband och gram- mofonskivor, men även olika former
            av allmänkulturell verksamhet disku- teras i sammanhanget, som
            författaraftnar, utställningar, musikverksam- het m. m. Från vår
            sida vill vi understryka betydelsen av att biblioteken tar sig
            an uppgifter som ligger utanför den traditionella utlåningsverksamheten.
            En utveckling bör med andra ord befrämjas och inriktas på att
            placera folk- biblioteket som den naturliga centralen för kulturell
            verksamhet på orten. En viktig målsättning för berörda parter
            bör därvid vara att aktivt verka för att största möjliga antal
            medborgare kommer i kontakt med de värden, som biblioteket representerar.
            Därigenom kommer biblioteket att framstå som ett betydelsefullt
            kulturcentrum i bygden och en centralpunkt för så- väl det fria
            bildningsarbetet som utbildningsväsendet. I detta sammanhang vill
            vi betona att åtskilliga folkbibliotek redan i nu- läget hunnit
            en avsevärd bit på väg i den ovan antydda riktningen. Men ty-
            värr är biblioteksstandarden i vårt land mycket ojämn. Sålunda
            saknar fortfarande ett 50-tal kommuner kommunalt eller därmed
            likställt folkbib- liotek och i en mängd andra kommuner är bibliotekens
            personella och ma- teriella resurser otillfredsställande. Den
            mycket ojämna standarden på detta område beror till icke ringa
            del på den nuvarande statsbidragskonstruktionen samt otillräckliga
            kommu- nala resurser. Det nuvarande bidraget är knutet till bokkostnaderna
            och till viss personal och utgår med högst 10 000 kronor för en
            och samma kom- mun. Detta belopp utgör endast några få procent
            av de kostnader som i da- gens läge är förenade med de förhållandevis
            välutrustade bibliotekens verksamhet. Under dylika förhållanden
            är det inte anmärkningsvärt att skattesvaga kommuner släpar efter
            i utvecklingen. Departementschefen berör hithörande frågor och
            anser därvid att ”en
          </p>
          <p>
            Bihang till riksdagens protokoll 1965. 4 saml. Nr 807—813
          </p>
          <pb facs="riksdagen-motions-pdf/data/1965/mot_1965__ak__807/mot_1965__ak__807-002.pdf"/>
          <p>
            2 Motioner i Andra kammaren, nr 807 år 1965
          </p>
          <p>
            förbättrad kommunal ekonomi bör kunna öka intresset för biblioteksfrå-
            gorna”. I detta sammanhang är det kommunala skatteutjämningssystemet
            relevant, varom förslag framlagts i proposition nr 43. Vi har
            i annat sam- manhang i princip biträtt Kungl. Maj:ts förslag härvidlag,
            och vi vill i lik- het med departementschefen framhålla, att systemets
            ikraftträdande med säkerhet kommer att innebära förbättringar
            i ekonomiskt avseende för åt- skilliga kommuner. Därigenom torde
            — som departementschefen anför — ”de frivilliga kommunala verksamhetsgrenar
            som av ekonomiska skäl kan- ske hållits tillbaka i de skattesvaga
            kommunerna komma att uppmärksam- mas i ökad utsträckning”. Av
            det sagda framgår att vi anser det föreslagna skatteutjämningssyste-
            met komma att resultera i en på många håll förbättrad kommunal
            eko- nomi, vilket i sin tur bör leda till ökade kommunala insatser
            då det gäller biblioteksväsendets upprustning. Även om de ekonomiska
            förutsättningarna sålunda i många fall föränd- ras i gynnsam riktning
            kan man inte bortse från att det hittillsvarande statsbidraget
            trots sin otillräcklighet haft en viss effekt som s. k. stimu-
            lansbidrag. När det nu bortfaller, och då vi anser biblioteksfrågan
            vara av utomordentlig betydelse, bör därför, enligt vår uppfattning,
            undersökas om någon annan stimulans kan sättas in i stället för
            statsbidraget. Vissa möjligheter härtill öppnas vid en ökad integration
            mellan folkbib- liotek och skolbibliotek. En dylik samverkan råder
            på en mängd orter i landet. På vissa håll omfattar den enbart
            det bibliotekstekniska arbetet, medan på andra håll en längre
            gående samverkan är genomförd i fråga om lokaler, bokbestånd och
            personal. Påtagliga fördelar kan konstateras av den hittillsvarande
            verksamheten. Sålunda har det visat sig att en full- ständig samverkan
            mellan skol- och folkbibliotek åstadkommer betydliga ekonomiska
            vinster liksom förstärkningar av de kvantitativa resurserna. Enligt
            vår mening bör, där de lokala förhållandena så medger, en full-
            ständig samordning ske mellan skolbibliotek och folkbibliotek.
            I de nya kommunblocken kan denna biblioteksform väl inpassas,
            i det att huvud- bibliotekets filialer lokalmässigt inordnas i
            de runt om centralorten be- lägna skolorna. I detta sammanhang
            bör erinras om att skolbiblioteken i framtiden förutsättes få
            väsentligt vidgade uppgifter, vilket kräver större bokbestånd,
            utökade utrymmen m. m. Detta gör att det inte minst ur eko- nomisk
            synpunkt framstår som angeläget att i möjligaste mån samordna
            resurserna. I det föregående har vi framhållit som önskvärt att
            åtgärder vidtages i syfte att stimulera till ett ökat kommunalt
            engagemang då det gäller upprustningen på biblioteksområdet. En
            effektiv sådan stimulans skulle det enligt vår mening vara att
            vid lo- kalbehovsprövning och statsbidragstilldelning till byggnadsarbeten
            vid det
          </p>
          <pb facs="riksdagen-motions-pdf/data/1965/mot_1965__ak__807/mot_1965__ak__807-003.pdf"/>
          <p>
            Motioner i Andra kammaren, nr 807 år 1965 3
          </p>
          <p>
            allmänna skolväsendet låta även de delar av ett integrerat skol-
            och folk- bibliotek som närmast är avsedda för folkbiblioteksverksamhet
            ingå i de bidragsberättigade lokalerna. Härigenom avlastas kommunerna
            icke för- aktliga investeringskostnader, samtidigt som kostnaderna
            även i övrigt reduceras genom de vinster som uppkommer genom samordningen.
            Resul- tatet av de föreslagna åtgärderna anser vi bli en ökad
            benägenhet från de kommunala myndigheternas sida att satsa på
            en upprustning av folkbiblio- teken. Under åberopande av det ovan
            anförda hemställes, 1. att riksdagen måtte besluta att den ökning
            av lokalbe- hovet som betingas av samordning av skol- och folkbiblio-
            tek, vid lokalbehovsprövning och statsbidragstilldelning till
            byggnadsarbeten vid det allmänna skolväsendet måtte omfattas av
            bestämmelserna enligt Kungl. Maj:ts kungö- relse 1962: 479; 2.
            att vederbörande utskott måtte utarbeta härför erfor- derlig lagtext.
          </p>
          <p>
            "Stockholm den 2 april 1965
          </p>
          <p>
            Nils Carlshamre Ove Nordstrandh Carl Eric Hedin
          </p>
        </div>
      </div>
    </body>
  </text>
</TEI>
