<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00974">
  <teiHeader>
    <fileDesc>
      <titleStmt>
        <title>om inflationens fördelningspolitiska effekter</title>
        <author>av Daniel Tarschys</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inflationens fördelningspolitiska effekter</title>
          <idno type="rdwebb">G102974</idno>
          <rs type="number">974</rs>
          <ref type="dokument_url_text">http://data.riksdagen.se/dokument/G102974/text</ref>
          <ref type="dokument_url_html">http://data.riksdagen.se/dokument/G102974</ref>
          <ref type="dokumentstatus_url_xml">http://data.riksdagen.se/dokumentstatus/G102974</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1jH6xuNdP1VDkcHJM5hF3</idno>
            <name>DANIEL TARSCHYS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rw98PkAG5GnrczZunrpgdW" type="signed"/>
        <correspContext corresp="i-Rw98PkAG5GnrczZunrpgdW">
          <note type="signatory" corresp="i-B1jH6xuNdP1VDkcHJM5hF3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__974/mot_197778__974-001.pdf"/>
      <fw xml:id="i-7oS5yqEMiMB9LdxfRGEH8z">
        Motion 1977/78:974
      </fw>
      <div type="motHeader" xml:id="i-N7LFusCz1gFamJ9DEFVWHd">
        <div type="motTitle" xml:id="i-USrptwwFAF7hf2kxJ1V5Q7"/>
        <div type="motSubmissionInfo" xml:id="i-9kuUtgK57cc7qYxEJnBaDw"/>
      </div>
      <div type="motBody" xml:id="i-Sdm79epX2Je4sJPiHe9myS">
        <div xml:id="i-NfFRCeNi5h7jCbUWqScBUF">
          <p xml:id="i-Ct4u3dQCjnx4svoMJQ133E">
            av Daniel Tarschys om inflationens fördelningspolitiska effekter
          </p>
          <p xml:id="i-M6VDuygPmoM77CuD7aELBm">
            ”För någon tid sedan sålde jag mitt hus. På några år hade jag
            tjänat lika mycket pengar på att äga en villa som min far lyckades
            spara ihop under ett långt arbetsamt liv.” I denna replik — som
            jag hörde för någon tid sedan — fångas ett av de mest stötande
            dragen i dagens skattesystem. Den hårda beskattningen gör det
            ytterst svårt att av arbetsinkomster skrapa ihop ett sparkapital.
            Däremot ger inflationsvinsterna oavbrutet bidrag till förmögenhetsbildningen.
            Intäkter av arbete beskattas strängare än de värdestegringsvinster
            som tillfaller ägare av reala tillgångar. Ägare av nominella tillgångar,
            t. ex. banktillgodohavanden, råkar däremot illa ut. De förlorar
            med nuvrande ränta och penningvärdes- försämring varje år en del
            av sitt sparkapital och får därtill betala skatt för de räntor
            som inflationen äter upp. Införandet av värdesäkrade skatteskalor
            har eliminerat den programme- rade, successiva skärpning av skattebördan
            som tidigare låg inbyggd i systemet. Därmed har en av huvudfrågorna
            i problemkomplexet ”skatter och inflation” bragts ur världen.
            Det borde nu vara dags att koncentrera uppmärksamheten till den
            andra huvudfrågan: inflationens fördelningspoli- tiska konsekvenser.
            Ett rimligt mål för skattepolitiken borde vara att motverka den
            orättfärdiga förmögenhetsöverföring som uppstår genom penningvärdesförsämringen.
            Som skattesystemet nu är konstruerat, tjänar det emellertid inte
            det syftet utan verkar tvärtom i motsatt riktning. I flera avseenden
            blir de orättvisor som inflationen skapar än större genom den
            skattemässiga behandlingen. Det är fram för allt tre inslag i
            skattesystemet som snarast behöver ses över: beskattningen av
            ränteinkomster, avdragen för ränteutgifter och beskatt- ningen
            av realisationsvinster. Den rimligaste lösningen av de två första
            problemen vore sannolikt att basera såväl beskattning som avdrag
            på den reala i stället för den nominella avkastningen. Vid hög
            inflation kan detta innebära avdragsrätt för långivare (sparare)
            och beskattning av låntagare. Till skillnad från förslaget om
            räntetak innebär en konsekvent genomförd realbeskattning inget
            brott mot den princip om korrespondens mellan skatteplikt och
            avdragsrätt som hittills varit vedertagen, men den rymmer naturligtvis
            många andra svåra problem. Även om man huvudsakligen kan lita
            till schablontal vid omräkningen från nominell till real avkastning,
            kan det finnas behov av undantagsregler för vissa typer av räntor.
            Med hänsyn bl. a. till de många skattebetalare som baserat sina
            bostadskostnadskalkyler på nuvarande avdragsregler kan en övergång
            från nominell till real beskatt- ning knappast genomföras i ett
            slag.
          </p>
          <pb facs="riksdagen-motions-pdf/data/197778/mot_197778__974/mot_197778__974-002.pdf"/>
          <fw xml:id="i-Mo8ii4c9VvUKg8LBU9UV8q">
            Mot. 1977/78:974 13
          </fw>
          <p xml:id="i-E1cPV59AyFJvcNnF1JsKdY">
            Även en omläggning av realisationsvinstbeskattningen bjuder på
            bety- dande svårigheter. I dag förekommer fem olika principer
            för beräkning av skattepliktig realisationsvinst: 1. 100 926 av
            den reala värdestegringen (gäller för fastigheter, dock att reglerna
            är ännu något förmånligare för bostadsfastigheter). 2. 100 926
            av den nominella värdestegringen (gäller för aktier och annan
            lös egendom vid kortare innehav än två år). 3. En procentuell
            andel av den nominella värdestegringen (gäller för aktier vid
            innehav på minst två år och annan lös egendom vid innehav mellan
            två och fem år. I beräkningen nedan används reglerna för aktier,
            där andelen är 40 96.) 4. 20 26 av försäljningsintäkten (används
            som supplementärregel för aktier vid innehav på minst två år).
            5. Ingen del av värdestegringen beskattas (gäller för annan lös
            egendom än aktier om innehavet varat minst fem år). Dessa regler
            ger samma resultat endast i de fall då ingen som helst värdestegring
            förekommit, vare sig realt eller nominellt. I övriga situationer
            blir resultaten markant olika, och skillnaderna förstärks kraftigt
            med ökande inflationstakt. Detta är betänkligt från två synpunkter.
            Å ena sidan ger det ägare av vissa slags tillgångar lågt beskattade
            värdestegringsvinster och bidrar därmed till orättfärdiga förändringar
            i samhällets förmögenhetsfördelning. Å andra sidan slår skillnaderna
            i beskattningen igenom i resursallokeringen och leder därmed till
            att sparandet kanaliseras till kapitalobjekt som gynnas av skattesystemet.
            Man satsar gärna på villor och värdeföremål men är mer tveksam
            inför placeringar som kan utnyttjas för produktiva investeringar.
            Resultatet kan bli en oroväckande snedvridning av hela samhällseko-
            nomin. 1972 års skatteutredning har i sitt betänkande (SOU 1977:91)
            ägnat några intressanta sidor åt dessa problem (s. 266-273). Framställningen
            utmynnar dessvärre inte i några förslag men däremot i en rekommendation
            om att inflationens verkan på skattesystemet bör göras till föremål
            för en särskild utredning. På denna punkt borde det inte finnas
            något behov av att avvakta remissinstansernas synpunkter. Med
            hänvisning till det anförda hemställs att riksdagen hos regeringen
            anhåller om en skyndsam utredning av problemet ”skatter och inflation”,
            i syfte att eliminera de inslag i skattesystemet som skärper inflationens
            negativa fördelningspolitiska effekter och i stället bana väg
            för en skattepolitik som neutraliserar sådana effekter.
          </p>
          <p xml:id="i-NZjWYRRnQ6AhkpeWF45tzf" type="date">
            Stockholm den 25 januari 1978
          </p>
          <p xml:id="i-NSd1HsgxiYVgFriutDPES5">
            DANIEL TARSCHYS (fp)
          </p>
        </div>
      </div>
    </body>
  </text>
</TEI>
