<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02369">
  <teiHeader>
    <fileDesc>
      <titleStmt>
        <title>Nationella riktlinjer för ungdomsmottagningar</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2369 av Désirée Pethrus (KD)</title>
          <idno type="rdwebb">H2022369</idno>
          <rs type="number">2369</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022369/text</ref>
          <ref type="dokument_url_html">http://data.riksdagen.se/dokument/H2022369</ref>
          <ref type="dokumentstatus_url_xml">http://data.riksdagen.se/dokumentstatus/H2022369</ref>
          <ref type="docx">http://data.riksdagen.se/fil/F6A96F7E-9DEE-4289-9DA4-E5078C627229</ref>
          <ref type="pdf">http://data.riksdagen.se/fil/49184C0E-53DD-4636-9A02-229DF1293B67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HDSi7iYysVW1SgtGZ6uT7w" type="signed"/>
        <correspContext corresp="i-HDSi7iYysVW1SgtGZ6uT7w">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-USS6RXBu1bMzrj4enGiqFG" type="submitted">
          <date when="2014-11-10"/>
          <time when="15:27:02"/>
        </correspAction>
        <correspAction xml:id="i-XjiMMnifVbaBYVGg3CxzRF" type="reviewed">
          <date when="2014-11-10"/>
          <time when="19:46:16"/>
        </correspAction>
        <correspAction xml:id="i-QjhkNnEnECLXpckcEXyuP2" type="referred">
          <date when="2014-11-12"/>
        </correspAction>
        <correspAction xml:id="i-E7zs3zBzsaVv469NxxYear" type="assigned">
          <date when="2016-10-04"/>
          <time when="22:33:53"/>
        </correspAction>
        <correspContext corresp="i-E7zs3zBzsaVv469NxxYear">
          <ref type="assignedTo">Socialutskottet</ref>
        </correspContext>
        <correspAction xml:id="i-FLsekNempDovt4ukbGherj" type="behandlas_i"/>
        <correspContext corresp="i-FLsekNempDovt4ukbGherj">
          <ref type="uppgift">2014/15:SoU12</ref>
          <ref type="ref_dok_id">H201SoU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU12</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6Xprzq9Sys5Yf2bhS2UYFA" type="motHeader">
        <div xml:id="i-YK6XgqR35p4MhhfEuiHkAb" type="motTitle">
          Motion till riksdagen 2014/15:2369 av Désirée Pethrus (KD) Nationella
          riktlinjer för ungdomsmottagningar
        </div>
      </div>
      <div xml:id="i-9vaeitgrmQn9c4JJFv6wi2" type="motBody">
        <div xml:id="i-V1w4NVRcdngVLRWWT2R8SN" type="motProposal" subtype="förslag">
          <head xml:id="i-GugB7Kpomfhw2exj5YXKi8">
            Förslag till riksdagsbeslut
          </head>
          <list xml:id="i-LWr89ozX4BNgzRvw32oWET" style="ol">
            <item xml:id="i-UtPorCScbgPjV8iqFYr2rw">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en plan för att snarast få fram nationella riktlinjer för
              ungdomsmottagningar för att uppnå ökad tillgänglighet, kompetens
              och kapacitet att möta behoven hos såväl unga flickor som unga
              pojkar.
            </item>
          </list>
        </div>
        <div xml:id="i-9SpC1X1Bh59KcdsXgwGvXJ" type="motContent">
          <head xml:id="i-J1SwDeVSHCWZ9BhBkhb13W" type="h1">
            Motivering
          </head>
          <p xml:id="i-8w3rDKhPet7rHK7ghXSNHf">
            Alliansregeringen inrättade under Göran Hägglunds ledning av
            Socialdepartementet ungdomsmottagningen på nätet UMO.se, vilket
            har inneburit en kraftigt ökad tillgänglighet, men en webbaserad
            ungdomsmottagning kan enbart utgöra ett komplement till fysiska
            mottagningar, inte ersätta dem.
          </p>
          <p xml:id="i-LsaBdGWXBbzcX8wgNgDPzV">
            Möjligheten att få information och tillgång till preventivmedel
            för att ha säkert sex får inte vara beroende av bostadsort, men
            den dystra sanningen är att så ofta är fallet. Enligt tillgängliga
            data finns enbart ca 270 ungdomsmottagningar runt om i landets
            290 kommuner. Då flera stora kommuner har mer än en mottagning
            finns åtskilliga kommuner där det helt saknas ungdomsmottagning.
            Socialstyrelsen har i en rapport visat att resurserna, kompetensen
            och tillgängligheten varierar mellan mottagningarna, vilket gör
            att det inte finns någon garanti för att den som är i behov av
            hjälp får det.
          </p>
          <p xml:id="i-6qubFcdcSfu5S1xNZZDQDM">
            Det är viktigt att samhället erbjuder ungdomar kunskap och stöd
            i sex och samlevnad som ett komplement till det viktiga stöd som
            föräldrarna är. Stödet från vuxenvärlden är viktigt både för att
            stärka ungdomar i frågor om den kroppsliga integriteten och för
            att förebygga oönskade graviditeter och sexuellt överförbara sjukdomar.
          </p>
          <p xml:id="i-KSxjSbCRpBaJPgzT3925Jj">
            I Socialstyrelsens omfattande rapport Barns och ungas hälsa,
            vård och omsorg 2013 ges en helhetsbild av välfärden hos barn
            och unga och den belyser såväl hälsa som sociala förhållanden
            samt verksamheter inom hälso- och sjukvård och socialtjänst. Den
            beskriver och analyserar utvecklingen över tid samt uppmärksammar
            framtida utmaningar och strategier. Där framgår såväl betydelsen
            av ungdomsmottagningar som första linjens hälso- och sjukvård
            för barn och unga och den avsaknad av nationella riktlinjer som
            skapar osäkerhet kring vilken vård mottagningarna kan erbjuda.
          </p>
          <p xml:id="i-MVfNmqGzxG5pbEfN5XWXov">
            För att erbjuda alla ungdomar möjlighet att besöka en ungdomsmottagning
            måste gemensamma riktlinjer tas fram som är anpassade efter ungdomarnas
            behov. Det handlar om att ungdomsmottagningarna ska ha öppettider
            såväl på helger som under sommaren. Det kräver också vägledning
            för homosexuella, bisexuella och transpersoner och de som är osäkra
            i sin könsidentitet eller sin sexuella läggning och för de ungdomar
            som växer upp i familjer där våld, missbruk eller hedersproblematik
            förekommer.
          </p>
          <p xml:id="i-7ywSimc1UovbqJUDf2BTGB">
            Därtill är det angeläget att personalen på ungdomsmottagningarna
            bejakar både tjejer och killar. Idag är personalen huvudsakligen
            utbildad för att möta unga tjejer. De flesta mottagningar har
            en gynekolog men ingen androlog eller läkare. Unga killar får
            därmed inte samma möjlighet till hjälp som tjejer. Bristen på
            kompetens rörande killar påverkar inte bara killarna utan även
            tjejer som kan smittas av könssjukdomar och som inte sällan tar
            på sig ansvaret för en oplanerad graviditet. Ungdomsmottagningarnas
            preventivmedelsrådgivning är främst riktad till tjejer, vilket
            i många fall leder till att tjejen i ett förhållande tar på sig
            det preventiva ansvaret. Vi anser att det borde vara obligatoriskt
            för ungdomsmottagningarnas personal att gå en andrologikurs där
            de lär sig att undersöka unga killar, möta deras frågor om kroppen
            och ge dem preventivmedelsrådgivning.
          </p>
          <p xml:id="i-TF4UgYKRgBCR9uzfbYxi7e">
            Socialstyrelsen fick i regleringsbrevet för 2012 i uppdrag att
            göra en kartläggning av ungdomsmottagningarnas verksamhet. I återrapporteringen
            konstaterade Socialstyrelsen att tillgängligheten varierar under
            året. Många ungdomsmottagningar har begränsade öppettider under
            sommaren eller håller helt stängt. Enligt Socialstyrelsens kartläggning
            har två tredjedelar av mottagningarna minskade öppettider under
            sommaren. Det finns även de som har helt stängt under delar av
            sommaren. Normalt sett har mottagningarna öppet på vardagar, dock
            finns det mottagningar som på försök har haft helgöppet i syfte
            att öka tillgängligheten. Enligt Socialstyrelsen har majoriteten
            av ungdomsmottagningarna öppet 25–40 timmar i veckan, men ett
            fåtal har endast öppet upp till 8 timmar i veckan.
          </p>
          <p xml:id="i-3FXnz6ECqA7yDEhGGGwJM7">
            Behovet av nationell styrning av ungdomsmottagningarna har påpekats
            av flera statliga utredare och myndigheter, bland annat av Anders
            Milton när han såg över det förebyggande arbetet mot oönskade
            graviditeter, av Folkhälsoinstitutet i sin rapport om sexuell
            och reproduktiv hälsa som presenterades för något år sedan och
            senast av Socialstyrelsen i ovan nämnda rapport. Det finns därmed
            en tydlig grund för att ta nästa steg på nationell nivå för utveckling
            av ungdomsmottagningarna. Detta bör ges regeringen till känna.
          </p>
        </div>
        <div xml:id="i-5sPKNCFuvaexg99vX9aMtw" type="motSignatures">
          <list xml:id="i-CGKV3eUVr4eus1eZ3AJXDY">
            <item xml:id="i-KD3UqHxz5HeQw3ANjrKPAS" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
