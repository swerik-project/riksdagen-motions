<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-00410">
  <teiHeader>
    <fileDesc>
      <titleStmt>
        <title>Missbruk och riskbruk</title>
        <author corresp="i-UbgZDZPBynu5dutQ3jCsDn">av Christina Örnebjär (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:410 av Christina Örnebjär (L)</title>
          <idno type="rdwebb">H502410</idno>
          <rs type="number">410</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H502410/text</ref>
          <ref type="dokument_url_html">http://data.riksdagen.se/dokument/H502410</ref>
          <ref type="dokumentstatus_url_xml">http://data.riksdagen.se/dokumentstatus/H502410</ref>
          <ref type="docx">http://data.riksdagen.se/fil/FC60B33C-AA19-4D35-A6C6-A3F79EDCA8D7</ref>
          <ref type="pdf">http://data.riksdagen.se/fil/71942D1F-00F3-439F-9658-E8828BD6506D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Ccoq17jBpDAx8wLAh6foAT" type="signed"/>
        <correspContext corresp="i-Ccoq17jBpDAx8wLAh6foAT">
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-4MLHJsHiUe5mrCnz8dZCZs" type="submitted">
          <date when="2017-09-28"/>
          <time when="13:40:17"/>
        </correspAction>
        <correspAction xml:id="i-FsXwR9zpY5NKUmdwc8wAcn" type="reviewed">
          <date when="2017-09-28"/>
          <time when="18:51:57"/>
        </correspAction>
        <correspAction xml:id="i-FRzc2RrAFgFAQDrc9DFeQC" type="referred">
          <date when="2017-10-13"/>
        </correspAction>
        <correspAction xml:id="i-7ujs2QDxhkt2GGuZyp1BT9" type="assigned">
          <date when="2018-05-02"/>
          <time when="16:43:35"/>
        </correspAction>
        <correspContext corresp="i-7ujs2QDxhkt2GGuZyp1BT9">
          <ref type="assignedTo">Socialutskottet</ref>
        </correspContext>
        <correspAction xml:id="i-FaPqKB4aNoddKEyunP19YB" type="behandlas_i"/>
        <correspContext corresp="i-FaPqKB4aNoddKEyunP19YB">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4zaCsxrJY2ZjCgvcBZ7MwD" type="behandlas_i"/>
        <correspContext corresp="i-4zaCsxrJY2ZjCgvcBZ7MwD">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WazArdcBPVJAWbqjRHaNqN" type="behandlas_i"/>
        <correspContext corresp="i-WazArdcBPVJAWbqjRHaNqN">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Hm8tNFrN3mbUrfA7U2RBYm" type="motHeader">
        <div xml:id="i-2Jdh9qUjBq9jp3TWGDcw7o" type="motTitle">
          Motion till riksdagen 2017/18:410 av Christina Örnebjär (L) Missbruk
          och riskbruk
        </div>
      </div>
      <div xml:id="i-R3acbGLNPsuD9n1fEsSZqQ" type="motBody">
        <div xml:id="i-Ny2MY5ryVKaVi3vLtm2U4b" type="motProposal" subtype="förslag">
          <head xml:id="i-QTZfGD2ntA8TGqivMqY4fY">
            Förslag till riksdagsbeslut
          </head>
          <list xml:id="i-LhQB2Jxumh6Yd3y7pSqJrv" style="ol">
            <item xml:id="i-RtrrptKiYEuscCQww3o79Q">
              Riksdagen ställer sig bakom det som anförs i motionen om en nollvision
              i fråga om narkotikarelaterade dödsfall och narkotikarelaterat
              lidande, och detta tillkännager riksdagen för regeringen.
            </item>
            <item xml:id="i-TM9gGyAhJQj9AjdmWRyBF4">
              Riksdagen ställer sig bakom det som anförs i motionen om avkriminalisering
              och tillkännager detta för regeringen.
            </item>
            <item xml:id="i-3i7Gn5a3w1TaZu986uaB7J">
              Riksdagen ställer sig bakom det som anförs i motionen om insatser
              utan krav på nykterhet eller drogfrihet och tillkännager detta
              för regeringen.
            </item>
          </list>
        </div>
        <div xml:id="i-SZyEtXogYhnVFt9HfL44GP" type="motContent">
          <head xml:id="i-TyzBb62AAz33TaJH81tqiY" type="h1">
            Motivering
          </head>
          <p xml:id="i-8y9szodtnthVukVBdeV9UH">
            Det tunga missbruket är lika utbrett i Sverige som i övriga Europa
            och bland ungdomar ligger vi ungefär i mitten. Det som dock är
            mest alarmerande är siffrorna kring narkotikarelaterad död. Narkotikadödligheten
            i Sverige är näst högst i hela EU och har mer än fördubblats de
            senaste tio åren. Enligt EMCCDA – EU:s inrättning för narkotikaforskning
            och narkotikakunskap – så har Sveriges narkotikarelaterade dödlighet
            gått upp de senaste åren från 73 per miljon invånare till 93 per
            miljon invånare. Snittet i EU är 17 dödsfall, vilket gör att Sverige
            ligger mer än fem gånger högre. Man kan, och ska, absolut kritisera
            och diskutera vilket underlag som ligger till grund för statistiken.
            I Sverige finns bland annat oavsiktlig förgiftning och suicidförgiftning
            med i statistiken. Samtidigt går det inte att blunda, vare sig
            för den stora skillnaden mellan Sverige och övriga länder eller
            för den stora ökningen i Sverige. Insatser utan krav på nykterhet
            eller drogfrihet innan man får ta del av dem
          </p>
          <p xml:id="i-WWNsFUEPENpjqGAKQLYhcA">
            Tre till sex månaders drogfrihet för att få hjälp och stöd har
            under lång tid varit en vanlig metod för att bemöta människor
            i missbruk. Detta trots att det oftast inte lett till att människor
            lyckats ta sig ur sitt missbruk. Tidigare beslutades det i FN
            att medlemsländerna behöver ha en mer human syn på missbruk och
            fokusera mer på skademinimering, behandling och vård istället
            för nolltolerans och skuldbeläggning i form av straff. Det finns
            åtskilliga rapporter som visar på att när vändpunkten väl kommer
            för en människa med ett missbruk är det livsviktigt att samhället
            lyssnar, stöttar och hjälper på en gång.
          </p>
          <p xml:id="i-SrcPgzPdo7KMSEfPvQBDZP">
            För många personer med missbruk är stödjande insatser som sprututbyte,
            tak-över-huvudet, mat i magen och rena kläder det första steget
            mot ett liv utan missbruk. Genom ökat stöd för att åtgärda den
            bakomliggande orsaken till missbruket kan man hjälpa människor
            på ett bättre sätt än att först ställa orimliga krav på drogfrihet
            från dag ett för att ens få tillgång till hjälp.
          </p>
          <head xml:id="i-NudqWxAZ64HbLyfy2uNyHn" type="h2">
            Avkriminalisering
          </head>
          <p xml:id="i-54bcwj2rkkpdmPm3nNTq1w">
            Den som har ett beroende ska vårdas, inte straffas. Användandet
            av narkotika bör därför avkriminaliseras. Polisens insatser mot
            narkotika ska istället fokusera på att bekämpa langning, smuggling
            och tillverkning. Det handlar inte om en legalisering av narkotika,
            utan att den som har narkotika i blodet ska få vård istället för
            att straffas. Det handlar om att rädda liv.
          </p>
          <p xml:id="i-FazhLHEiDwcq3bPhYree3B">
            Att ha en beroendesjukdom borde inte vara kriminellt och straffbart.
            En alltför straffande och restriktiv hållning riskerar att leda
            till att människor drar sig för att söka vård till sig själva
            men också till vänner och anhöriga. När en vän tagit en överdos
            är det därför inte självklart att ringa 112 som ett första steg.
          </p>
          <head xml:id="i-9HvuuBJPGL5XKJ8Lc6DGRU" type="h2">
            Vilka gäller det?
          </head>
          <p xml:id="i-NdWVySbf9dCXeK4EQkPqiY">
            Det finns en grupp vi sällan hör talas om när vi pratar narkotikapolitik.
            Vi pratar om ungdomarna och hur vi ska skydda dem. Vi pratar om
            de som har de allra tyngsta missbruken, och när vi gör det ser
            vi gärna någon av de som sitter i gångarna i Stockholms tunnelbanor
            framför oss. Det är självklart inte utan orsak som de är fokus
            för debatten. Givetvis ska vi arbeta för att ungdomar inte ska
            börja använda droger, och vad gäller de som är allra mest utslagna
            så är det framför allt där som Sveriges misslyckade politik syns
            eftersom de dör. Sen har vi den mer osynliga gruppen. De som inte
            är ungdomar, de som inte är på väg att dö. De som självmedicinerar,
            kanske på grund av värk, kanske på grund av psykisk ohälsa. De
            som testar någon gång för att se vad alla pratar om. De som har
            ett riskbruk eller riskbeteende snarare än ett missbruk.
          </p>
          <p xml:id="i-BZE3FDYYK32XD5SBVHNGvo">
            Vare sig för den nyfikne eller kanske upproriska tonåringen eller
            för den med skör psykisk hälsa som självmedicinerar är det till
            någon hjälp att behandlas som kriminell. Effekten blir snarare
            precis den rakt motsatta mot vad man tänkt sig. Tonåringen stämplas
            som kriminell och får en prick i registret som gör allt från att
            söka jobb till att få bostad svårare. Den sköre som blir av med
            sitt stöd tar till den hjälp som finns, vilket inte sällan är
            just droger.
          </p>
          <p xml:id="i-FuC7FwiyyXjg8iqP7wixd3">
            Risken är att liten hänsyn tas till psykiatriska diagnoser eftersom
            utgångspunkten är att det är drogerna som är problemet. Det är
            utredningar som inte görs förrän man är helt drogfri och det är
            mediciner som inte ges innan man är drogfri. För den som är skör
            rycks mattan brutalt undan när det istället borde handla om att
            öka skyddsfaktorerna.
          </p>
          <head xml:id="i-GYPCWNWGJ4odXuS6DLxc9R" type="h2">
            Stöd till anhöriga
          </head>
          <p xml:id="i-DgQnWmj9FVMVr6RkecwZpk">
            För barn är stöd och hjälp extra viktigt. För den som vuxit upp
            i en familj där någon är beroende är risken sju gånger högre för
            att utveckla ett eget missbruk. Idag räknar man med att minst
            60 000 barn i Sverige har en förälder med allvarliga missbruksproblem.
            Förutom risken att själv utveckla ett missbruk är död i självmord,
            olyckor eller våld nära tre gånger så stor jämfört med jämnåriga
            som växer upp utan missbruk i familjen. Det är också mycket vanligare
            att barnen lämnar grundskolan utan fullständiga betyg. Många gånger
            tar barnen ett stort ansvar för sina föräldrar och yngre syskon,
            men det är sällan man pratar med personer som har ett utvecklat
            beroende om deras roll som föräldrar. De här barnen behöver stöd.
            Det kan handla om egna samtal, någon att prata med helt enkelt,
            eller om något så enkelt som hjälp med läxorna.
          </p>
          <p xml:id="i-EuzEwwjPVGqd7fC2hxHznT">
            Det övergripande målet borde vara en nollvision mot narkotikarelaterade
            dödsfall och narkotikarelaterat lidande. Sverige ska ha en missbruksvård
            och en narkotikapolitik som ligger i framkant, som är human och
            som ger resultat.
          </p>
        </div>
        <div xml:id="i-Ko2KjgKBYLGDuxZwkUDn36" type="motSignatures">
          <list xml:id="i-26fuZ5XDFUnpYwfQTwrPS2">
            <item xml:id="i-G7raWxRZmeoeGTnUw3ZZwr">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
