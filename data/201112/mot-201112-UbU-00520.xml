<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00520">
  <teiHeader>
    <fileDesc>
      <titleStmt>
        <title>Skolpeng till fristående och kommunala förskolor och skolor</title>
        <author corresp="i-2GE534P2Foy3WpqKPVNeW8 i-2EZPhWWR7yHztg3zN2aNvh">av Mats Pertoft och Peter Rådberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolpeng till fristående och kommunala förskolor och skolor</title>
          <idno type="rdwebb">GZ02Ub520</idno>
          <rs type="number">Ub520</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub520/text</ref>
          <ref type="dokument_url_html">http://data.riksdagen.se/dokument/GZ02Ub520</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub520</ref>
          <ref type="doc">http://data.riksdagen.se/fil/E09909F2-A5D2-4D16-A7CD-E17DF96496A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-89ugK1Utju8uaVM1ubL8yq" type="signed"/>
        <correspContext corresp="i-89ugK1Utju8uaVM1ubL8yq">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-F6DsiYsMN1zugXjxKNsMAj" type="numbering">
          <date when="2011-10-10"/>
        </correspAction>
        <correspAction xml:id="i-5Qo2zb4YfVv6tTrLE9mZMG" type="submission">
          <date when="2011-10-05"/>
        </correspAction>
        <correspAction xml:id="i-3LNwtBj8TzfeEjwof5SFTz" type="transfer">
          <date when="2011-10-05"/>
        </correspAction>
        <correspAction xml:id="i-VkR8LeBzH4B7F2PJkKkw5x" type="assigned"/>
        <correspContext corresp="i-VkR8LeBzH4B7F2PJkKkw5x">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Qr6B35jiCEckuQeVQuwkG8">
            Förslag till riksdagsbeslut
          </head>
          <p xml:id="i-Sha6uFChn74ihy9uWQAPgr">
            Riksdagen tillkännager för regeringen som sin mening vad som
            anförs i motionen om behovet av att göra en översyn av reglerna
            om skolpeng till fristående förskolor och skolor i syfte att åstadkomma
            jämförbarhet och transparens vid kommunernas resurstilldelning
            till de fristående verksamheterna.
          </p>
        </div>
        <div type="motContent">
          <head xml:id="i-CpM2HREuwBC2DkBUURdNsq" type="h1">
            Motivering
          </head>
          <p xml:id="i-H9hqLHtu1qDqTm5VHdsaTL">
            De nya skolpengsreglerna trädde i kraft den 1 januari 2010 och
            kommunerna har i sina beslut om skolpeng använt sig av dessa bestämmelser
            för bidragsåret 2010. Ett stort antal av dessa beslut har överklagats,
            cirka 400 stycken enligt uppgift från SKL Sveriges Kommuner och
            Landsting. Fortfarande har inte förvaltningsrätterna runt om i
            landet hunnit komma till domslut i alla dessa ärenden. Dessutom
            tillkommer nu de överklaganden som gjorts av 2011 års beslut.
            En del av de överklagade ärendena har också hunnit tas upp i kammarrätterna
            och några vägledande beslut har fattats där. En praxis i skolpengsfrågor
            håller därmed på att bildas, men kan dröja något ytterligare.
          </p>
          <p xml:id="i-SCvdaEiKd2Rj4VnjeyY8Yt">
            Vi har dock uppmärksammat att det finns ett antal bestämmelser
            i själva regleringen kring skolpengen som får till följd att syftet
            med lagstiftningen, nämligen att lika villkor ska råda mellan
            kommunala och fristående verksamheter, motverkas. I dessa avseenden
            hjälper inte hanteringen i domstol, och de domar som kommit i
            dessa fall har inte kunnat åtgärda så kallade systemfel i lagstiftningen
            . Vi har sett problem i följande punkter.
          </p>
          <list style="ol">
            <item xml:id="i-T66LE91R6haQj2y2i42MeJ">
              Avsaknaden av krav på jämförbarhet i beräkningsunderlaget till
              förskole- och skolpengen, där varken den fristående verksamheten
              eller förvaltningsrätten har möjlighet att avgöra om resurserna
              fördelats på lika villkor. I förarbetena till lagstiftningen anges
              att ett minimikrav på kommunen är att den ska redovisa lokalkostnaden,
              momskostnaden och administrationskostnaden. De två senare posterna
              utgörs av schabloner, vilket gör att posterna inte är så intressanta
              i en redovisning. Regeringen har uppmärksammat problemen med otydligheten
              och har försökt avhjälpa detta genom ytterligare reglering i de
              nya skolformsförordningarna. Alla kostnadsposter ska nu redovisas.
              Men detta löser tyvärr inte problemen med de otydliga beräkningsunderlagen.
              Även om kostnadsposterna anges, går det inte att avgöra hur resursfördelningen
              gått till. Det sker först vid en jämförelse med vad kommunens
              verksamhet får vid motsvarande post. Avvikelser ska kunna kommenteras.
              Det handlar alltså inte om att det ska ske någon ytterligare detaljreglering.
              Däremot behöver bestämmelserna förändras så att underlaget innehåller
              kravet på en jämförbarhet av resursfördelningen.
            </item>
            <item xml:id="i-TSGJf7HsvMeEST4up2meXa">
              Frågan om resurstillskott. En kommuns budget är ju bara en prognos,
              en bild av ett förväntat resultat. Om det därefter visar sig att
              prognosen inte stämmer, utan kommunens verksamhet för respektive
              skolform gått med ett underskott har det betydelse för hur nästa
              budget hanteras. De facto har kommunens verksamheter vid ett underskott
              använt mer resurser än de fristående verksamheterna fått del av.
              Om kommunen låter respektive verksamhet ta med sig underskottet
              till nästa budget, har ingen överkompensation skett. Men om underskottet
              i stället nollas, har ett resurstillskott skett. I vissa fall
              har dessa tillskott varit av betydande storlek. Det i sin tur
              innebär att resursfördelningen inte skett på lika villkor. Vi
              bedömer att reglerna här behöver förtydligas så sådana resurstillskott
              tydligt ska komma även de fristående verksamheterna till del.
            </item>
            <item xml:id="i-F9hodqp2R7Q9umptNFei1V">
              I dagens regler finns en bestämmelse om att kommunens kostnader
              för administration ska ersättas genom en administrationsschablon
              till de fristående förskolorna och skolorna. Schablonen utgörs
              av tre procent. Syftet med en schablon var att förenkla beräkningarna
              för kommunen och minska diskussionerna om vad som bör ingå i ersättningen
              för administration. Tyvärr kan det inte sägas att syftet uppnåtts.
              Bestämmelsen innebär inte någon förenkling eftersom kostnaderna
              ändå måste räknas fram av kommuner för att de ska veta hur mycket
              som ska dras undan i de olika posterna i beräkningsunderlaget.
              Vidare har det vid beräkningar kommit fram att flertalet kommuner
              har en betydligt högre kostnad för administration än de tre procent
              som ligger i schablonen. För att det ska råda lika villkor mellan
              de kommunala och fristående verksamheterna borde inte ett system
              med schablon alls användas. Vi anser att ersättningen för administrativa
              kostnader i stället ska grunda sig på kommunens budgeterade kostnader,
              vilket även är i enlighet med reglerna om hur de övriga kostnadsslagen
              ska beräknas till de fristående verksamheterna.
            </item>
            <item xml:id="i-Rm5NJ4AtFvBTU72maioDMF">
              I vissa bestämmelser finns skrivningar om att kommunen och den
              fristående skolan ska komma överens om ett skolpengsbelopp, framförallt
              när det gäller elever på introduktionsprogram. Av de fem alternativen
              av introduktionsprogrammen är det framskrivet att två ska ersättas
              genom tydliga bestämmelser i skollag och förordningstext, men
              för de tre övriga alternativen ska kommunen och den fristående
              skolan komma överens om beloppet. Vi har uppmärksammats på att
              ett stort antal kommuner, inte alls vill komma överens, utan fattar
              principbeslut om att över huvud taget inte betala ersättning för
              dessa elever som önskar gå dessa introduktionsalternativ i en
              fristående skola. Vi förstår att man måste ha en dialog kring
              beloppets storlek, men det borde förtydligas i lagstiftningen
              att syftet med bestämmelsen inte är att begränsa elevernas rätt
              att välja skola och att en rimlig skolpeng ska betalas utifrån
              elevens individuella utformning av programmet.
            </item>
            <item xml:id="i-Fbp434DR2FXfvnE2mqynQ6">
              På samma sätt har vissa kommuner resonerat avseende vissa stödåtgärder,
              som möjligheten att gå ett fjärde år i gymnasiet. Lagstiftningen
              är tydlig på så sätt att rektor har rätt att fatta beslut om ett
              fjärde år som en stödåtgärd. Utifrån bidragsbestämmelserna är
              dock kommunen bara skyldig att betala för tre år och 2 500 poäng.
              Många kommuner har därför fattat principbeslut att aldrig betala
              skolpeng för det fjärde året och anför att det får friskolan bekosta
              själv. Det här sätter elever i fristående skola i ett sämre läge
              än om de gått i en kommunal skola, och därför bör bestämmelserna
              ses över så att även fristående skolor har ekonomisk möjlighet
              att fatta detta beslut om stöd för sina elever.
            </item>
          </list>
          <p xml:id="i-2pYwxUSyt9W2anBuSiRSMw">
            Vi föreslår att riksdagen till regeringen uttalar som sin mening
            att regeringen bör låta se över lagstiftning och bestämmelser
            avseende den ekonomiska ersättningen till fristående skolor utifrån
            ovanstående punkter.
          </p>
        </div>
        <div type="motSignatures">
          <list>
            <item xml:id="i-5T7aKshU45KrTFg4819QC6" who="i-2GE534P2Foy3WpqKPVNeW8">
              Mats Pertoft (MP)
            </item>
            <item xml:id="i-DmF5yWfZgPcYxRj4AhMpJY" who="i-2EZPhWWR7yHztg3zN2aNvh">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
