<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00001">
  <teiHeader>
    <fileDesc>
      <titleStmt>
        <title>med anledning av propositionen 1978/79:213 med redovisning av  planeringsskedet i den fysiska riksplaneringen</title>
        <author>av Rolf Dahlberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:213 med redovisning av  planeringsskedet i den fysiska riksplaneringen</title>
          <idno type="rdwebb">G3021</idno>
          <rs type="number">1</rs>
          <ref type="dokument_url_text">http://data.riksdagen.se/dokument/G3021/text</ref>
          <ref type="dokument_url_html">http://data.riksdagen.se/dokument/G3021</ref>
          <ref type="dokumentstatus_url_xml">http://data.riksdagen.se/dokumentstatus/G3021</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-UBpJkThUUjUohms9kPUkvD" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1/mot_197980__1-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:1
          </p>
          <p>
            av Rolf Dahlberg med anledning av propositionen 1978/79:213 med
            redovisning av planeringsskedet i den fysiska riksplaneringen
          </p>
          <p>
            Genom beslut år 1972 lade statsmakterna fast vissa riktlinjer
            för hushåll- ning med mark och vatten. Kommunerna runt om i landet
            utarbetade program för de planeringsåtgärder som borde vidtas.
            Regeringen tog år 1975 ställning till programmen genom beslut
            för varje län. I propositionen 1978/79:213 redovisar regeringen
            sitt ställningstagande till det fortsatta arbetet med den fysiska
            riksplaneringen. I en departementspro- memoria till länsstyrelserna
            samt berörda ämbetsverk har dessa getts i uppdrag att fortsätta
            planerandet med uppgift att bl. a. upprätta områdespla- ner för
            tätorter vars expansion kan komma att beröra jordbruksmark. Vidare
            begärs att mer preciserade planer beträffande fritidsbebyggelsens
            utveckling i vissa områden upprättas samt att arbetet fortsätter
            med att säkerställa naturvårdens, friluftslivets och kulturminnesvårdens
            intressen. Länsstyrel- serna skall under 1982 åter redovisa läget
            i planeringen. Som framgår av det sagda har planerandet pågått
            från 1972, och planerna omfattar nu tiden fram till 1982. Från
            en rad håll börjar man nu reagera mot detta överdrivna centralstyrda
            planerande. Många anser att detta utgör ett hot mot den kommunala
            självstyrelsen, medan andra ser med oro på hur byråkratin får
            fritt spelrum till ingen nytta. Avsikten från början var att utveckla
            en planering för att skydda riksintressanta miljöer. Under arbetets
            gång har dock planeringen kommit att praktiskt taget handla om
            all mark som har något värde, oavsett från vilken utgångspunkt
            det vara må. Regeringen har sålunda i beslut län för län presenterat
            detaljerade synpunkter på en lång rad konkreta miljöer och hur
            dessa skall planeras. Kommunerna vet snart inte hur de skall förfara
            vid upprättandet av olika planer, och enskilda människor kommer
            i kläm i den byråkratiska djungel som blir följden av alla dessa
            detaljbeslut. Den planering som nu sker kan verkligen ifrågasättas.
            Den torde helt sakna förankring ute bland de enskilda människorna.
            Man kan även fråga sig om det var riksdagens mening att driva
            planeringen så här långt när man tog beslutet om en riksplanering
            för att skydda speciella riksintressen i vår fysiska miljö. Det
            naturliga hade varit att nu avsluta planerandet. När det gäller
            fritidsboendet är den genomgående tankegången i bostads- ministerns
            direktiv att uppförandet av enskilda fritidshus skall starkt begränsas
            eller förbjudas. Uttryck som ”Enskild fritidsbebyggelse bör tillåtas
            endast i form av mindre kompletteringar av befintlig bebyggelse”
            och ”Stor restriktivitet bör gälla med att tillåta ytterligare
            enskild fritidsbebyggelse” är
          </p>
          <p>
            1 Riksdagen 1979/80. 3 saml. Nr 1-3
          </p>
          <p>
            Mot. 1979/80 1-3
          </p>
          <pb facs="riksdagen-motions-pdf/data/197980/mot_197980__1/mot_197980__1-002.pdf"/>
          <p>
            Mot. 1979/80:1 2
          </p>
          <p>
            legio i propositionen. I stället skall man inrikta sig på byggandet
            av fritidsbyar eller andra kollektiva former av fritidsbebyggelse
            — detta trots att de flesta människor föredrar enskilda hus framför
            stugbyar. Vårt land är lyckligt lottat när det gäller tillgången
            på strövområden, och knappast någonstans kan man finna någon trängsel
            ute i markerna. Trängseln hittar vi vid badplatser, utefter iordninggjorda
            stigar, spår, bingobanor och andra platser med ”konstgjord natur”.
            Människor som verkligen rör sig ute i markerna, t. ex. orienterare
            och jägare, vet att det verkligen förhåller sig på det sättet.
            Att med hänvisning till det rörliga friluftslivets behov stoppa
            enskilda fritidshus är verkligen inte övertygande. I mitt hemlän,
            Gävleborg, finns mycket stora och lämpliga områden för fritidsbebyggelse.
            Enligt riktlinjerna i propositionen skall dock i princip inga
            fler enskilda fritidshus planeras utefter Gästrike- och Hälsingekusten
            eller på öarna. Likaså undantas områdena runt Dalälven, Ljusnan
            och Dellensjöarna från byggande av ytterligare enskilda fritidshus.
            Sådana direktiv kan man knappast få förståelse för hos länets
            medborgare. Tillgången till stränderna är ju redan i dag säkrad
            för allmänheten genom den strandskyddslag som vi sedan många år
            har i vårt land. Att då förhindra människor att några hundra meter
            från stränderna bygga fritidshus är obegripligt. Med hänvisning
            till vad som framhållits hemställs att riksdagen ej godkänner
            de riktlinjer för hushållning med mark och vatten som föreslås
            i propositionen 1978/79:213.
          </p>
          <p>
            Stockholm den 8 juni 1979
          </p>
          <p>
            Rolf Dahlberg (m)
          </p>
        </div>
      </div>
    </body>
  </text>
</TEI>
