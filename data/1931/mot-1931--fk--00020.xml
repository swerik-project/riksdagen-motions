<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--fk--00020">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__fk__20/mot_1931__fk__20-001.pdf"/>
      <fw xml:id="i-NnBJ261bNijQFy32B2PqVV">
        Motioner i Första kammaren, Nr 20. 7
      </fw>
      <div xml:id="i-WnW6wEfAESapezn9a5eCv1" type="motHeader">
        <div xml:id="i-KTeof2QWH6Xv7oL1XKgxBd" type="motTitle"/>
        <div xml:id="i-5wA8BEhnD8c6Zz6xTJyK1x" type="motSubmissionInfo"/>
      </div>
      <div xml:id="i-2Bsn9E5FV87Xo4ynDZWbdn" type="motBody">
        <div xml:id="i-DjsLauYKBGWuJCFWuEm8Z9">
          <p xml:id="i-QPYGoKmEVUwURmRNFeqDEe">
            Nr 20.
          </p>
          <p xml:id="i-JezHCHE1omxzKUKniuYayL">
            Av herr Gustafson, Fritiof, om viss ändring i 22 $ 1 mom. kommunal-
            skattelagen.
          </p>
          <p xml:id="i-Kxa4jT7ZcHA7Gy9KtaSmBd">
            Bland de åtgärder i syfte att höja landets produktionskraft,
            som under de senaste åren varit föremål för statsmakternas uppmärksamhet,
            märkes bland de främsta understödsverksamheten för skogsmarkernas
            utdikning. Utan tvivel är också en sådan understödsverksamhet
            väl på sin plats. Resultaten av den förbättring, som genom skogens
            utdikning kommer skogsmarken till del, kom- ma i regel ej till
            synes förrän i en avlägsen framtid. Det är följaktligen mera sällan,
            som den, vilken inlåter sig på dylika företag, själv får skörda
            lön för sin kostnad och möda, och de krafter, som driva skogsägarna
            till dessa för riket i dess helhet ur ekonomiska och sociala synpunkter
            erkänt nyttiga och välsignelse- bringande utlägg av kapital och
            arbete, äro merendels ej starka. Det allmännas uppmuntrande av
            skogsdikningen genom statsbidrag är sålunda säkerligen på sin
            plats. Däremot har staten hittills ej anlitat en annan, även av
            andra skäl motiverad utväg i liknande syfte, nämligen beviljande
            av avdrag vid beskatt- ningen för kostnad för skogsdikning. Avdrag
            medgives väl enligt 22 $ kommunal- skattelagen för kostnader för
            skyddsdikning, d. v. s. sådan dikning, vars syfte huvudsakligen
            är att vidmakthålla skogens avkastningsförmåga och hindra skogsmarkens
            försumpning m. m., men ej för annan skogsdikning. Att avdrag för
            den senare ej medgives, beror därpå, att denna hänföres till grundförbättring.
            Jag är övertygad om att en avdragsrätt för skogsdikning i allmänhet
            skulle utgöra en kraftigt verkande drivfjäder till utdikning av
            skogsmarkerna, desto viktigare med hänsyn till sådana skattebetalare,
            framför allt bolagen, som ej erhålla statsbidrag för ändamålet.
            Det förefaller mig med andra ord synnerligen lovvärt att genom
            en väl avpassad skattelagstiftning uppmuntra åtgärderna för den
            produktiva skogsmarkens torrläggning. Att härigenom skapas goda
            arbets- tillfällen för skogsarbetarna under sådana tider, då på
            grund av konjunkturer eller eljest avverkningarna måste ligga
            nere, synes blott bekräfta en dylik lagstiftnings ändamålsenlighet.
            1921 års kommunalskattekommitté föreslog på sin tid rätt till
            avdrag för skogsdikning, men detta förslag upptogs ej i 1927 års
            kommunalskattepropo- sition, just med den motivering att fråga
            vore om grundförbättring. Det kan naturligtvis ej heller förnekas,
            att utdikningen åstadkommer förbättring av markens produktionsförmåga
            — det är ju i själva verket för att vinna sådan den kommer till.
            Men det är här fråga om en förbättring, som först i det långa
            loppet kommer vederbörande till godo. Någon ränta på det nedlagda
            kapitalet kan ej väntas förrän efter många tiotal år, varför den,
            som ämnar behålla sin
          </p>
          <pb facs="riksdagen-motions-pdf/data/1931/mot_1931__fk__20/mot_1931__fk__20-002.pdf"/>
          <fw xml:id="i-2NzNuUBmjUzwQ8QgU6Vmys">
            8 Motioner i Första kammaren, Nr 20.
          </fw>
          <p xml:id="i-VQK6sW32rj5ssUV31fGZxY">
            fastighet själv, för egen del i regel torde få avstå från all
            fördel av sitt arbete och sin kostnad. Vad åter angår själva fastighetens
            värde, vilket jordägaren kan tillgodogöra sig vid fastighetens
            föryttring, så lärer väl en skogsdikning esom- oftast omedelbart
            medföra någon ökning därav, men stundom försvinnande liten och
            regelmässigt ej på långt när svarande mot den nedlagda kostnaden.
            Man kan sålunda med fog göra gällande, att, om skogsdikning medför
            grund- förbättring, så är denna grundförbättring av sådan art,
            att jordägaren, som utför densamma, endast i mycket begränsad
            utsträckning kan tillgodogöra sig den. Och de reella skäl, som
            tala mot avdragsrätt beträffande grundförbättring i allmänhet,
            nämligen att endast en omplacering av förmögenhet äger rum, passa
            ej in på skogsdikning. Någon farhåga för konsekvenserna av här
            ifrågasatt avdragsrätt synes fördenskull ej behöva hysas. För
            övrigt må anmärkas, att det redan nu ej är undantagslös regel,
            att inkomst, som går till grundförbättring, beskattas, ity att,
            i den mån fastighetens egen naturaavkastning därtill användes,
            någon beskattning vanligen ej sker, på samma sätt som ej heller
            tillväxt av kreatursstammen beskattas. Inverkan av den ifrågasatta
            ändringen å statens och kommunernas finanser bleve säkert ringa.
            Vad kommunalskatten beträffar äger frågan på grund av garantiskatteavdraget
            ringa betydelse. Vad åter statsbeskattningen angår kan en föreställning
            om frågans innebörd erhållas av de uppgifter rörande kost- naderna
            för skogsdikning å enskildas marker, som för år 1929 återfinnas
            i skogs- vårdsstyrelsernas berättelser. Med utgångspunkt från
            dessa ej fullständiga uppgifter torde kunna ungefärligen kalkyleras
            med en dylik kostnad sagda år av mellan 1 och 13; miljoner kronor,
            däri ej inbegripna statsbidragen. Det belopp, som skulle kunnat
            utnyttjas såsom avdrag, understiger nu angivna summa. Det är visserligen
            sant, att tack vare de ökade statsbidragen sagda siffror redan
            överskridits, och det är ett huvudsyfte med det förslag jag här
            framlägger, att skogsdikningen skall ytterligare ökas. Kommer
            detta att inträffa, måste det sålunda räknas förslaget till förtjänst
            och ej till last. Kvar står emel- lertid, att även av en utökad
            skogsdikning någon mera betydelsefull finansiell påföljd för det
            allmänna ej kan vara att förvänta. På grund av vad jag nu anfört
            får jag hemställa,
          </p>
          <p xml:id="i-X8g12JYCMCngnxGjgPkkqr">
            att 22 $1 mom. kommunalskattelagen måtte erhålla följande ändrade
            lydelse: »I mom. Från bruttointäkten av — — — — — skogskultur,
            skogsdikning även i den mån skogsmarken därigenom förbätt- ras,
            skogsindelning — ——-— anses tillhöra arbetspersonalen.» samt att
            andra stycket i sjunde punkten av anvisningarna till nämnda paragraf
            måtte utgå.
          </p>
          <p xml:id="i-RAoWQqaHm4gcrbBP9iBVRh" type="date">
            Stockholm den 19 januari 1931.
          </p>
          <p type="signatureBlock" id="i-E7bqwrY4BFoPhaSDjZscgG">
            Fritiof Gustafson.
          </p>
          <p xml:id="i-GkRF8TSpMeGXF8we6sUrvh">
            Victor Pettersons Bokindustriaktiebolag, Stockholm 1931
          </p>
        </div>
      </div>
    </body>
  </text>
</TEI>
