<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00012">
  <teiHeader>
    <fileDesc>
      <titleStmt>
        <title>med anledning av skr. 2009/10:129 Att möta globala utmaningar – skrivelse om samstämmighet för utveckling</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:129 Att möta globala utmaningar – skrivelse om samstämmighet för utveckling</title>
          <idno type="rdwebb">GX02U12</idno>
          <rs type="number">U12</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U12/text</ref>
          <ref type="dokument_url_html">http://data.riksdagen.se/dokument/GX02U12</ref>
          <ref type="dokumentstatus_url_xml">http://data.riksdagen.se/dokumentstatus/GX02U12</ref>
          <ref type="doc">http://data.riksdagen.se/fil/6150A7CD-B63A-4FB1-9157-CE45CB9E31AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9XRoks9Ekmt1C8GHDNkxdt" type="basedOn"/>
        <correspContext corresp="i-9XRoks9Ekmt1C8GHDNkxdt">
          <ref>Regeringsskrivelse 2009/10:129</ref>
        </correspContext>
        <correspAction xml:id="i-Wdhj4rHqoFuYvxbAPHg9sf" type="signed"/>
        <correspContext corresp="i-Wdhj4rHqoFuYvxbAPHg9sf">
          <note type="signatory" corresp="i-LYgs6CxKoYV4fCQZqbNzzy"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-9KG7jeGdkJDsSQQb3gKA2U"/>
        </correspContext>
        <correspAction xml:id="i-NjbGAmKbt79FFHx2bDfze4" type="referral">
          <date when="2010-04-09"/>
        </correspAction>
        <correspAction xml:id="i-QQVbDkton7pPYS21UigeGE" type="dismissal">
          <date when="2010-04-08"/>
        </correspAction>
        <correspAction xml:id="i-EMpq7qEqSGsqWyEuRDCK8Q" type="dismissal">
          <date when="2010-04-08"/>
        </correspAction>
        <correspAction xml:id="i-AaUvpx2e58uPJkK8tE4yZ7" type="transfer">
          <date when="2010-04-07"/>
        </correspAction>
        <correspAction xml:id="i-QmPTupWa3PLspoUWZa6qiW" type="submission">
          <date when="2010-04-07"/>
        </correspAction>
        <correspAction xml:id="i-UWucY2YL1dkep93TiLMf5a" type="assigned"/>
        <correspContext corresp="i-UWucY2YL1dkep93TiLMf5a">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EcGrmJxqkXhzDNc2FLi4sw" type="motBody">
        <div xml:id="i-2yRiNQkcxWkr995mGTHB4g" type="motProposal" subtype="förslag">
          <head xml:id="i-85ecSmahwu4D9SHvBCf7ua">
            Förslag till riksdagsbeslut
          </head>
          <list xml:id="i-QCdRsYHzoLx9oKw6Kcu5PX" style="ol">
            <item xml:id="i-Lo6o5QbKNe6qL3wGCju7pu">
              Riksdagen tillkännager för regeringen som sin mening vad som
              anförs i motionen om samordning och samverkan.
            </item>
            <item xml:id="i-7YzrFQFzDH64Bnnpx3hLaB">
              Riksdagen tillkännager för regeringen som sin mening vad som
              anförs i motionen om förtryck.
            </item>
            <item xml:id="i-6xpodGXyEZGTAp8F1kA2Na">
              Riksdagen tillkännager för regeringen som sin mening vad som
              anförs i motionen om ekonomiskt utanförskap.
            </item>
            <item xml:id="i-Tgqr5uRQ4jkkeECEvspBGv">
              Riksdagen tillkännager för regeringen som sin mening vad som
              anförs i motionen om klimatförändringar och miljöpåverkan.
            </item>
            <item xml:id="i-3Bx6f7CYmEbfbr5TVXwNEw">
              Riksdagen tillkännager för regeringen som sin mening vad som
              anförs i motionen om konflikter och sviktande situationer.
            </item>
          </list>
        </div>
        <div xml:id="i-RxvBDrXHyu7AzD5LuwPv6W" type="motContent">
          <head xml:id="i-8ikqnt9iMUQD8VRK3qJ5jb" type="h1">
            Motivering
          </head>
          <p xml:id="i-PzT4KxDuaTYN7So6aK3Kwf">
            År 2003 införde en enig svensk riksdag politiken för hållbar
            global utveckling (PGU). Det var ett viktigt steg för utvecklingspolitiken
            och rönte stor uppskattning både i Sverige och internationellt.
            Biståndet kan inte ensamt skapa utveckling, men rätt använt kan
            det vara en katalysator. I den sammanhållna politiken för global
            utveckling ska alla politikområden sträva mot samma mål en hållbar
            global utveckling.
          </p>
          <p xml:id="i-B3wv2YJyLnXNVpepPu9fHg">
            Politiken för global utveckling genomsyras av två grundläggande
            perspektiv som kompletterar och stöder varandra och är delvis
            överlappande. Tillsammans utgör de ett förhållningssätt för arbetet
            med att bidra till en rättvis och hållbar global utveckling inom
            varje politikområde. Individen står i centrum som bärare av rättigheter
            för att med egen kraft, vilja och kapacitet skapa utveckling.
          </p>
          <p xml:id="i-U5QFKb3ufqXK6rZ3No2kzh">
            Fattigdom kan inte bara mätas i inkomst per person. Klyftorna
            är stora inte bara mellan länder utan även inom ett och samma
            land. Global utveckling och minskad fattigdom skapas inte enbart
            genom att människor har mat för dagen, utan genom allas möjlighet
            att ta till vara sin kraft i ett demokratiskt samhälle där alla
            har tillgång till god hälsovård, utbildning och jobb. Brist på
            inflytande, dålig hälsa och analfabetism är fattigdomsbevis.
          </p>
          <p xml:id="i-JUHXagadSPojZXjRTa4CbK">
            Bland fattiga har kvinnor och barn minst inflytande över samhällen
            och sina egna liv. FN:s åtta millenniemål är förpliktande. Handling
            krävs på alla nivåer, av kommuner, regioner, regeringar och multilaterala
            institutioner. Oavsett om länder samarbetar kring jordbruksfrågor,
            folkhälsofrågor eller säkerhetspolitik så är hållbar global utveckling
            ett mål i samarbetet.
          </p>
          <p xml:id="i-M4vDgWzqUKxeBy5LL6bLSS">
            En hållbar global utveckling skapas inte enbart genom frihandel,
            skuldavskrivningar eller bistånd. För att öka välståndet och minska
            fattigdomen krävs att många faktorer samverkar. Ett helhetsgrepp
            krävs i såväl enskilda länder som internationella organisationer.
          </p>
          <p xml:id="i-QkW41a5JBfwmidaAJ4hhHm">
            Vi välkomnar att regeringen har lagt fram en genomarbetad skrivelse
            om PGU till riksdagen där resultatuppföljningen är tydlig. Tidigare
            signaler från regeringen har varit oroande, då de tytt på bristande
            engagemang för denna viktiga politik som Sverige var först i världen
            med.
          </p>
          <p xml:id="i-9UC7eUxTeJvAFxW8WRJpYd">
            Sverige har varit en föregångare och det gäller nu för regeringen
            att genom en aktiv politik se till att Sverige fortsätter vara
            föregångsland. Det vore ett verkligt viktigt bidrag till en hållbar
            global utveckling.
          </p>
          <p xml:id="i-5hjewuaqLqYSPg78yoHJwR">
            Skrivelsen är ambitiöst utformad men texten medför en perspektivförskjutning
            där solidaritet och det lokala ägarskapet som förutsättning för
            förändring är starkt nedtonat till förmån för ökat fokus på det
            svenska egenintresset och en övertro på marknadslösningar.
          </p>
          <p xml:id="i-G5aUPpE1SdvkWBRmD5tDPj">
            Regeringen betonar starkt behovet av mer aktörssamverkan i utvecklingssamarbetet.
            Särskilt betonas näringslivets roll som aktör, men vi vill utöver
            detta lyfta fram också andra aktörers viktiga roll i såväl givar-
            som mottagarland. Vi vill betona vikten av det är professionella
            aktörer som kommer in samt varna för att utrymmet för de enskilda
            organisationerna/det civila samhällets organisationer riskerar
            att minska.
          </p>
          <p xml:id="i-4ydQCTFPhu4JtX5kUQb592">
            För en hållbar utveckling och fattigdomsbekämpning kan inte nog
            betonas vikten av ett demokratiskt samhälle med fungerande flerpartisystem,
            där livskraftiga och aktiva partier, folkrörelser, fackföreningar
            och kyrkor bidrar till utvecklingen.
          </p>
          <p xml:id="i-FGJCDgqmB8ibcpukcHRf7L">
            Också här hemma spelar det civila samhället en viktig roll i
            arbetet för att genomföra PGU, öka kunskaperna om utvecklingsfrågor
            och med sitt engagemang och arbete bidra till en bredd i det svenska
            utvecklingssamarbetet. Regeringens nedskärningar av enskilda organisationers
            informationsverksamhet motverkar målet om att öka allmänhetens
            kännedom om och engagemang för den globala utvecklingen.
          </p>
          <p xml:id="i-XssfUVjvNmRJc2gkjxUgLb">
            De generella beskrivningarna av PGU och de inriktningar regeringen
            valt att fokusera på kommer vi inte att beröra i denna motion.
            Vi kommer i stället att fokusera på några områden där vi ser att
            brister finns.
          </p>
          <head xml:id="i-BfAks82zKemWxaoDE1RSFu" type="h2">
            Samordning och samverkan
          </head>
          <p xml:id="i-KD7JqHebC4QRe45Nk4fvLF">
            Vi vill utveckla den svenska politiken för global utveckling
            genom att skapa en samordningsfunktion i Regeringskansliet som
            ska svara för att regeringens agerande samfällt strävar mot målet
            om hållbar global utveckling. För att bättre motsvara en biståndsministers
            uppgifter i framtiden bör titeln biståndsminister ändras till
            minister för internationellt utvecklingssamarbete.
          </p>
          <p xml:id="i-JBRHRav96R6T5Ek6Zuthav">
            Vi vill vidare framhålla utlandsmyndigheternas potential för
            förverkligandet av den svenska politiken för global utveckling.
            Samtidigt vet vi att regeringen kraftigt skär ned på våra ambassader
            och generalkonsulat ute i världen. Här behövs en bred dialog om
            hur vi vill att svensk utlandsrepresentation och det viktiga arbetet
            ska bedrivas i framtiden.
          </p>
          <head xml:id="i-88FaWSXj95bKryXj3gdkmA" type="h2">
            Förtryck
          </head>
          <p xml:id="i-DknTMUDuv45EA3ZLnqkttE">
            Regeringen skriver om det oerhört viktiga arbetet för yttrandefrihet,
            kampen mot människohandel och arbetet för sexuell och reproduktiv
            hälsa och rättigheter, de delmål man valt ut.
          </p>
          <p xml:id="i-4623eTz4SGg2upuYT5t7dQ">
            Vår egen politik på dessa områden har vi framhållit i andra sammanhang
            men vi vill ändå särskilt framhålla vikten av att Sverige förmår
            vara en kraftfull röst för sexuell och reproduktiv hälsa och rättigheter.
          </p>
          <p xml:id="i-EYV6r3J4kmLFRZfncvmNyf">
            Sverige har flera gånger blivit utsett som världens bästa land
            att vara mamma i. Vi är ett av världens mest jämställda länder.
            Det ska vi vara stolta över. Stolta, men inte nöjda. I Sverige
            finns mycket kvar att göra och i utrikespolitiken än mer. Just
            därför är Sveriges roll så viktig. Vårt land har hög trovärdighet
            i dessa frågor, en trovärdighet vi måste utnyttja för att kunna
            vara en pådrivande kraft för kvinnors rättigheter och möjligheter
            också i ett globalt perspektiv.
          </p>
          <p xml:id="i-TcwCSgru9V5DYzGJJz8tgE">
            Jämställdhet är en central samhällsfråga för både kvinnor och
            män. Att skapa lika möjligheter, rättigheter och skyldigheter
            innebär förändringar i alla samhällen, på alla områden. Det är
            den utmaning vi står inför.
          </p>
          <p xml:id="i-6PUS5Vzb3zA59gJqpUXAnf">
            Kvinnor är ofta de fattigaste bland de fattiga och de mest utsatta.
            Det handlar t.ex. om flickors rätt till skolgång, kvinnors löner
            och arbetsvillkor i jämförelse med mäns och brist på inflytande
            över samhällsutvecklingen. Politiken måste stödja kvinnors kamp
            för jämställdhet inom alla dessa områden.
          </p>
          <p xml:id="i-W6A71JXHmEB9wWzthoc1ut">
            Fler än 500 000 kvinnor dör varje år av komplikationer i samband
            med graviditet eller förlossning och det är de fattiga som drabbas
            hårdast. I Sverige är risken att mista livet i samband med graviditet
            eller förlossning 1 på 17 000, i Afghanistan 1 på 8. Varje år
            dör 70 000 kvinnor och flickor i osäkra aborter. Kvinnors sexuella
            och reproduktiva rättigheter och hälsa måste vara prioriterad.
            Genom god tillgång till preventivmedel, läkarvård och sexualundervisning
            skulle många dödsfall kunna undvikas. Det handlar om vilja och
            politiska beslut.
          </p>
          <p xml:id="i-XNhWjn9X5oTmJjdy2YytkF">
            Utöver detta vill vi framhålla ytterligare några punkter där
            politiken för global utveckling måste vara tydlig.
          </p>
          <p xml:id="i-JJ9VA5sEXEBbeNSPqnp71n">
            Vi vill belysa vikten av att en politik för att motverka förtryck
            också måste vara kraftfull när det gäller engagemanget till försvar
            för de mänskliga rättigheterna.
          </p>
          <p xml:id="i-TiJkzE4FUN3BrZJNDXyLoS">
            Regeringen har många gånger kritiserats för en alltför passiv
            hållning och ovilja att påtala kränkningar av mänskliga rättigheter,
            särskilt gentemot stormakterna. Ett exempel där regeringen inte
            velat framföra kritik gäller Bushadministrationens användande
            av skendränkning som förhörsmetod.
          </p>
          <p xml:id="i-2QZKnxBqxji3ozueifiX3v">
            Ytterligare en fråga som inte har någon plats i regeringens redovisning
            av PGU gäller de mänskliga rättigheterna för arbetstagare. Regeringen
            lägger uppenbarligen ingen större vikt vid mänskliga rättigheter
            i arbetslivet eller vid den fackliga organiseringens betydelse
            för ett samhälles utveckling.
          </p>
          <p xml:id="i-EMMCKKcKwsds5ucCBZ3SgZ">
            Vi kan aldrig acceptera att konkurrenskraft skapas genom lägre
            löner, sämre arbetsvillkor, rovdrift på miljön, exploatering av
            människor och sämre välfärd. Viktiga verktyg utgörs av ILO:s konventioner.
          </p>
          <p xml:id="i-adZ6hKRCPzCgg5TR8i45N">
            Trots det engagemang för yttrandefriheten som regeringen visar
            i sin skrivelse finns fortfarande stora brister när det gäller
            stöd till demokratiarbete och arbete för mänskliga rättigheter
            i Ryssland. Utfasningen av biståndet till Ryssland har vi kritiserat
            tidigare, men det är på sin plats att åter diskutera detta. Den
            ryska ekonomin har utvecklats i snabb takt under senare år. Ryssland
            behöver inte längre bistånd i tidigare mening, och därför inleddes
            en utfasning av biståndet till Ryssland. Det måste dock ske på
            ett klokt sätt, och vissa sektorer demokrati och respekt för mänskliga
            rättigheter exempelvis är i fortsatt stort behov av stöd från
            omvärlden. Trots att utvecklingen i Ryssland går åt fel håll valde
            regeringen att påskynda utfasningen av biståndet. Lyckligtvis
            har man återställt åtminstone delar av detta stöd men Sverige
            behöver intensifiera sitt stöd för demokrati och yttrandefrihet
            i Ryssland.
          </p>
          <head xml:id="i-5QVyXfuHoo6aooptNJhfZY" type="h2">
            Ekonomiskt utanförskap
          </head>
          <p xml:id="i-Moc9qpBJ1N8aeBHiG7Pfx3">
            Skrivelsen nämner Sveriges deltagande i det internationella arbetet
            för ökad transparens på skatteområdet och förbättrat informationsutbyte
            samt motverkande av s.k. skatteparadis.
          </p>
          <p xml:id="i-YPaEcToV9dBUtdfobgFAYF">
            Vi vill påtala vikten av att detta genomsyrar också det egna
            agerandet. Under det senaste året har vi vid flera tillfällen
            påtalat, kritiserat och motionerat om den kritik som riktats mot
            Swedfund och att flera kapitaltillskott gjorts utan att man först
            tillgodosett de rekommendationer som Riksrevisionen ställt upp.
          </p>
          <p xml:id="i-4UcYmrsb3A2f2D1CULPdfj">
            Swedfund International AB är ett statligt ägt bolag som arbetar
            med riskkapital och kompetens för investeringar i utvecklingsländer.
            Vi anser att bolaget har ett viktigt uppdrag då ekonomisk tillväxt
            är en viktig komponent i utveckling och fattigdomsbekämpning.
            Men vi ser mycket allvarligt på den kritik som riktats mot Swedfund
            av Riksrevisionen.
          </p>
          <p xml:id="i-Bo1VvWQ1A8LBaN3yR8xQcA">
            Där framgår bl.a. att Swedfunds investeringar främst motiverats
            utifrån ett ekonomiskt perspektiv och att de förväntade utvecklingseffekterna
            ofta varit övergripande formulerade i investeringsbesluten. Det
            borde vara en självklarhet att utvecklingseffekterna måste vara
            styrande när man beslutar hur man ska använda biståndsmedel.
          </p>
          <p xml:id="i-6rgd1HFpFNHFWZwuHZojND">
            Det har visat sig att av de 500 miljoner kronor till investeringar
            som Swedfund beslutade om under 2008 så gick 20 %, 98 miljoner
            kronor, via skatteparadis såsom Brittiska Jungfruöarna och Caymanöarna
            där insyn är obefintlig och alla transaktioner hålls hemliga.
            Detta borde strida mot regeringens ambition att sätta kvalité
            och resultat i centrum för utvecklingssamarbetet.
          </p>
          <p xml:id="i-GbHpEk1Fy79vsCfscRYWZ3">
            De krav på resultat och effektivitet som ställs på övrigt bistånd
            ska självklart ställas också på Swedfunds verksamhet. Att exempelvis
            investera i s.k. tax havens kan knappast stå i samklang med svensk
            politik för fattigdomsbekämpning och hållbar utveckling.
          </p>
          <head xml:id="i-5L7xR53RSmZsQpVTTXKPJt" type="h2">
            Klimatförändringar och miljöpåverkan
          </head>
          <p xml:id="i-XbfwxSoLh1ZPDuhYAAB97b">
            Miljöpolitik kräver internationell mobilisering och global solidaritet.
            Behovet av internationellt arbete har den borgerliga regeringen
            snabbt anammat. Ansvaret för de kraftfulla åtgärder som klimatfrågan
            kräver läggs av den nuvarande regeringen på andra länder, på EU,
            internationella organ och på den internationella marknaden.
          </p>
          <p xml:id="i-RwsSwNgt2YxY6ojK2Gx9d3">
            Men att miljöproblemen är globala betyder inte att de ska lösas
            av någon annan. En viktig insats vi kan göra i det globala miljösamarbetet
            är att vara ett föredöme på hemmaplan. Självklart måste vi också
            ta del av det globala ansvaret.
          </p>
          <p xml:id="i-KWyJ9s7fK8U8JifUctbK4X">
            Sverige hade goda förutsättningar att kunna leda EU på ett sätt
            som skulle kunna bidra till ett starkt resultat vid COP 15 i Köpenhamn.
            Nu vet vi att mötet misslyckades och att EU tycks ha förlorat
            sin ledarroll i klimatfrågan.
          </p>
          <p xml:id="i-PiERC8qsDchC2xuhmgPbU8">
            Ekonomen Nicholas Stern som har forskat kring klimatförändringarnas
            negativa konsekvenser, har sagt att det nedslående resultatet
            från Köpenhamn till stor del berodde på de rika ländernas arrogans.
            Det är tydligt att mycket hade kunnat göras bättre när det gäller
            ledarskapet inför och under mötet.
          </p>
          <p xml:id="i-8BLpp3ghEafNDXeMCjnGGr">
            Det är svårförståeligt att Fredrik Reinfeldt redan från början
            valde att spela ned förväntningarna inför mötet i stället för
            att driva på. De som tidigt upptäckte sprickan mellan den svenska
            miljöministern och statsministern var den danska pressen. Ordföranden
            i det danska miljöutskottet Sten Gade sade: Vi har ingen ledarhund
            på klimatområdet i Europa längre. Sverige borde ha dragit lasset
            och pressat på, men nu håller det hela tiden på att falla samman
            för att Sverige frånsäger sig sitt ledarskap. Ändå var det klimatet
            som Reinfeldt kanske talade allra högst om när ordförandeskapet
            inleddes. Strategin har därför ur många stycken varit svårförståelig.
          </p>
          <p xml:id="i-Wg3JM1eBQPpXdSMoG6vfrN">
            Nu krävs det att Sverige tillsammans med övriga EU-länder agerar
            kraftfullt för att kommande klimattoppmöte i Mexiko inte resulterar
            i liknande bakslag som det i Köpenhamn.
          </p>
          <head xml:id="i-X1UWZnHV24ecWRd9qu3i2s" type="h2">
            Konflikter och sviktande situationer
          </head>
          <p xml:id="i-4EHPW4hgkk52oeJT4fV41D">
            Konflikter och krig för med sig katastrofala följder för enskilda
            människor och som ett hinder för utveckling och kamp mot fattigdom.
            Fred och säkerhet är en förutsättning för utveckling samtidigt
            som utvecklingssamarbetet bidrar till att stärka säkerheten.
          </p>
          <p xml:id="i-T52zZ7pbhJSAt94Cjn4urf">
            I skrivelsen återfinns flera exempel från svenska insatser i
            Afghanistan för att belysa exempelvis arbetet med säkerhetssektorreformer
            och samspelet mellan säkerhets- och utvecklingsutmaningar. Sverige
            har ett omfattande engagemang i Afghanistan och vi har krävt att
            regeringen presenterar en bred strategi för Sveriges insatser
            i Afghanistan. Detta har regeringen inte klarat av att leverera.
            Vi anser alltjämt att det finns behov av en sådan strategi.
          </p>
          <p xml:id="i-3g8oBG3mYoKQSbikiGcmDe">
            Regeringen skriver också att man ser över möjligheten att stödja
            EU:s utbildningsinsats i Uganda till stöd för den somaliska regeringens
            säkerhetsstyrkor. Angående detta har vi tidigare i riksdagens
            EU-nämnd anmält avvikande mening, en hållning som vi vidhåller
            också framgent.
          </p>
          <p xml:id="i-9hu7556VYEax5bzbAfUF47">
            Skrivelsen beskriver de svåra situationer som finns i länder
            i konflikt eller postkonfliktläge och vilka konsekvenser detta
            medför framför allt för de människor som lever där, men också
            i form av nya utmaningar för det internationella samfundet.
          </p>
          <p xml:id="i-NBRWgSLzDXokJc4RX8S6NQ">
            Skrivelsen tar dock inte upp det viktiga arbetet för nedrustning
            och icke-spridning. I en värld som upprustar alltmer behövs aktiva
            röster för nedrustning. Sverige har en lång och stolt tradition
            att förvalta men regeringen förhåller sig alltför passiv. Nu,
            när många frågor gör att nedrustning och icke-spridning står högre
            än på länge på den internationella agendan, har Sverige en större
            möjlighet än på länge att få ­gehör för nedrustningsarbetet om
            vi tar den chansen. Den borgerliga regeringen har tyvärr hittills
            inte gripit möjligheten.
          </p>
          <p xml:id="i-Ew1h2fWrZ2EAAbRSV6dfvV">
            Vi har länge krävt konkreta åtgärder, exempelvis baserade på
            Blixkommissionens rekommendationer. Även när det gäller arbetet
            mot klustervapen förhåller sig regeringen passiv. Sverige har
            ännu inte ratificerat den konvention som arbetades fram genom
            den internationella s.k. Osloprocessen.
          </p>
          <p xml:id="i-2qcDWRTuz2FoBnyojS1udp">
            Vi ser också behov av en ny krigsmaterielexportlagstiftning som
            ligger i fas med utvecklingen på området och som är samstämd med
            politiken för global utveckling. Vi anser att en ny lagstiftning
            bör föregås av en ny utredning. Närmare riktlinjer för detta återfinns
            i vår motion med anledning av regeringens årliga skrivelse om
            strategisk exportkontroll.
          </p>
        </div>
        <div xml:id="i-RqWHvYDFWQSnxporibbhVP" type="signatureBlock">
          <list xml:id="i-BEDQyGo33nhNUMkntVy4wG">
            <item xml:id="i-Gf9M7tSBvFSS4J2X1XitVr" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-G1XmYLSMr4y5EFZJCPXAvF" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-RrBZP2YUFdPr9FyY9Ln738" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-UaQDqkNhQ5f58uXkB54Q4t" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-CRvGo1hiN3w7mEBZTzwQzK" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-SmTUwQxqLYuZkhSLS8MorM" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
            <item xml:id="i-DDYUpqS36DGnRSuJ7wEmGZ" who="i-3YAEMbZXswzuyekFnSxXSF" type="signature">
              Olle Thorell (s)
            </item>
            <item xml:id="i-TVPtQE28Batpktbmni6Jk6" who="i-LYgs6CxKoYV4fCQZqbNzzy" type="signature">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
