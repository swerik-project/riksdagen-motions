<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00204">
  <teiHeader>
    <fileDesc>
      <titleStmt>
        <title>Kvinnokonventionen 30 år</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnokonventionen 30 år</title>
          <idno type="rdwebb">GX02A204</idno>
          <rs type="number">A204</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A204/text</ref>
          <ref type="dokument_url_html">http://data.riksdagen.se/dokument/GX02A204</ref>
          <ref type="dokumentstatus_url_xml">http://data.riksdagen.se/dokumentstatus/GX02A204</ref>
          <ref type="doc">http://data.riksdagen.se/fil/90A96AEB-3055-4AA9-AFAC-ABBE4D0B747F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CmkzoQLx1NK1XnRGZThG4r" type="signed"/>
        <correspContext corresp="i-CmkzoQLx1NK1XnRGZThG4r">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="numbering" xml:id="i-9XDm7z9GeVPy9Uau3HNSkf">
          <date when="2009-09-29"/>
        </correspAction>
        <correspAction type="submission" xml:id="i-4CEPta7W2hDZXdR1sD6FLq">
          <date when="2009-09-22"/>
        </correspAction>
        <correspAction type="transfer" xml:id="i-A5c6m2tLFy7o8qVcHpf1i9">
          <date when="2009-09-22"/>
        </correspAction>
        <correspAction type="assigned" xml:id="i-4zdLyH6m3rG2rZXH62h1Hx"/>
        <correspContext corresp="i-4zdLyH6m3rG2rZXH62h1Hx">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PVGbniVwy6pi95eSM57rAa">
            1 Förslag till riksdagsbeslut
          </head>
          <p xml:id="i-MuJ6wQwgWATeTdBbea1Chy">
            Riksdagen tillkännager för regeringen som sin mening vad som
            anförs i motionen om att ta fram förslag till en strategi för
            att implementera FN-konventionen om avskaffande av all slags diskriminering
            av kvinnor (Cedaw).
          </p>
        </div>
        <div type="motContent">
          <head type="h1" xml:id="i-JzpvJe9MxRYLymbzG7XYzj">
            2 Inledning
          </head>
          <p xml:id="i-9xjpjXvfSyWiARMDFpPj3E">
            Vänsterpartiet har i andra motioner problematiserat regeringens
            jämställdhetspolitik och visat på strategier för att komma vidare
            i arbetet mot könsdiskriminering. FN-konventionen om avskaffande
            av all slags diskriminering av kvinnor (Cedaw), även kallad kvinnokonventionen,
            är ett instrument för detta. I år fyller kvinnokonventionen 30
            år. Vi kan dock konstatera att det fortfarande, 30 år efter att
            konventionen antogs, finns stora brister när det gäller jämställdheten
            mellan kvinnor och män i Sverige. Klass och kön är fortfarande
            avgörande för fördelningen av tid, resurser och makt i samhället.
            Fortfarande har kvinnor lägre inkomst och mindre makt och inflytande
            i samhället än män (SCB, Lathund om jämställdhet 2008). Fortfarande
            står kvinnor för den största delen av det obetalda arbetet med
            hem och barn. Fortfarande är kvinnor oftare långvarigt sjukskrivna
            än män. Den moderatledda regeringens politik har dessutom ökat
            orättvisorna och minskat jämställdheten.
          </p>
          <p xml:id="i-KGwEVC7er37Q631vtr1tR8">
            Trots att en generell välfärd och en väl fungerande offentlig
            sektor är grundläggande för jämställdheten mellan män och kvinnor
            har regeringen sedan valet 2006 gjort stora försämringar av arbetslöshetsförsäkringen,
            sjukförsäkringen och föräldraförsäkringen. Samtidigt har regeringen
            sänkt skatten för dem som har arbete och avskaffat förmögenhetsskatten.
            Nedskärningarna i socialförsäkringssystemet har slagit särskilt
            hårt mot kvinnor som grupp. Kvinnor är oftare visstidsanställda,
            deltidsarbetslösa, föräldralediga, ensamstående med barn eller
            långtidssjukskrivna än män.
          </p>
          <p xml:id="i-BtwCxTxn33Nwv95boTiZ6n">
            Det övergripande målet för svensk jämställdhetspolitik är att
            kvinnor och män ska ha samma makt att forma samhället och sina
            egna liv. Enligt fyra delmål ska kvinnor och män ha samma rätt
            och möjlighet att vara aktiva samhällsmedborgare och forma villkoren
            för beslutsfattandet, ha samma möjligheter och villkor i fråga
            om utbildning och betalt arbete som ger ekonomisk självständighet
            livet ut, ta samma ansvar för hemarbetet och ha möjlighet att
            ge och få omsorg på lika villkor samt ha samma rätt och möjlighet
            till kroppslig integritet. Målen antogs av riksdagen 2006.
          </p>
          <p xml:id="i-LoWy3tndvzx9nPgv3FxNwk">
            Vänsterpartiet menar att målen för jämställdhetspolitiken är
            ett steg i rätt riktning. Men vi saknar ett tydligt könsmaktsperspektiv
            på flera områden, inte minst en könsmaktsförståelse av mäns våld
            mot kvinnor. Den politik som regeringen bedriver saknar tyvärr
            feministisk skärpa och uppvisar brist på insikt i hur olika politikområden
            påverkar varandra och vilka konsekvenser reformer får i kvinnors
            vardag. Vänsterpartiet anser därför att formerna för jämställdhetspolitiken,
            liksom dess innehåll, bör förändras radikalt. I denna motion vill
            vi lyfta fram kvinnokonventionen som ett konkret verktyg för jämställdhetsarbetet.
          </p>
          <head type="h1" xml:id="i-EaRkg5TGWNjfDzbxiKBJJq">
            3 Konventionens historik och innehåll
          </head>
          <p xml:id="i-QqxU1M5SeuyFxm2JUN5EfQ">
            Konventionen om avskaffande av all slags diskriminering av kvinnor
            (Cedaw) är en internationell människorättskonvention som antogs
            av FN:s generalförsamling 1979. Sverige undertecknade konventionen
            som första land 1980, och i september 1981 hade 20 länder ratificerat
            konventionen och den kunde träda i kraft. År 2006 hade konventionen
            ratificerats av 185 länder (över 90 procent av världens stater).
            Kvinnokonventionens fakultativa protokoll som ger individuell
            klagorätt och möjlighet till undersökningsförfarande av en stat
            vid allvarliga kränkningar av konventionen tillträddes av Sverige
            2003.
          </p>
          <p xml:id="i-K4kdPnSizD72MuN3hCCtLL">
            Kvinnokonventionen består av 30 artiklar, varav de första 16
            består av definitioner och rättigheter. Artikel 2 och 3 behandlar
            den grundläggande förpliktelsen att avskaffa all slags diskriminering
            av kvinnor. I artiklarna 516 ges mer specifika förpliktelser.
            Resterande artiklar behandlar kommitténs arbete, rapportering,
            undertecknande av konventionen samt tvister rörande tolkningen.
            Inledningen till konventionen är ett uttalande om vilka åsikter,
            orosmoment och förhoppningar som ligger bakom skapandet av själva
            konventionen.
          </p>
          <p xml:id="i-TkQwrn43ndi33FrjSww8PB">
            Konventionen kräver specifikt stopp för all diskriminering av
            kvinnor och flickor i det politiska och offentliga livet vad gäller
            nationalitet, utbildning, arbetsliv, hälso- och sjukvård, ekonomi,
            sport, kulturliv, äktenskap och familjeangelägenheter. Genom att
            acceptera konventionen förbinder sig staterna att vidta en rad
            åtgärder för att göra slut på all slags diskriminering av kvinnor.
          </p>
          <head type="h2" xml:id="i-5qqXhSHCyxKLNWoxppVE4g">
            3.1 Artikel 1 Definition av diskriminering av kvinnor
          </head>
          <p xml:id="i-GRFGRQUDGSmABP37LKxbWw">
            I konventionen avser uttrycket diskriminering av kvinnor varje
            åtskillnad, undantag eller inskränkning på grund av kön som har
            till följd eller syfte att begränsa eller omintetgöra erkännandet
            av mänskliga rättigheter och grundläggande friheter på det politiska,
            ekonomiska, sociala, kulturella eller medborgerliga området eller
            något annat område för kvinnor, oberoende av civilstånd och med
            jämställdheten mellan män och kvinnor som grund, eller åtnjutandet
            eller utövandet av dessa rättigheter och friheter.
          </p>
          <head type="h2" xml:id="i-2HDnbjQZTmHkTjw3mzf3mN">
            3.2 Artikel 2 Skyldighet att avskaffa diskriminering av kvinnor
          </head>
          <p xml:id="i-7VfBioKE9oz3EU9yeEwXmB">
            Konventionsstaterna fördömer diskriminering av kvinnor i alla
            dess former. De är eniga om att på lämpligt sätt och utan dröjsmål
            inrikta sin politik på att avskaffa diskriminering av kvinnor
            och åtar sig i detta syfte att:
          </p>
          <list style="ul">
            <item xml:id="i-8vpyVS6bqKMTVbbDn95onc">
              vidta lämpliga lagstiftnings- och andra åtgärder, vid behov innefattande
              påföljder, som förbjuder all diskriminering av kvinnor
            </item>
            <item xml:id="i-8xP7C3zgN8J5E3oPdRHnac">
              skapa rättsligt skydd för kvinnors rättigheter på samma grunder
              som för män och att genom behöriga nationella domstolar och andra
              offentliga institutioner säkerställa ett effektivt skydd för kvinnor
              mot varje diskriminerande handling
            </item>
            <item xml:id="i-FJ8Xhw5EHe9SWGsQtL5ExK">
              avstå från varje diskriminerande handling eller förfarande mot
              kvinnor och säkerställa att myndigheter och offentliga institutioner
              handlar i överensstämmelse med denna skyldighet
            </item>
            <item xml:id="i-EtVnmZt7XjNsnnTAs5iSb2">
              vidta alla lämpliga åtgärder för att avskaffa diskriminering
              av kvinnor från enskilda personers, organisationers eller företags
              sida
            </item>
            <item xml:id="i-R8jnkuUMHFF2sn9Wc9rVzz">
              vidta alla lämpliga åtgärder, inklusive lagstiftning, för att
              ändra eller upphäva gällande lagar och förordningar, sedvänjor
              eller bruk som innebär diskriminering av kvinnor
            </item>
            <item xml:id="i-Na1ozfUoEHkXquexPanRqX">
              upphäva alla nationella straffbestämmelser som innebär diskriminering
              av kvinnor.
            </item>
          </list>
          <head type="h1" xml:id="i-5gzU5uDC1kTMuM8Cqnsm2p">
            4 Cedaw-kommitténs rekommendationer till Sveriges regering
          </head>
          <p xml:id="i-EEu6J8CvqgzbrBKz9HLbZc">
            Konventionen har ett internationellt uppföljnings- och kontrollorgan,
            Cedaw-kommittén, som granskar staterna vart fjärde år. Sveriges
            regering sänder inför granskningen in en rapport om sin syn på
            hur lagstiftningen skyddar kvinnor från diskriminering samt vilka
            åtgärder som vidtagits för att förbättra skyddet för kvinnors
            mänskliga rättigheter. Regeringen har presenterat sju rapporter
            sedan ratificeringen av kvinnokonventionen, den senaste år 2006.
            I Sverige, liksom i många andra länder, tas också en skuggrapport
            fram av olika NGO:er (icke-statliga organisationer). Den senaste
            skuggrapporten presenterades år 2007 av Sveriges kvinnolobby och
            Cedaw-nätverket. Den kritik som kommittén utifrån rapporterna
            riktar gentemot staterna är dock endast rekommendationer.
          </p>
          <p xml:id="i-EyZu2Y4uBLMwiCPX7Kyhrf">
            I skuggrapporterna från 2001 och 2007 rapporterades om brister
            och diskriminering av kvinnor på flera områden, t.ex. insatser
            mot mäns våld mot kvinnor, utbildningsområdet, löner och arbetsliv,
            insatser mot prostitution och trafficking, grundlagen samt hälso-
            och sjukvården.
          </p>
          <p xml:id="i-RCjbo3P9Ui2mHWdsbSJjsS">
            År 2008 kom Cedaw-kommittén med kommentarer och rekommendationer
            till följd av regeringens senaste rapport och skuggrapporten.
            Kommittén är bl.a. bekymrad över den statliga utredning (SOU 2007:67)
            som drar slutsatsen att regeringsformen är könsblind. Sverige
            uppmanas därför att göra en granskning av samtliga grundlagar
            utifrån ett könsperspektiv. Kommittén är oroad över den låga andelen
            kvinnor på höga befattningar inom den akademiska världen och i
            det privata näringslivet. Kommittén är även oroad över att mindre
            än 20 procent av föräldraledigheten tas ut av fäder. Kommittén
            oroas också över den höga förekomsten av våld mot kvinnor och
            flickor, särskilt hedersrelaterat våld och våld i nära relationer,
            samt över den låga andelen åtal och fällande domar.
          </p>
          <p xml:id="i-EgBMVzosDC8PjqfUfHQE5n">
            Vidare är kommittén oroad över att socialtjänstens stöd till
            våldsutsatta kvinnor varierar mellan kommunerna och att vissa
            kommuner inte erbjuder skydd till alla utsatta kvinnor, t.ex.
            kvinnor med funktionsnedsättning. Kommittén uttrycker även sin
            oro över rapporter från Socialstyrelsen som visar på brister i
            jämställdheten inom hälso- och sjukvården.
          </p>
          <head type="h1" xml:id="i-GaTm4HrpcNZpCconshWF3p">
            5 Kvinnokonventionen som redskap för förändringsarbete
          </head>
          <p xml:id="i-YFvpoYivTLsbMHvzwPeDJK">
            Sverige har länge aktivt arbetat med FN:s konvention om barnets
            rättigheter (barnkonventionen). För att implementera konventionen
            finns bl.a. en strategi utarbetad som syftar till att göra barnkonventionen
            till ett aktivt instrument som riktar sig till samliga offentliga
            organ och verksamheter. Trots detta finns det fortfarande mycket
            kvar att göra innan Sverige lever upp till barnkonventionen. Det
            handlar inte minst om att öka allmänhetens kunskap om vad barnkonventionen
            innebär. Kvinnokonventionen är på liknande sätt en osynliggjord
            FN-konvention. Det är få som åberopar och använder sig av konventionen.
            De som arbetar med att synliggöra och göra konventionen till ett
            redskap för förändringsarbete är främst ideella organisationer
            med små resurser.
          </p>
          <p xml:id="i-G6PNorD81QNv5k6Z2MFg28">
            Det finns exempel på andra länder där man arbetat mer aktivt
            och konkret med konventionen. San Francisco antog 1998 en lokal
            Cedaw-stadga som förbinder San Francisco att fullt ut implementera
            konventionens principer (USA har ännu inte tillträtt konventionen).
            Det tillsattes även en arbetsgrupp med samlad kompetens inom området
            som har till uppgift att erbjuda vägledning och uppföljning. Arbetsgruppen
            utarbetade en femårig handlingsplan för implementeringen av konventionen.
            Detta och andra exempel kan ligga till grund för att i Sverige
            utveckla arbetet med kvinnokonventionen.
          </p>
          <p xml:id="i-BALhG7DDBbqohQzKzBqfzZ">
            Vänsterpartiet menar att regeringen aktivt borde arbeta för att
            kvinnokonventionen, på samma sätt som barnkonventionen, blir ett
            levande dokument som kan fungera som ett redskap för konkret handling
            för organisationer, myndigheter och politiska beslutsfattare på
            olika nivåer i samhället.
          </p>
          <p xml:id="i-G5ZFEZcXCnibDr84aayM4X">
            Regeringen bör därför återkomma med förslag på en strategi för
            att implementera kvinnokonventionen och göra den lika känd och
            använd som barnkonventionen. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-Ppv4k1r8MvbZoLYDxfd63a" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-ETgaBdwmo7hU8vXbhxzYNR" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-QAGrSwt6eXwhLe8gcVmhsh" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-9mLJzGJBobwuaBtfKF3V3o" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-GkJ2ci18Z9u5gvq4XK7Fef" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-LsGyDjYUcsZ2r4gkUVxY8b" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
