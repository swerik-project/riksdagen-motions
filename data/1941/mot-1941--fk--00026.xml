<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--fk--00026">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__26/mot_1941__fk__26-001.pdf"/>
      <fw xml:id="i-HopTQqzuMaBEEuEsCuzVvG">
        Motioner i Första kammaren, Nr 26. 2
      </fw>
      <div xml:id="i-DjmQcjFFV8GGEfA5qSEwX" type="motHeader">
        <div xml:id="i-Qm9G7cWYin963gcPoyYZU" type="motTitle"/>
        <div xml:id="i-CURomL1FH7NRRcRabBWT6v" type="motSubmissionInfo"/>
      </div>
      <div xml:id="i-MmZB2PPLeJ9FGpfvUsra98" type="motBody">
        <div xml:id="i-MPFfeQD4mKxo4L4AVADcan">
          <p xml:id="i-Qzv7VRAkxDGHAA3zH4C1fF">
            Nr 26.
          </p>
          <p xml:id="i-LX4iRAgRLuqk4uunG9fZQF">
            Av herr Strand, om förbättrade löne- och anställningsvillkor
            för personalen vid blindskolor, vårdanstalten i Lund för blinda
            med komplicerat lyte och dövstumskolorna.
          </p>
          <p xml:id="i-GVrnUqpESpdkrtF2o2tKqJ">
            Under punkt 156 i statsverkspropositionens åttonde huvudtitel
            föreslår Kungl. Maj:t anslag till avlöningar vid läroanstalterna
            för blinda. Därvid anför de- partementschefen bl. a.: | »Då frågan
            om en definitiv reglering av vårdar- och tjänstepersonalens löne-
            och anställningsförhållanden ännu icke upptagits till närmare
            övervägande, torde provisoriska lönebestämmelser även för nästa
            budgetår böra fastställas av skolöverstyrelsen. De för innevarande
            budgetår gällande bestämmelserna torde därvid i huvudsak kunna
            följas. Vad statskontoret och bostadsnämnden anfört ifråga om
            fastställande av värdet av tjänstebostad jämte bränsle och lyse
            lärer dock böra föranleda en omprövning av de nuvarande bestämmelserna.
            TI detta hänseende ansluter jag mig till den av bostadsnämnden
            hävdade meningen, att systemet med fasta ersättningsbelopp bör
            frångås och reglerna anpassas efter vad som tillämpas inom statsförvaltningen
            i allmänhet. Vad nu sagts äger mot- svarande tillämpning i fråga
            om ersättning för kost och tvätt. Då ersätt- ningarna för bostad
            ingå till byggnadsstyrelsens delfond av statens allmänna fastighetsfond
            samt ersättningarna för övriga naturaförmåner redovisas såsom
            uppbördsmedel på omkostnadsstaten, inverka de av mig förordade
            ändringarna icke på beräkningen av detta avlöningsanslag.» Förslag
            av samma innebörd framföres under punkt 158 beträffande vård-
            anstalten i Lund för blinda med komplicerat lyte. Slutligen föreslås
            under punkt 163 anslag för avlöningar vid dövstumskolorna, varvid
            departementschefen bl. a. anför: »Gällande kollektivavtal för
            vårdar- och tjänstepersonalen har träffats mellan styrelserna
            för vederbörande skolor å ena sidan och civilförvaltningens personal-
            förbund å den andra. Såsom framgår av propositionen nr 154 till
            1940 års lagtima riksdag (sid. 94), underställdes ärendet Kungl.
            Maj:t under sådana former, att en förutsättningslös omprövning
            icke var möjlig. Avtalet gäller till och med den 30 juni 1941.
            Uppsäges avtalet icke senast tre månader före avtalstidens utgång,
            förlänges giltighetstiden ytterligare ett år. Vid uppsägning av
            avtalet skall den uppsägande parten samtidigt översända förslag
            till nytt avtal. Enligt det föregående har statskontoret förutsatt,
            att avtalet icke kommer att förlängas vid avtalstidens utgång.
            Vid prövningen av denna fråga har jag beaktat, att lönerna för
            motsvarande personal vid läroanstalterna för blinda och vid vårdanstalten
            i Lund för blinda med komplicerat lyte reglerats icke genom kollektivavtal
            utan genom av skol-
          </p>
          <pb facs="riksdagen-motions-pdf/data/1941/mot_1941__fk__26/mot_1941__fk__26-002.pdf"/>
          <fw xml:id="i-CV1NXYoBq6rMu1fjecHTtH">
            6 Motioner i Första kammaren, Nr 26. 2
          </fw>
          <p xml:id="i-AEMdpHvGYr6CEN3jttcdxc">
            överstyrelsen utfärdade provisoriska bestämmelser. Såsom av det
            föregående framgår, förelåg vid behandlingen av frågan om anslag
            till sistnämnda anstalter förra året förslag till kollektivavtal
            jämväl för dessa anstalters del. Efter sam- råd med chefen för
            finansdepartementet kom jag emellertid till den uppfatt- ningen,
            att — i avbidan på en allmännare utredning rörande formerna för
            reg- lering av löne- och anställningsförhållandena för personal
            av denna art — skol- överstyrelsen borde bemyndigas meddela nyssnämnda
            provisoriska lönebestäm- melser. Häremot framställdes från riksdagens
            sida icke någon erinran. Enligt min mening tala samma skäl för
            en övergång jämväl för dövstum- skolornas del till den ordning,
            som sålunda gäller vid blindskolorna. På grund härav och med hänsyn
            till vad av statskontoret yttrats torde nämnda kollektiv- avtal,
            vilket för övrigt ansetts behäftat med tekniska brister, böra
            från statens sida uppsägas. Senare denna dag föreslår jag fördenskull
            Kungl. Maj:t att anbefalla skolöverstyrelsen att dels uppsäga
            nämnda avtal, dels med anlitande av sakkunnig, som överstyrelsen
            äger att i samråd med allmänna lönenämnden utse, och med beaktande
            av vad av mig i det föregående anförts ävensom övriga på saken
            inverkande omständigheter utarbeta förslag till nya anställnings-
            och avlöningsbestämmelser för vårdar- och tjänstepersonalen vid
            dövstumskolorna, att tillämpas från och med den 1 juli 1941, samt
            med vederbörande personal- förbund upptaga förhandlingar i ämnet,
            dels ock till Kungl. Maj:t inkomma med det förslag, som i anledning
            härav må befinnas påkallat. Det torde få ankomma på Kungl. Maj:t
            att på grundval av nämnda förslag meddela erforder- liga bestämmelser
            i ämnet.» I anledning av Kungl. Maj:ts ifrågavarande förslag får
            jag anföra följande: Nu gällande' kollektivavtal för vårdar- och
            tjänstepersonal vid de statliga dövstumskolorna trädde i kraft
            från och med den 1 juli 1939. Dessförinnan hade centrala förhandlingar
            ägt rum mellan skolöverstyrelsen och vederbörande fackförbund.
            I samband därmed verkställdes inom skolöverstyrelsen en under-
            sökning beträffande de tidigare gällande arbets- och lönevillkoren,
            av vilken icke blott framgick att dessa voro väsentligt olika
            vid de olika skolorna, utan här- jämte att arbetstiden för ifrågavarande
            personal var väsentligt högre än vad som kunde anses skäligt.
            I regel var sålunda arbetstiden närmare 70 timmar per vecka, och
            i något fall översteg den 90 timmar. Då det syntes parterna omöjligt
            att på en gång kunna rätta till alla de missförhållanden som förefunnos,
            enade de sig om att i första hand söka genomföra en ordnad arbetstid
            och i andra hand söka rätta till de största missförhållandena
            i lönehänseende. I anslutning till denna uppfattning infördes
            också i kollektivavtalet bestämmelse om arbets- tidens begränsning
            till 48 effektiva timmar per vecka. Vad härefter angick själva
            lönevillkoren, inriktade man sig på att åstadkomma förbättringar
            för sådana befattningshavare, vilka kunde antagas vara familjeförsörjare,
            varjämte med hänsyn till de speciellt ansvarsfulla arbetsuppgifter,
            som åvilade vårdarinne- personalen, dessa — i de fall de tidigare
            varit missgynnade — bereddes en något förmånligare ställning.
            För det stora flertalet andra befattningshavare genom- fördes
            av kostnadsskäl icke några större löneförbättringar, utan stå
            dessa liksom även vårdarinnepersonalen allt fortfarande i en synnerligen
            oförmånlig löne-
          </p>
          <pb facs="riksdagen-motions-pdf/data/1941/mot_1941__fk__26/mot_1941__fk__26-003.pdf"/>
          <fw xml:id="i-Nwjd8YLZ8vnGeqq797yKcn">
            Motioner i Första kammaren, Nr 26. 7
          </fw>
          <p xml:id="i-SkpNGTEVXDxTuGy2euZY3L">
            ställning såväl i jämförelse med motsvarande personal vid andra
            statliga institutioner som med liknande personal i kommunal eller
            enskild tjänst. Med hänsyn till att en del andra förmåner såsom
            semester o. dyl. icke behövde föranleda några större kostnader
            för dövstumskolorna ansågo parterna sig kunne medgiva sådana förmåner
            i något större utsträckning än vad i allmänhet före- kommer för
            avtalsanställd personal. Vid uppgörandet av avtalet utgick man
            ifrån att detsamma skulle innehålla fasta lönebelopp och att några
            rörliga lönetillägg icke skulle utgå under avtals- tiden, vilket
            med hänsyn till att dövstumskolorna hade att bestrida lönekost-
            naderna från fastställda anslagsposter ansågs fördelaktigt. I
            konsekvens härtill ansåg man då också, att såväl bostadsvärdena
            som andra naturaförmåner borde fastställas för hela avtalstiden.
            Av statskontoret och bostadsnämnden har ut- talats, att de sålunda
            fastställda avdragsbeloppen för naturaförmåner fastställts till
            för låga belopp, men dessa uttalanden måste ses mot bakgrunden
            av de sam- tidigt för dessa befattningshavare fastställda lönebeloppen.
            Att, på sätt som av departementschefen ifrågasättes, verkställa
            en omvärdering av naturaför- månerna utan att samtidigt reglera
            lönerna uppåt, torde vara ogörligt. Redan nu föreligger nämligen
            stora svårigheter för blind- som dövstumskolorna att på ett tillfredsställande
            sätt kunna rekrytera sitt personalbehov, emedan personal av ifrågavarande
            slag beredes avsevärt bättre arbetsvillkor å den enskilda arbets-
            marknaden. Bostadsnämndens uttalande om de i avtalet fastställda
            hyres- beloppen torde vidare vara gjort utan kännedom om rådande
            förhållanden. I stor utsträckning utgöras nämligen bostäderna
            av lokaler, vilka äro synnerligen olämpliga för ändamålet, och
            vad vårdarinnepersonalen beträffar, äro de av dem disponerade
            bostadsrummen mera att anse såsom tjänstelokaler, då de stå i
            direkt anslutning till elevrummen och även få tjänstgöra såsom
            arbetsrum 1 egentlig mening. Ett av personalens främsta önskemål
            är också, att de skola bliva be- friade från skyldigheten att
            bebo dem anvisade bostäder. Att under sådana förhållanden söka
            uttaga högre hyresbelopp torde icke låta sig göra. Vid bedömande
            av det gällande kollektivavtalet bör även uppmärksammas, att detsamma
            före ikraftträdandet godkändes icke blott av skolöverstyrelsen
            utan även av styrelserna för samtliga dövstumskolor, i vilka senare
            förekomma talrika representanter med ingående kännedom om förhållandena
            å den allmänna arbets- marknaden. Ävenså framgick vid fastställandet
            av bestämmelserna för blind- skolorna, att de i kollektivavtalet
            fastställda lönebeloppen avsevärt understego, vad inspektören
            för blindundervisningen ansåg böra genomföras. Departementschefen
            meddelar i propositionen, att han samtidigt givit skol- överstyrelsen
            i uppdrag att utarbeta förslag till nya avlöningsbestämmelser
            för ifrågavarande personal. Då de nu utgående lönerna äro synnerligen
            låga, torde man kunna utgå ifrån att nya lönebestämmelser icke
            kunna utarbetas vare sig för blind- eller dövstumskolorna, utan
            att denna personal samtidigt beredes en viss förbättring i lönehänseende.
            TI propositionen föreslås emellertid icke någon som helst höjning
            av anslagsbeloppet, vilket med hänsyn till vad ovan anförts måste
            anses obilligt mot personalen och dessutom knappast torde vara
            möjligt undvika.
          </p>
          <pb facs="riksdagen-motions-pdf/data/1941/mot_1941__fk__26/mot_1941__fk__26-004.pdf"/>
          <fw xml:id="i-2d9GfFPCAJtCxDawuWMumS">
            8 Motioner i Första kammaren, Nr 26.
          </fw>
          <p xml:id="i-4VZwCGK3bmG8FZAqsMAYx4">
            Vid behandlingen av frågan om anslag till blindskolorna föregående
            år ut- talade departementschefen, att frågan om definitiv reglering
            av arbetsvillkoren för denna personal skulle anstå »i avbidan
            på en allmännare utredning rörande formerna för reglering av löne-
            och anställningsförhållandena för personal av denna art». Några
            som helst åtgärder i detta syfte ha emellertid icke av de- partementschefen
            ännu vidtagits, och i propositionen föreslås fortsatta proviso-
            riska lönebestämmelser. Det synes mig föga troligt, att man från
            personal- organisationens sida skall komma att godtaga ett utbyte
            av det gällande kollektiv- avtalet möt provisoriska avlöningsbestämmelser.
            Med hänsyn härtill synes det mig nödvändigt, att omedelbara åtgärder
            vidtagas i syfte att åstadkomma ett mera definitivt ordnande av
            dessa personalgruppers löne- och anställningsför- hållanden, vilket
            nu torde kunna ske för såväl blind- som dövstumskolornas per-
            sonal i ett sammanhang. Vad gäller formen för denna frågas ordnande
            synes mig vidare kollektivavtalsformen vara den mest ändamålsenliga.
            Det rör näm- ligen personal, vilken i allmänhet har sin motsvarighet
            å den allmänna arbets- marknaden och för vilken arbetsförhållandena
            å dessa arbetsområden äro ord- nade i form av sådana avtal. Erfarenheterna
            under de två år avtalet vid döv- stumskolorna ägt giltighet torde
            också ha bibringat den för verksamheten an- svariga myndigheten,
            skolöverstyrelsen, och även styrelserna för respektive dövstumskolor
            uppfattningen, att arbetsvillkoren för ifrågavarande personal-
            grupper bäst regleras genom avtalsformen. Därigenom beredes också
            statsverket möjlighet till anpassning efter förhållandena å den
            allmänna arbetsmarknaden. I anslutning till vad sålunda anförts
            får jag hemställa,
          </p>
          <p xml:id="i-VssHw7kUwxL3r3q13aXWvj">
            att riksdagen i samband med beviljandet av anslag för avlöningar
            åt personalen vid blindskolor, vårdanstalten i Lund för blinda
            med komplicerat lyte och dövstumskolorna måtte dels besluta den
            ökning av respektive anslag, som är nödvändig för beredandet av
            en skälig löneställning åt ifrågavarande personal, dels uttala,
            att åtgärder av Kungl. Maj:t snarast böra vidtagas i syfte att
            åstad- komma ett mera varaktigt ordnande av ifrågavarande personals
            löne- och anställningsvillkor.
          </p>
          <p xml:id="i-Py71qbbbCCwnt6pTYz1Fty" type="date">
            Stockholm den 17 januari 1941.
          </p>
          <p xml:id="i-B9eqoPy7Vn7haxgQEUWDSf" type="signatureBlock">
            Axel Strand.
          </p>
          <p xml:id="i-Umm4DzGsX3LBzeRDsHK3X8">
            Sthlm 1941. A.-B. Nymans Eftr. Boktr.
          </p>
        </div>
      </div>
    </body>
  </text>
</TEI>
