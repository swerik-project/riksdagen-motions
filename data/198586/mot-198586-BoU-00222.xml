<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-BoU-00222">
  <teiHeader>
    <fileDesc>
      <titleStmt>
        <title>Kollektivt boende m. m.</title>
        <author corresp="i-Eoor7chig2KkpNDt6f9K2V">Tore Claeson m. fl. (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kollektivt boende m. m.</title>
          <idno type="rdwebb">G902Bo222</idno>
          <rs type="number">Bo222</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/G902Bo222/text</ref>
          <ref type="dokument_url_html">http://data.riksdagen.se/dokument/G902Bo222</ref>
          <ref type="dokumentstatus_url_xml">http://data.riksdagen.se/dokumentstatus/G902Bo222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eoor7chig2KkpNDt6f9K2V</idno>
            <name>Tore Claeson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-XxMRaKyWvbxm3uJmt8WBtZ</idno>
            <name>Margo Ingvardsson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>Paul Lestander</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-NVM2gMwP8i4wNF5q2mTCw2</idno>
            <name>Karl-Erik Persson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>Lars-Ove Hagberg</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PnWkbsjivQEKHmJYiePWLV" type="signed"/>
        <correspContext corresp="i-PnWkbsjivQEKHmJYiePWLV">
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-XxMRaKyWvbxm3uJmt8WBtZ"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="i-NVM2gMwP8i4wNF5q2mTCw2"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_bo_222/mot_198586_bo_222-001-001.pdf"/>
      <div type="motHeader" xml:id="i-P7RchTRxtuN63YFe4s7f5y">
        <div type="motTitle" xml:id="i-QHTsSnYj1TMf23SEsLtHS9"/>
        <div type="motSubmissionInfo" xml:id="i-9AtGUMgsnZ7dUsqLFVbHgx"/>
      </div>
      <div type="motBody" xml:id="i-RiuJ5hNdJSjdzrVF9g5kG9">
        <div xml:id="i-CbqSWnem6hiB1PnqNFE9cC">
          <pb facs="riksdagen-motions-pdf/data/198586/mot_198586_bo_222/mot_198586_bo_222-001.pdf"/>
          <p xml:id="i-DfJ7QWCEH2uWuFntZaySap">
            Motion till riksdagen 1985/86:B0222
          </p>
          <p xml:id="i-PE4eAh9hbZTfCXDqBRoMSf">
            Tore Claeson m. fl. (vpk) Kollektivt boende m. m.
          </p>
          <p xml:id="i-Qx297E855P1wy4kDE56Ua3">
            Ce SS
          </p>
          <p xml:id="i-Q1EbUdRZMLh8MGcbqhhkp2">
            Mot. 1985/86 Bo222—-225
          </p>
          <p xml:id="i-VMp3huckhnXhEK43MAoYNV">
            Inflyttningen till de stora städerna har på nytt tagit fart.
            Men det betyder samtidigt att band till grannar, vänner, släktingar
            och arbetskamrater går förlorade för dem som flyttar. Och det
            är svårt att skaffa motsvarande mänskliga kontakter i det bostadsområde
            man hamnat i. Hur ser en bra boendemiljö ut för en nyinflyttad?
            Många flyttar inte bara inom Sverige utan de kommer från andra
            länder, andra kulturer. De har med sig boende- mönster som inte
            stämmer med hur svenska bostadsområden är utfor- made. I vissa
            kulturer är släktbanden starka. Man hjälps åt, byter tjänster,
            umgås, stödjer varandra. Hur ser bra boendemiljöer ut för olika
            invandrar- grupper? Undersökningar av hur ungdomar vill bo visar
            att de gärna vill bo tillsammans, kanske fler som känner varandra
            i samma trappuppgång. Standarden på den egna lägenheten behöver
            inte vara så hög. Man kan tänka sig att dela på dusch och annat
            för att få en lägre hyra och pengar över. Visserligen säger man
            ibland nej till allt kollektivt — men när man förstår vad det
            kan betyda blir man i stället intresserad. Hur skall bra boendemiljöer
            för ungdomar komma till?
          </p>
          <p xml:id="i-XKaoGQGgJP3KV4G6as8DaL">
            Pensionärs- och övriga småhushåll ökar
          </p>
          <p xml:id="i-2VVGBJQDzWU7yPDNGDdqnm">
            I flerbostadshusen fortsätter andelen små hushåll att öka. 1980
            bestod 79 Ze av en och två personer. I dag är andelen säkert ännu
            högre. Vad behöver göras för att ge möjlighet till kontakt mellan
            olika människor i boendemiljön? Ensamboende och barnlösa har mindre
            ofta tillgång till ett fritidshus än andra grupper. Samma grupper
            bor mer ofta i flerbostadshus än andra. Hur fungerar boendemiljön
            på fritiden? Pensionärerna är en stor och växande grupp. I dag
            är mer än 1,4 miljoner 65 år eller äldre. Av dessa bor nära 90
            2 i en egen bostad. En trygg miljö och grannar som man känner
            och som man kan få stöd och hjälp av vid behov betyder mycket
            för om man skall kunna bo kvar i en välkänd miljö så länge som
            möjligt. Att kunna få hjälp när man behöver är en förutsättning
            för kvarboende. Hur skall den sociala miljön för de äldre förstärkas
            och förbättras? Trots att allt fler människor bor i tätorter så
            ökar faktiskt avståndet mellan människor. Kanske inte det mätbara,
            men det mänskliga. Många anledningar att mötas och att lära känna
            varandra har försvunnit från bostadsområdenas närmiljö. Tvättstugor
            och förråd har ofta flyttats in i den egna lägenheten. Bekvämligheten
            har skenbart ökat, men något har
          </p>
          <p xml:id="i-BZxcCFkQRC8YYpCCmm9udh">
            1 Riksdagen 1985/86.3 saml. Nr Bo222—225
          </p>
          <pb facs="riksdagen-motions-pdf/data/198586/mot_198586_bo_222/mot_198586_bo_222-002.pdf"/>
          <p xml:id="i-HirsHTbhqyDMQjmjBuAVPW">
            också gått förlorat. T.o.m. trapphusen har ibland blivit en del
            av det privata. Det finns också sådant som direkt motverkar ökade
            kontakter. Dit hör satsningen på kabel-TV och de många satelliter
            som kommer att skicka sport- och nöjesprogram direkt till de svenska
            vardagsrummen.
          </p>
          <p xml:id="i-FCyfpL916FBaYkQaS3RaMx">
            Kontakt med andra
          </p>
          <p xml:id="i-Cn9vxKYVa6Mu2Q7V8KDYEw">
            För alla, barn och gamla, ensamma och samboende, betyder kontakten
            med andra människor utanför den egna tröskeln mycket. Bra grannrela-
            tioner är viktiga av en rad olika skäl. Lekkamrater för barn,
            vuxna förebil- der, någon att vända sig till när man behöver hjälp
            eller vill dela sin glädje över något, människor man kan byta
            några enkla ord med och som blir nära vänner med tiden, människor
            som förmedlar vad som händer i grann- skapet eller som kan lära
            ut sådant man inte kan själv — allt detta och mycket till kan
            grannar betyda. Hur ser ett boende ut som underlättar grannkontakter?
            Bostadsområdets betydelse ser dessutom ut att öka i framtiden.
            Ökad fritid ger mer möjligheter för olika verksamheter i boendet,
            men ställer också nya krav på utformningen. Redan i dag är bostadsområdet
            centrum för vardagslivet för barn och unga och för dem som inte
            har ett yrkesar- bete. Bostadsmiljön utarmas också när butiker
            och annan service försvinner ur grannskapet. Vardagen blir besvärligare,
            inte minst för dem som inte har tillgång till bil. I dag går mycket
            tid till handla för dem som arbetar som hemvårdare. Under de närmaste
            åren kommer flera stora butikskedjor att satsa på nya varuhus
            och livsmedelsaffärer i lägen anpassade till bilar men inte till
            människors vardagsliv. De nya storbutikerna kommer ytterligare
            att försämra underlagen för de närbutiker som ännu finns kvar.
            Och ännu mer arbete kommer att lastas över på oss konsumenter.
            Butiker fungerar inte bara som rationella inköps- platser. De
            har, eller har i alla fall haft, betydelse som mötes- och samlings-
            platser i boendet. Men när de försvinner och kanske också posten
            och banken, blir den gemensamma miljön fattig. Vad kan vi göra
            för att motverka utarmningen av närmiljön?
          </p>
          <p xml:id="i-P7nY9ADYk5d5vL2NCLuSJ">
            Bostadsförbättring — bara teknik?
          </p>
          <p xml:id="i-R9ajqNLeWN7UiSXxXLjoSS">
            För två år sedan antog riksdagen ett program för bostadsförbättring,
            det s.k. ROT-programmet. Men detta är enbart inriktat på tekniska
            åtgärder, på underhåll och ombyggnad av hus. De problem som människor
            i dag möter i sitt vardagsliv är inte tekniska. De handlar om
            hur vi kan leva där vi bor. Det behövs ett nytt program för förbättring
            av boendets innehåll och villkor. Bakgrund till bostadsförbättringsprogrammet
            är att vi i stort sett har de bostäder vi behöver i Sverige. Eftersom
            befolkningen inte kommer att öka är behovet av nya bostäder mycket
            lågt. De förändringar som behövs i boendet kan därför inte ske
            genom att nya bättre bostäder byggs. I stället måste förbättringar
            ske av de hus och områden som redan finns. Att
          </p>
          <p xml:id="i-LzBXgRk85egxppxoe7EVgp">
            Mot. 1985/86 Bo222
          </p>
          <pb facs="riksdagen-motions-pdf/data/198586/mot_198586_bo_222/mot_198586_bo_222-003.pdf"/>
          <p xml:id="i-YYxubDiek1rADvYw4qMYbD">
            förändra och komplettera är svårare än att bygga nytt. Ofta är
            behovet av rent tekniska insatser stort och kostnaderna höga.
            Det finns inte utrymme för de satsningar på den gemensamma miljön
            som skulle behövas. Det är därför angeläget att nya stödformer
            utvecklas som uppmuntrar detta. De nya bidragen till boendeservice
            är ett steg på vägen, men de är otillräckliga och medverkar inte
            till gemensamma lösningar som bygger på tjänster och gentjänster,
            samarbete och gemensamt ansvar. I dag är det möjligt att bygga
            om dåligt fungerande bostadsområden för hundratals miljoner med
            låga, subventionerade räntor. Men det finns inte bråkdelen av
            samma medel till att driva gemensamma lokaler och annat som behövs
            för att skapa nya förutsättningar för gemenskap i de ombyggda
            områdena. Ändå är bristerna störst på det mänskliga och inte på
            det tekniska planet. Förslagsvis skulle boendemiljöbidrag, räntestöd
            till underhåll och om- byggnadslån omformas så att också vissa
            verksamhetskostnader skulle kunna täckas. Dessutom behövs en särskild
            bidragsform som direkt går till förbättringar av den gemensamma
            miljön. I första hand skall bostadsområ- den och boendeformer
            med många små hushåll prioriteras, men också sådana förbättringar
            som gör det möjligt att människor i olika åldrar och situationer
            kan bo i samma område.
          </p>
          <p xml:id="i-9s1BF44da6cXu318BrstxG">
            Nya boendeformer behövs
          </p>
          <p xml:id="i-BwVPGg4ygFqV3stvbyZeea">
            Under de senaste åren har en rad nya boendeformer börjat prövas.
            I många kommuner har man valt att samordna servicehus för äldre
            med vanliga lägenheter. De boende får använda husets gemensamma
            utrymmen på kvällar och helger. Exempel finns i Linköping, Jönköping,
            Stockholm, Örebro, Karlskoga och Västerås. På andra håll öppnas
            dagcentralen för alla på kvällar och helger, exempelvis i Helsingborg
            och Kramfors. I Upplands-Väsby, Stockholm och Landskrona finns
            små flerbostads- hus med fem—sex lägenheter och en rad gemensamma
            utrymmen. De kan ses som ett komplement till de många storfamiljer
            som hittills fått nöja sig med t. ex. nedlagda skolor och ålderdomshem
            eller stora villor. Det man söker är bostäder lämpliga för 10—20
            människor som vill dela på arbetet med barn, hushåll och skötsel
            av hus och trädgård. I många fall vill man också hitta ett alternativ
            till kärnfamiljen, ett alternativ som ger en större gemenskap.
            En mellanform mellan de stora kollektivhusen med service och storfa-
            miljen har utvecklats av BIG-gruppen med stöd från byggforskningsrådet.
            BIG som betyder bo i gemenskap består av ca 14—40 hushåll som
            förutom sina privata bostäder också förfogar över gemensamma utrymmen
            och utrustning. De privata lägenheterna har gjorts mindre än normalt
            och sedan har ”överskottet” lagts samman till de gemensamma utrymmena.
            På så sätt får man gemensamt mycket större resurser än man skulle
            haft som enskilda hushåll. I ett BIG-hus är basen för gemenskapen
            det gemen- samma arbetet med matlagning, skötsel av hus och utemiljö
            på samma sätt som i storfamiljerna. Under de senaste åren har
            flera kollektivhus som utgår från BIG-idéerna kommit till antingen
            genom nybyggnad eller genom att gamla hus byggts om. Det äldsta
            i Göteborg är nära fem år. Dessutom
          </p>
          <p xml:id="i-Up9c3krmKKs6rX73Da4n7U">
            Mot. 1985/86 Bo222
          </p>
          <pb facs="riksdagen-motions-pdf/data/198586/mot_198586_bo_222/mot_198586_bo_222-004.pdf"/>
          <p xml:id="i-MDGAaCnDq36Rwnkn8YTAA9">
            finns BIG-hus i Malmö, Lund, Landskrona, Stockholm, Uppsala,
            Gävle, Södertälje och Örebro. Fler är dessutom under planering.
          </p>
          <p xml:id="i-Hwsx6PxUYAbzALxh7xEfat">
            Stöd alternativen
          </p>
          <p xml:id="i-JJkVMtstHHnACivhKDzEE3">
            De kollektivhus som har kommit till de senaste åren har krävt
            extraordi- nära insatser. Intresserade arkitekter och byggherrar
            och aktiva grupper som letar efter nya sätt att bo har varit nödvändiga
            förutsättningar. Plane- ringstiden ställer större krav eftersom
            man utformar husen tillsammans med dem som skall flytta in. Kunskap
            saknas om bra lösningar. I Lund valde man exempelvis att testa
            ett kollektivkök i full skala vid Lunds tekniska högskola innan
            man bestämde sig för utformningen. Ofta tar kommunens bostadskö
            inte emot anmälningar till kollektivt boende och man informerar
            inte heller om att sådana alternativ finns. Undersökningar i olika
            kommuner har visat att mellan 3 och 9 Z varit intresserade av
            kollektivt boende. En orsak är säkert nya livsmönster och nya
            familjebildningar. Det livslånga boendet i kärnfamilj blir allt
            mindre vanligt, samtidigt som familjebanden blivit svagare. För
            att kollektiva boendeformer skall få en större spridning och för
            att den ganska stora grupp som vill bo så skall få chans till
            detta behövs stöd. Behovet av särskilda insatser i samband med
            bostadsförbättring när det gäller den gemensamma miljön har redan
            påpekats. Det behövs också ett riktat stöd till kollektiva boendeformer,
            satsning på erfarenhetsåterföring och information och fler försök
            med nya boendeformer. Dessutom måste lånemöjligheter finnas för
            den gemensamma utrustningen i kollektivhusen. Det starka intresse
            som finns för nya sätt att bo visar att det är dags att tänka
            om. Politiker, bostadsföretag och arkitekter måste vara lyhörda
            för de drömmar om gemenskap och delat ansvar som så många människor
            bär på. Och de måste lyssna till de många kvinnor som vill ha
            ett samhälle som gör det möjligt att orka med både ett yrkesliv
            och barn. Kollektivhusen är ett stort steg mot ett bättre och
            mänskligare boende.
          </p>
          <p xml:id="i-K2KvahCH4NmJPgSRAcqwcq">
            Hemställan
          </p>
          <p xml:id="i-FmMqeZKL8PqDtepDsrij5">
            Med hänvisning till ovanstående hemställs 1. att riksdagen hos
            regeringen begär förslag till åtgärder för att förverkliga utvecklingen
            av ett kollektivt och socialt inriktat boende i enlighet med vad
            som anförs i motionen, 2. att riksdagen uttalar att en sammanställning
            av olika typer av socialboendeexperiment bör göras som en service
            till kommuner och bostadsföretag, 3. att riksdagen hos regeringen
            hemställer om åtgärder för att åstadkomma redovisning av planer
            på experiment med socialt boende inom ramen för de kommunala bostadsförsörjningsprogram-
            men,
          </p>
          <p xml:id="i-Fs8bk2HsuW5PzvhV3FwRYU">
            Mot. 1985/86 Bo222
          </p>
          <pb facs="riksdagen-motions-pdf/data/198586/mot_198586_bo_222/mot_198586_bo_222-005.pdf"/>
          <p xml:id="i-Sf64JgyvvkjZkTomuqGoUr">
            4. att riksdagen uttalar att statens råd för byggnadsforskning
            bör ges i uppdrag att kontinuerligt utvärdera pågående boendeexperi-
            ment.
          </p>
          <p xml:id="i-3GLrxXKKeVfwxEmwANdWW1" type="date">
            Stockholm den 27 januari 1986
          </p>
          <p xml:id="i-8GavpeHPVejA5muedBvr43">
            Tore Claeson (vpk) Margö Ingvardsson (vpk) Paul Lestander (vpk)
            Karl-Erik Persson (vpk) Lars-Ove Hagberg (vpk) Inga Lantz (vpk)
          </p>
          <p xml:id="i-9uK2L2sdetLm8BVEs9x3hN">
            Mot. 1985/86 Bo222
          </p>
        </div>
      </div>
    </body>
  </text>
</TEI>
