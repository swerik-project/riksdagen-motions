<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00260">
  <teiHeader>
    <fileDesc>
      <titleStmt>
        <title>Tillgänglighet en fråga om mänskliga rättigheter</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgänglighet en fråga om mänskliga rättigheter</title>
          <idno type="rdwebb">H102C260</idno>
          <rs type="number">C260</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C260/text</ref>
          <ref type="dokument_url_html">http://data.riksdagen.se/dokument/H102C260</ref>
          <ref type="dokumentstatus_url_xml">http://data.riksdagen.se/dokumentstatus/H102C260</ref>
          <ref type="doc">http://data.riksdagen.se/fil/82195827-71F2-4A94-A56B-DA0BDE4F31E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LxS5yECyrTatWbwU1vLEYz" type="signed"/>
        <correspContext corresp="i-LxS5yECyrTatWbwU1vLEYz">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-F8eggq6qafdt4atd8tjEJS" type="numbering">
          <date when="2013-10-02"/>
        </correspAction>
        <correspAction xml:id="i-AvD1FiApQS8jbzpCkykrg3" type="submission">
          <date when="2013-10-01"/>
        </correspAction>
        <correspAction xml:id="i-6YAqPW3BYg6VZL5gPH5eCr" type="transfer">
          <date when="2013-09-30"/>
        </correspAction>
        <correspAction xml:id="i-Vr2Vdf7NzPWD1rUUxtuVMQ" type="assigned"/>
        <correspContext corresp="i-Vr2Vdf7NzPWD1rUUxtuVMQ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KCnpywD4GrQPGebDdzTAWp" type="motHeader"/>
      <div xml:id="i-RDc1cW8sB4w9qjZ8dmXEfN" type="motBody">
        <div xml:id="i-TLjNTa4qZ3ThYEn7sZzxNd" type="motProposal" subtype="förslag">
          <head xml:id="i-Q4prmknxoYHkVyfmNrJgpw">
            Förslag till riksdagsbeslut
          </head>
          <list xml:id="i-PQKvCf7VF3kucZMYaEmd1t" style="ol">
            <item xml:id="i-DUW8WRMxNtqjeRQ7ocUjdP">
              Riksdagen tillkännager för regeringen som sin mening vad som
              anförs i motionen om FN:s konvention om rättigheter för personer
              med funktionsnedsättning. 1
            </item>
            <item xml:id="i-UmsgTH4CmHwGziWgUy4DEb">
              Riksdagen tillkännager för regeringen som sin mening vad som
              anförs i motionen om att brister i tillgänglighet ska betraktas
              som diskriminering. 2
            </item>
            <item xml:id="i-JJfBdE5wUjisC6pom5bYEu">
              Riksdagen tillkännager för regeringen som sin mening vad som
              anförs i motionen om att brister i tillgänglighet inte får förekomma
              vid nybyggnation.
            </item>
            <item xml:id="i-BQn4WM2t3Xtbq1tpnBW7fn">
              Riksdagen tillkännager för regeringen som sin mening vad som
              anförs i motionen om att samhället i ökad utsträckning måste ta
              till vara kunskap hos handikapporganisationerna.
            </item>
            <item xml:id="i-UfkzTWUjRGXVJ2aixr7VWD">
              Riksdagen tillkännager för regeringen som sin mening vad som
              anförs i motionen om studerande och brist på tillgänglighet.
            </item>
            <item xml:id="i-9sP93uj8MWYfyFTHhjnaLQ">
              Riksdagen tillkännager för regeringen som sin mening vad som
              anförs i motionen om hissar för att nå tillgänglighet.
            </item>
            <item xml:id="i-W2Mp5fPBzJeQitzwf72fni">
              Riksdagen tillkännager för regeringen som sin mening vad som
              anförs i motionen om mindre vanliga tillgänglighetsproblem, exempelvis
              problem med överkänslighet för doftämnen. 2
            </item>
          </list>
          <p xml:id="i-LYnmUNRM98vzgXsdaqgQyo">
            1 Yrkande 1 hänvisat till SoU.
          </p>
          <p xml:id="i-K76fL7NsZi1Q3C9ErusL7d">
            2 Yrkandena 2 och 7 hänvisade till AU.
          </p>
        </div>
        <div xml:id="i-Wy64riccKybSQAMzyBtf9n" type="motContent">
          <head xml:id="i-5cumGYwjSX33mhYfTFqTKc" type="h1">
            Tidigare behandling
          </head>
          <p xml:id="i-GojB6rvLSnmZmYHN6AfxRM">
            Motioner om tillgänglighetsfrågor skrivs inte enbart av ledamöter
            från Miljöpartiet utan även av ledamöter från andra partier. Det
            normala är att motionerna avslås. Tyvärr ser vi en negativ utveckling
            i samhället när det gäller frågor om ökad tillgänglighet, vilket
            gör det än angelägnare att upprepa och förnya såväl förslag som
            argumentation.
          </p>
          <head xml:id="i-LUDyHXCmHWngjWJNLBFQxa" type="h1">
            Utveckling i fel riktning
          </head>
          <p xml:id="i-YZyXkV66fNr3h2k2BoHqJB">
            Sverige har visserligen ratificerat konventionen om rättigheter
            för personer med funktionsnedsättning från 2006 men tyvärr ser
            vi väldigt svaga spår av det i politiken. Utvecklingen för personer
            med nedsatt funktionsförmåga har varit positiv i Sverige från
            1960-talet och fram till dess konventionen undertecknades. Tyvärr
            har utvecklingen därefter gått åt fel håll. Märkligt nog sammanfaller
            detta trendbrott med att alliansregeringen tillträdde. Efter sju
            år med alliansstyre anser många att det är tveksamt om Sverige
            numera lever upp till konventionen, och frågan om att avträda
            densamma skulle mycket väl kunna väckas som en konsekvens av förd
            politik.
          </p>
          <p xml:id="i-EPTpoCYsoDvbrohfA9gqa7">
            Inte minst på samhällsbyggnadsområdet pekar ett flertal av regeringens
            förslag på kraftiga försämringar för personer med nedsatt funktionsförmåga.
            Talet om utanförskap klingar falskt när praktisk politik utestänger
            i stället för att inkludera och öppna för alla.
          </p>
          <head xml:id="i-KUFYdhBvsdHfkRr2VMBNAF" type="h1">
            Sveriges åtagande enligt konventionen
          </head>
          <p xml:id="i-FuzcocDMibcpv5UZUL4wrG">
            Genom undertecknandet av konventionen om rättigheter för personer
            med funktionsnedsättning har Sverige åtagit sig att säkerställa
            och främja fullt förverkligande av alla mänskliga rättigheter
            och grundläggande friheter för alla personer med funktionsnedsättning
            utan diskriminering av något slag på grund av individens nedsatta
            funktionsförmåga.
          </p>
          <p xml:id="i-4zEHMAyg2jmrx9n5sXGvAY">
            Åtagandet gäller såväl att vidta lämpliga lagstiftningsåtgärder
            för att uppfylla konventionen som ett ansvar för att tillse att
            myndigheter och institutioner agerar i enlighet med konventionen.
            Individuellt självbestämmande, frihet och icke-diskriminering
            är några av de grundläggande principerna. Denna motion har ett
            smalt samhällsbyggnadsperspektiv för att bli överskådlig och berör
            därför i huvudsak tillgänglighetsfrågor enligt artikel nio i konventionen.
            En motion som behandlar alla rättighetsfrågor enligt konventionen
            skulle bli väldigt omfattande och svåröverskådlig. Trots denna
            insikt och ambition inleder vi här med ett övergripande förslag
            till ställningstagande.
          </p>
          <p xml:id="i-ayQGw9xd3gXSt8icTGaz9">
            Regeringen har alvarligt försummat konventionen och de lagförslag
            regeringen lägger fram saknar helt koppling till de åtaganden
            man har enligt konventionen. Så kan det inte fortsätta. I dag
            byggs, i strid med gällande regler, otillgänglig miljö. Regeringen
            blundar och låter detta fortgå, och så kan vi inte ha det. Som
            påpekats ovan kan det idag ifrågasättas om Sverige borde frånträda
            konventionen med anledning av att vi inte längre lever upp till
            åtagandena i densamma. Det vore självklart en stor skandal om
            så skedde. Som en av världens rikaste länder och åtminstone enligt
            finansministern en av Europas stabilaste ekonomier har vi ett
            ansvar att leva upp till.
          </p>
          <p xml:id="i-QqJMMTx3aPAT5tx5PXBtCh">
            Regeringens skyldighet att tillse att Sverige följer konventionen
            innebär att all lagstiftning måste säkras mot konventionen. Detta
            sker inte idag. Regeringen är även skyldig att följa upp tillämpningen
            inte bara hos myndigheter och institutioner utan även i den praktiska
            verkligheten, i företag, på idrottsarenor, i transportsystemen
            osv. Med anledning av de skrämmande bristerna i arbetet med genomförandet
            av konventionen måste regeringen snarast inrätta ett systematiskt
            arbete med hur man tar ansvaret enligt konventionen samt utforma
            en tydlig redovisning för riksdagen hur man framskrider med detta
            arbete. Detta krav bör riksdagen med eftertryck ge regeringen
            till känna som sin bestämda uppfattning.
          </p>
          <head xml:id="i-BrZbKypGudsc97eX7hwjvx" type="h1">
            Brist på tillgänglighet är diskriminering
          </head>
          <p xml:id="i-XB9yYRtd7WHSS72pEYvLcp">
            Brist på tillgänglighet är enligt konventionen en grund för diskriminering.
            Det har även Miljöpartiet slagit fast genom kongressbeslut. Principen
            utgör därför en viktig grund för Miljöpartiets sätt att se på
            samhällsbyggande. Vi är emellertid väl medvetna om att vår befintliga
            byggda miljö innehåller komponenter som har många hundra år på
            nacken och som av olika anledningar är mycket svåra att anpassa
            till moderna krav utan att riskera omistliga kulturvärden.
          </p>
          <p xml:id="i-HbCdkpnUKd5MqMon83uJHP">
            Även byggnader utan sådana omistliga kulturvärden måste tjäna
            sina syften under många år eftersom vi inte har resurser att ersätta
            det som redan är byggt med nytt på kort tid. En omsättningstid
            på hundra år för det byggda är det minsta vi måste räkna med.
            Eftersom varje byggnad och miljö är unik förutsätts att tillgänglighetsarbetet
            är kreativt och anpassningsbart till de unika förutsättningar
            som gäller. Sådana svårigheter får dock inte innebära att ambitionerna
            att anpassa sänks.
          </p>
          <p xml:id="i-MpyCeg4WQ274FxSdrvfus3">
            För att en lagstiftning inte skall hindra kreativa lösningar
            för tillgänglighet krävs att den är utformad på ett öppet men
            ändå tydligt sätt. Idag finns redan en fungerande antidiskrimineringslag
            för arbetsmarknaden, vilket gör att frågan om vad tillgänglighet
            är redan är tämligen väl prövat. Genom att tydligt involvera handikapporganisationerna
            (se förslag nedan) i tillämpningen av lagen kan regeringen säkerställa
            att definitionsfrågor får praktiska lösningar. Regeringen bör
            därför snarast återkomma till riksdagen med ett förslag på lagstiftning
            som innebär att brister i tillgänglighet utgör en grund för diskriminering.
            Detta bör riksdagen ge regeringen till känna som sin uppfattning.
          </p>
          <head xml:id="i-HutfDxQwoeUMv9594w28TK" type="h1">
            Stopp för otillgängligt byggande
          </head>
          <p xml:id="i-V5XEdpyCiwEWNi1zKLtrzH">
            Miljöpartiet ser det som självklart att grundnivån vid nybyggnation
            är full tillgänglighet. Behovet av extra anpassning för specifika
            behov blir på så vis mycket små. För att personer med funktionsnedsättning
            ska ha full rörelsefrihet måste såväl bostäder som arbetsplatser
            och kommersiella lokaler byggas fullt tillgängliga. Men även torg,
            gator, parker och andra ytor som omger byggnaderna måste vara
            väl genomtänkta. Tillgänglighetsprincipen om Design för alla bör
            vara vägledande.
          </p>
          <p xml:id="i-Xtb1sNKzdvYb6PZhfWYWgW">
            För den med nedsatt funktionsförmåga innebär en tillgänglighetsanpassad
            närmiljö bättre förutsättningar för en god integration i samhället
            och därmed även förbättrade möjligheter till en egen försörjning
            och ett friare liv.
          </p>
          <p xml:id="i-3JGu1ngCUYB4nSAhVVxPGi">
            För att i framtiden slippa tillgänglighetsanpassa i efterhand
            med alla de extra kostnader och problem det innebär är det avgörande
            att vi slutar bygga otillgängligt. Detta har regeringen ansvar
            för enligt konventionen. Det räcker uppenbarligen inte att vi
            har en lagstiftningen på plats, regeringen måste även se till
            att den praktiseras. Riksdagen bör därför ge regeringen till känna
            som sin uppfattning att brister i tillgänglighet i nybyggnation
            inte får förekomma samt att principen om design för alla därmed
            tillämpas.
          </p>
          <head xml:id="i-DM1GaM4hp4RLeianqdggjc" type="h1">
            Använd handikapporganisationernas kunskap
          </head>
          <p xml:id="i-ToUKsyMgfU1ZLpKEaVpeEj">
            All samhällsplanering måste bedrivas utifrån perspektivet att
            hela samhället ska vara tillgängligt för alla. Vår tro är att
            de som allra bäst kan lyfta in tillgänglighetsperspektiven i samhällsplaneringen
            är handikapporganisationerna själva. Flera handikapporganisationer
            bedriver idag ett aktivt arbete för att politiker och tjänstemän
            ska se och beakta deras frågor. Ofta kommer dock handikapp- och
            tillgänglighetsfrågorna för sent in i planeringsprocessen. Särskilt
            mindre handikappgruppers intressen tenderar att glömmas bort.
          </p>
          <p xml:id="i-F6dH1TxbEYLwc5jGv1YaEj">
            Att låta handikapporganisationer på ett tidigt stadium ta del
            i planprocessen och bidra med sina kunskaper och idéer är därför
            angeläget. Inte minst oron för höga kostnader torde kunna minimeras
            om de funktionshindrade deltar från början. Alla barnfamiljer
            har glädje av en miljö med hög tillgänglighet, den som brutit
            ett ben i skidbacken får sitt liv underlättat om miljön är tillgänglig
            och på ålderns höst har vi alla behov av så väl tillgänglighetsanpassade
            miljöer som möjligt. Alla har vi någon gång under livet glädje
            av en väl genomtänkt byggd miljö. Ett flertal studier visar att
            det till och med är lönsamt för samhället om man redan från början
            tänker full tillgänglighet.
          </p>
          <p xml:id="i-XCeJP2Yv4gPa3ArtxCgKbq">
            Att ge handikapporganisationerna samma möjlighet som miljöorganisationerna,
            genom Århuskonventionen, idag har att överklaga beslut inom sina
            specialområden är något som jag menar bör övervägas. Det är emellertid
            alltid bäst om man kan lösa saker på ett tidigt stadium. I bästa
            fall kan man då slippa många överklaganden. Att i lag reglera
            att handikapporganisationerna har rätt att delta i den kommunala
            planeringen redan från ett tidigt stadium sparar både tid och
            pengar för kommunen. Formerna för sådan medverkan liksom för överklaganderätten
            måste självfallet beredas före beslut. Regeringen bör dock starta
            ett arbete med målet att på det ovan angivna sättet involvera
            handikapporganisationerna med all sin kunskap i såväl planering
            som förvaltning av den byggda miljön. Detta bör riksdagen ge regeringen
            till känna som sin uppfattning.
          </p>
          <head xml:id="i-K9Xkot97b3aVZpPoxTtEdB" type="h1">
            Tillgänglighet för studenter
          </head>
          <p xml:id="i-8yEatZ2USrbFywkkcefdZS">
            Studenter är en utsatt grupp på bostadsmarknaden eftersom de
            oftast har svag ekonomi och ofta inte hunnit etablera sig på bostadsmarknaden.
            Studenten med nedsatt funktionsförmåga har ofta extra svårigheter
            att hitta bostad. Det är idag ovanligt att studentbostäder är
            tillgängliga. Ofta har fastighetsägarna valt att prioritera låga
            kostnader framför genomtänkta planlösningar, vilket måhända har
            varit en rimlig hållning vid byggande av studentbostäder.
          </p>
          <p xml:id="i-H1U5NcBVJj9NNC7R9mJ9vF">
            Därför måste tillgängligheten garanteras genom bidrag för bostadsanpassning.
            Studenter med nedsatt funktionsförmåga upplever ofta när de kommer
            till den nya studieorten att de är mindre välkomna än de föreställt
            sig. Det är inte ovanligt att tillvaron då blir än mer otillgänglig
            än den tidigare varit. Möjligheten att få kommunal hjälp med anpassningsinsatser
            är oftast mindre för en student som enbart förväntas bo i kommunen
            ett fåtal år än för den som vuxit upp i kommunen. Här finns tyvärr
            även en tydlig diskriminering mellan olika grupper inom gruppen
            med nedsatt funktionsförmåga. Även detta strider mot konventionen.
          </p>
          <p xml:id="i-TWd4zZVZyH2TeRQD8QEFxu">
            Studenter som har barn med funktionsnedsättning har ofta problem
            när det gäller att hitta bra bostadslösningar. Miljöpartiet anser
            att detta inte är acceptabelt. Studenter är som påpekats kortvarigare
            hyresgäster än många andra, vilket gör dem mindre intressant som
            grupp för fastighetsägare att anpassa till. Studenten med funktionsnedsättning
            eller ett barn med funktionsnedsättning blir på så vis dubbelt
            diskriminerad. Regeringen har enligt konventionen skyldighet att
            säkerställa att personer med funktionsnedsättning får sina grundläggande
            mänskliga rättigheter tillgodosedda. Bostad är en sådan grundläggande
            mänsklig rättighet.
          </p>
          <p xml:id="i-XocVVPn2m5XbihCevzaEyq">
            Regeringen kan genom lagstiftning om att alla studentbostäder
            skall byggas med full tillgänglighet ta ett första steg när det
            gäller att leva upp till sina åtaganden. Därutöver måste regeringen
            självklart se till att redan gällande lagstiftning följs. Full
            tillgänglighet i nyproduktion är bra men även de redan befintliga
            studentbostäderna måste tillgänglighetsanpassas. Vi förstår att
            det inte kan ske till nästa år, men ett program för hur det skall
            genomföras med finansiering är ett sätt för regeringen att visa
            att man har för avsikt att ta det ansvar man genom konventionen
            åtagit sig. Detta bör riksdagen ge regeringen till känna som sin
            uppfattning.
          </p>
          <head xml:id="i-Gxi4PUixuAWsoB4NRJiDiV" type="h1">
            Flerbostadshus behöver hissar
          </head>
          <p xml:id="i-5fw5HdmPCnc4TUG35FZuj4">
            Med en åldrande befolkning blir flerbostadshus utan hiss ett
            växande problem. Många som bor i villa eller radhus vill gärna
            när de blir äldre flytta till ett mindre ansvarstungt boende,
            bland annat för att slippa det arbete som exempelvis en villaträdgård
            kräver. Men utan hiss är lägenheter i flerbostadshus inget realistiskt
            alternativ. Att äldre väljer att flytta från sina villor och radhus
            har den positiva bieffekten att utbudet av begagnade hus ökar
            för alla de barnfamiljer som söker efter sådant och inte har möjlighet
            att bygga nytt. Det är därför önskvärt att samhället stödjer möjligheten
            för äldre att hitta lämpliga nya bostäder.
          </p>
          <p xml:id="i-KJbbimZTtECjMBJJVUcHh2">
            Ibland hävdas att äldres behov av lägenheter kan lösas genom
            att de flyttar in enbart på markplanet i flerbostadshusen och
            att andra som klarar av trappor får befolka resten av huset. Men
            varför skall äldre inte kunna välja att bo högre upp i husen?
            För oss miljöpartister är det ett diskriminerande synsätt som
            vi inte tror gynnar de flyttkedjor som vi gärna skulle vilja se.
          </p>
          <p xml:id="i-Hrc62FKML2SYrZugazAyGZ">
            Vår befolkning blir äldre och en fördubbling av antalet innevånare
            över 80 år är att vänta i ett antal av landets kommuner. Tillgången
            på särskilda boenden ökar inte i den takt som vore nödvändigt
            utan i stället förväntas allt fler kunna bo hemma allt längre
            upp i åren.
          </p>
          <p xml:id="i-44RcbJ6WRuRBwv1NZwcP2u">
            Att tillgängliggöra lägenheter måste i detta perspektiv vara
            en prioriterad fråga. Att villkora hiss, eller annan tillgänglighetslösning,
            vid stöd för energieffektivisering, miljonprogramsrenovering med
            mera skulle kunna vara ett sätt bland många att baka in dessa
            nödvändiga tillgänglighetsfrågor i ett bredare program.
          </p>
          <p xml:id="i-8qYqMho4CuUEcHtJVBAqze">
            Det gamla hissbidraget skulle kunna utvecklas till en kraftfullare
            stödform men även till ett innovationsprogram för nya trapphuslösningar
            som kan förbilliga exempelvis hisslösningar. Prefabricerade lösningar
            som kan dockas till huskroppar eller andra helt nya lösningar
            måste förmodligen fram om det stora antal bostäder som måste tillgängliggöras
            ska kunna bli det. För att möjliggöra detta måste regeringen förmodligen
            ta fram ett separat stöd eller någon form av medfinansiering för
            ökad tillgänglighet. Regeringen bör ta fram utvecklingsprogram,
            regler och stödformer för att snabba på tillgängliggörandet av
            äldre bostäder i hela landet. Detta är en förutsättning för att
            kommuner och landsting skall kunna fortsätta arbeta med vård och
            omsorgsfrågor som en i ökad utsträckning bostadslokaliserad verksamhet.
            Detta bör riksdagen ge regeringen till känna som sin uppfattning.
          </p>
          <head xml:id="i-PemiVmDVQQ9ackWciQA8b6" type="h1">
            Dofter minskar tillgängligheten
          </head>
          <p xml:id="i-SJS7c3ptxianjNYPRbxJzR">
            Vissa individer har stora problem med dofter av olika slag. Det
            förekommer att även naturliga dofter kan vålla problem men i huvudsak
            handlar det om artificiella ämnen som vi människor skapat i våra
            kemiska fabriker för att förhöja upplevelser av något slag. Dofterna
            finns idag i kläder, i leksaker, självklart i kosmetika men även
            som tillsatser för att höja värdet på matprodukter, böcker, möbler,
            bilar och så vidare.
          </p>
          <p xml:id="i-KEtrTdvgaUtkJThBLbBamj">
            Gruppen doftöverkänsliga är inte så stor men det är en växande
            grupp som är mer handikappade av sitt funktionshinder än de flesta
            förstår. Jag väljer att ta med den gruppen i motionen för att
            peka på att vi inte kan veta vad en fullt tillgänglig miljö egentligen
            är. Nya hinder för tillgänglighet kommer troligen att kunna uppstå
            i framtiden.
          </p>
          <p xml:id="i-MJLQvcLqJtx5fJuj75xHmU">
            Grunden i diskrimineringslagstiftningen är att varje individ
            ska ha lika rätt till vårt samhälle. Regeringen bör därför ta
            ansvar för att kunskapen om mindre grupper som diskrimineras i
            vårt moderna postindustriella samhälle synliggörs med sina specifika
            problem. Utan ökad kunskap är det svårt att utforma vår gemensamma
            miljö så att alla kan delta i samhällslivet. Offentliga miljöer
            som skolor, myndigheter och institutioner över lag bör vara väl
            insatta i varför man skall sträva efter så doftbefriade miljöer
            som möjligt. Att kunskap finns och används är regeringens ansvar.
            Regeringens ansvar om tillgänglighet för alla omfattar även gruppen
            doftöverkänsliga. Att utreda och stärka även denna grupps möjlighet
            att verka i samhället ingår i regeringens åtagande enligt konventionen.
            Även detta bör riksdagen ge regeringen till känna som sin uppfattning.
          </p>
        </div>
        <div xml:id="i-GW2tc9uzHgRuccRMaMVpxM" type="motSignatures">
          <list xml:id="i-PvDLqLC4Rp4gEwTCva6iEC">
            <item xml:id="i-F34y5Jw9fGjyBuAgu1ndUv">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
