<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__634/mot_1952__ak__634-001.pdf"/>
      <fw xml:id="i-PQ5ENNCwi7dd988687U7x">
        2 " Motioner i Andra kammaren, nr 634.
      </fw>
      <div type="motHeader" xml:id="i-KNqD6xh12ropPQsonKaiNa">
        <div type="motTitle" xml:id="i-QJxCqiRH4SosqEMhEz5R4T"/>
        <div type="motSubmissionInfo" xml:id="i-9u92r2CwWk1shdHUEumByj"/>
      </div>
      <div type="motBody" xml:id="i-GsCdTxm39hgPd1c47N6Vi4">
        <div xml:id="i-MX8ERReYX5LJjgLPyxTqTk">
          <p xml:id="i-KR1iYV3GCKwmdy1MKgxLyN">
            Nr 634.
          </p>
          <p xml:id="i-W81H8biYsbcHZ9hntCacrY">
            Av herr Hjalmarson m. fl., i anledning av Kungl. Maj:ts proposition,
            nr 187, med förslag till strandlag.
          </p>
          <p xml:id="i-DzaUkFYv6AukMDaq68YWd">
            Kungl. Maj:t har i proposition nr 187 framlagt förslag till definitiv
            strand- lag, avsedd att ersätta den provisoriska lag om byggnadsförbud
            inom vissa strandområden, som utlöper vid slutet av innevarande
            år. Obestridligen är det ett allmänt intresse av viss betydenhet
            att i görligaste mån hålla stränderna vid våra havskuster, sjöar
            och vattendrag fria från bebyggelse som kan hindra den icke strandägande
            befolkningen att idka bad och friluftsliv, men huruvida det kan
            vara nödvändigt, befogat eller lämpligt att för detta ändamål
            tillskapa en speciell lagstiftning är icke löst i och med detta
            konstaterande. Frågan diskuterades redan vid den proviso- riska
            strandlagens tillkomst, då den meningen från olika håll hävdades,
            att det borde vara naturligt för staten och kommunerna att lösa
            fritidsproble- men genom att utnyttja jordegendomar som redan
            befinna sig i allmän ägo eller genom att förvärva eller arrendera
            markområden som kunde lämpa sig för ändamålet. Det underströks
            också, att strandbebyggelsen på ett till- fredsställande sätt
            skulle kunna regleras med stöd av 1947 års byggnadslag. Vad som
            därefter skett kan icke i vidare mån än tidigare skett anses bevisa
            nödvändigheten att tillskapa en särskild strandlag. Skälen mot
            en sådan lag kvarstå däremot orubbade — framför allt de mera principiellt
            rättsliga. Det kan icke vara skäligt att lösa i och för sig väsentliga
            problem genom en lag som skapar förutsättningar för tvångsmässiga,
            icke ofrånkomliga ingripanden i enskilda medborgares rätt. Hänsynen
            till enskild rätt före- faller oss fortfarande — trots uppmjukningarna
            i den föreslagna lagens materiella regler — väga tyngre än skälen
            för lagen. Vi anse oss därför böra vidhålla det avslagsyrkande
            vi framställde redan då förslaget om pro- visorisk lag behandlades.
            Skulle trots allt en strandlag komma till stånd bör det under
            alla förhål- landen vara angeläget att den så utformas att minsta
            möjliga intrång göres i jordägarens rätt och att full ersättning
            utgår för gjorda intrång. Det är alltså först och främst av vikt
            att lagens regler icke utformas så att de möjliggöra att man i
            onödan inkräktar på markägarens rätt. Vi erinra om statens fritidsnämnds
            uttalande: ”Nämnden har stundom erfarit, att mark- ägarens irritation
            i samband med påbud eller föreskrifter rörande utnytt- jande av
            honom tillhörig mark kan bliva av sådan styrka, att friluftslivets
            naturliga utveckling därigenom skadas, och allmänheten beredes
            obehag i stället för tillfälle till vila och rekreation.”
          </p>
          <pb facs="riksdagen-motions-pdf/data/1952/mot_1952__ak__634/mot_1952__ak__634-002.pdf"/>
          <fw xml:id="i-YPsRyRH9RQVSNg8JT9NEpF">
            Motioner i Andra kammaren, nr 634. 3
          </fw>
          <p xml:id="i-N6EfuTZCopnfLp1qaWt6gD">
            I tredje stycket av 1 8 i propositionens lagförslag stadgas att
            förbud med stöd åv strandlagen icke skall utgöra hinder för bebyggelse
            som erfordras för försvaret, jordbruket, fisket, skogsskötseln
            eller den allmänna samfärd- seln. Med uttrycket ”erfordras för
            jordbruket” lärer utredningens flertal ha förstått dels att byggnaden
            såsom sådan ur driftsekonomiska synpunkter skall vara behövlig
            för brukandet av jordbruksfastigheten och dels att :det skal .vara
            nödvändigt att förlägga byggnaden just till strandområdet. Depar-
            tementschefen däremot har visserligen funnit det tillräckligt
            att det bleve styrkt att behov av byggnaden objektivt sett och
            ur driftsekonomiska syn- punkter kunde anses behövlig för driften;
            någon bevisning angående be- hovet att placera byggnaden just
            på förbudsområdet skulle alltså enligt departementschefens mening
            icke behöva föras. Då emellertid en bevisning om byggnadens driftsekonomiska
            behövlighet kan bli svår att föra, synes det även med denna formulering
            bli nödvändigt för en markägare, som ju har att på eget ansvar
            bedöma denna fråga, att på förhand hos länsstyrelsen och eventuellt
            även hos allmän åklagare i orten efterhöra, huruvida myn- digheten
            anser byggnaden ”erforderlig” innan han uppför ekonomibyggnad
            eller bostadshus inom förbudsområdet. Undantaget blir därmed av
            ringa värde. Ordet ”erfordras” bör enligt vår mening i lagtexten
            utbytas mot orden ”uteslutande avses”. Vidare skall enligt förslaget
            rätt till ersättning icke uppstå i och med att förbud enligt strandlagen
            lägges utan först när strandägaren söker dispens från ett meddelat
            förbud och denna hans ansökan genom lagakraftägande beslut -helt
            eller delvis avslås. Ersättning skall utgå därest marken, sedan
            dispensansökan avslagits, kan utnyttjas allenast på sätt som står
            i uppen- bart missförhållande till markens s. k. ”tidigare” värde
            vid tiden för för- budets meddelande, alltså vid en tidigare tidpunkt
            än den då rätten till ersättning inträdde. I likhet med den skiljaktige
            sakkunnige 'herr Cassel finner vi det naturligare att man såsom
            ”tidigare värde” räknar markens värde vid den tidpunkt då ansökan
            om tillstånd till bebyggelse blivit slut- ligen avslagen, d. v.
            s. i det ögonblick då rätten till ersättning inträder. Den av
            departementschefen accepterade regeln kan lända till förfång för
            mark- ägaren. Man kan exempelvis tänka sig att såsom påpekats
            i vid utredningen fogat särskilt yttrande av herr Cassel tre jordbrukare
            ha tomtmark av unge- fär samma storlek och samma kvalitet utefter
            en och samma sjöstrand och att år 1960 alla tre söka tillstånd
            att bebygga sina fastigheter. Om då två av dem erhålla sådant
            tillstånd, men den tredje förvägras att bygga, borde man väl vid
            beräkning av ersättning till honom utgå från det belopp som motsvarar
            värdet på de andras tomter sedan dispensen lämnats. Som regeln
            utformats i propositionen, skall denna markägare i stället få
            sin ersättning beräknad med utgångspunkt från markens värde sådant
            detta var när för- budet gavs, d. v. s. i regel den 1 januari
            1953, då den planerade lagen tänkes
          </p>
          <pb facs="riksdagen-motions-pdf/data/1952/mot_1952__ak__634/mot_1952__ak__634-003.pdf"/>
          <fw xml:id="i-VPeQ6oq9WTrhLdDHyAAVHS">
            4 Motioner i Andra kammaren, nr 634.
          </fw>
          <p xml:id="i-QgqxQRoAjBYzH7FHiF1nE5">
            träda i kraft. Har i det tänkta fallet värdet på de tre strandägarnas
            mark stigit, få de två förstnämnda del av denna värdestegring,
            men den tredje — den markägare som förvägrades dispens — skulle
            ställas i en sämre ställ- ning än sina båda grannar. Detta är
            synnerligen stötande. Det får erinras om att av det fyrtiotal
            remissinstanser som yttrat sig i denna fråga endast ungefär en
            fjärdedel anslutit sig till det av departementschefen accepterade
            alternativet, medan de övriga, bortsett från någon, som ej velat
            taga definitiv ståndpunkt i frågan, förordat det här rekommenderade
            alternativet och alltså i likhet med oss instämt med reservanten
            herr Cassel. En indragning av s. k. oförtjänt markvärdestegring
            kan för övrigt, såsom reservanten herr Cassel anfört, diskuteras
            i ett större sammanhang, men den kan aldrig få tillämpas på sådant
            sätt att rättvisesynpunkterna äventyras. Så mycket mindre tilltalande
            blir tillvägagångssättet om man förutsätter, att mark- värdet
            den 1 januari 1953 röner inflytande av då troligen ännu gällande
            byggnadsreglering. Detta innebär, att byggnadsregleringen, som
            dock får tänkas vara en tillfällig krisåtgärd, tillåtes pressa
            ned de ersättningsbelopp som kronan eljest skulle ha att utge
            till strandägarna för intrång enligt strandlagen. Departementschefen
            delar utredningens uppfattning att någon ersättning för att allmänheten
            får vistas inom de strandområden som lagen avser icke kan ifrågakomma.
            Men genom att bebyggelseförbuden regelmässigt torde läggas på
            redan nu ganska eftersökta stränder och genom att andra stränder
            efter hand bli svårtillgängligare på grund av att strandbebyggelsen
            hän- visas dit, kommer utövandet av allemansrätten att förskjutas
            till de förbuds- belagda områdena. Dessa bli därigenom utsatta
            för en allt starkare förslit- ning. Dessas intensiva utnyttjande
            kan oavsett den direkta följden av byggnadsförbudet medföra en
            värdeminskning. Åtminstone i mera extrema fall borde ersättning
            utgå för sådan värdeminskning. Slutligen upptar förslagets 9 $
            fängelsestraff för den som i uppenbar strid mot förbud som meddelats
            enligt 1 8 uppför byggnad eller vidtager annan åtgärd, detta dock
            endast under förutsättning att omständigheterna äro synnerligen
            försvårande. Att frihetsstraff skall ingå i straffskalan för en
            överträdelse av en lagstiftning som den ifrågavarande, vilken
            riktar sig endast mot en begränsad grupp av medborgare, är olämpligt.
            Det skulle rimma mycket illa med det allmänna rättsmedvetandet
            om ett sådant straff någonsin utdömdes, och det är heller icke
            nödvändigt att ha det med i straffskalan för att ge eftertryck
            åt lagbestämmelsen. Departementschefen stöder sin uppfattning
            att fängelse bör ingå i straffskalan huvudsakligen därpå att den
            allmänna byggnadslagen upptager ett stadgande av exakt samma innehåll
            som i förslaget. Fastighetsbildningssakkunniga anse dock att jämförelsen
            med byggnadslagen i detta hänseende icke bör tillmätas någon avgörande
            betydelse och befarar att en straffskala med frihetsstraff
          </p>
          <pb facs="riksdagen-motions-pdf/data/1952/mot_1952__ak__634/mot_1952__ak__634-004.pdf"/>
          <fw xml:id="i-YScat8Z9JNcjwXJgDVMQ7a">
            Motioner i Andra kammaren, nr 634. 5
          </fw>
          <p xml:id="i-GAQQ793H2mobHAPWJiXKuN">
            i en lagstiftning av förevarande art kunde te sig utmanande för
            landets jordägare. Man har nämligen möjlighet att, såsom reservanten
            anfört, ådöma vederbörande dagsböter samt att vid vite förelägga
            honom att undan- röja eller ändra det utförda. Vidare kan överexekutor
            meddela handräck- ning för att borttaga byggnad som blivit uppförd
            i strid mot förbudet. Under hänvisning till det anförda hemställa
            vi,
          </p>
          <p xml:id="i-FGv2hAGRQbu49LNqCPvm4Q">
            1. att riksdagen måtte avslå Kungl. Maj:ts proposition nr 187
            med förslag till strandlag m. m., 2. om yrkande om avslag på Kungl.
            Maj:ts proposition nr 187 ovan icke skulle vinna riksdagens bifall
            att denna vid behandlingen av nämnda proposition måtte besluta
            följande ändringar i Kungl. Maj:ts förslag, a) att ordet ”erfordras”
            i 1 $ tredje stycket utbytes mot orden ”uteslutande avses”, b)
            att markägaren erhåller ersättning enligt. det värde som gällde
            den dag, då förbudet blir definitivt genom att ansökan om tillstånd
            helt eller delvis avslås, c) att markägaren gives möjlighet erhålla
            ersättning också för värdeminskning förorsakad av allmänhetens
            särskilt inten- siva utnyttjande av området, d) att bestämmelserna
            om fängelsestraff utgå samt e) att åt vederbörande utskott måtte
            uppdragas att ut- arbeta lagtext enligt ovan anförda synpunkter.
          </p>
          <p xml:id="i-EJB1VsJfsMFQgKfhptzmiQ">
            Stockholm den 29 april 1952.
          </p>
          <p xml:id="i-39hgxN3u8nAj98ZGaFKxiq">
            Jarl Hjalmarson. Martin Skoglund. Folke Kyling. E. Birke. T.
            G. v. Seth. Ernst V. Staxäng. Elis Håstad. Erik Hagberg
          </p>
          <p xml:id="i-KmwX5zAAXjKr5YsPMMQHJf">
            i Malmö.
          </p>
        </div>
      </div>
    </body>
  </text>
</TEI>
