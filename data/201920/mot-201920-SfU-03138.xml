<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03138">
  <teiHeader>
    <fileDesc>
      <titleStmt>
        <title>Stärk Sveriges talangattraktion</title>
        <author corresp="i-G9awhLbr4bPnUKQU3s4Xyq i-WVDVacqrD8GDk6UYBX3VJ2">av Mathias Tegnér och Helene Hellmark Knutsson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3138 av Mathias Tegnér och Helene Hellmark Knutsson (båda S)</title>
          <idno type="rdwebb">H7023138</idno>
          <rs type="number">3138</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023138/text</ref>
          <ref type="dokument_url_html">http://data.riksdagen.se/dokument/H7023138</ref>
          <ref type="dokumentstatus_url_xml">http://data.riksdagen.se/dokumentstatus/H7023138</ref>
          <ref type="docx">http://data.riksdagen.se/fil/461C46A9-62E9-47C3-B0CB-8808214092F4</ref>
          <ref type="pdf">http://data.riksdagen.se/fil/8797FD15-9F52-4449-91AE-8DB42D929224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-WVDVacqrD8GDk6UYBX3VJ2</idno>
            <name>Helene Hellmark Knutsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AqKeakTezS24M5sUAen9rs" type="signed"/>
        <correspContext corresp="i-AqKeakTezS24M5sUAen9rs">
          <note type="signatory" corresp="i-G9awhLbr4bPnUKQU3s4Xyq"/>
          <note type="signatory" corresp="i-WVDVacqrD8GDk6UYBX3VJ2"/>
        </correspContext>
        <correspAction xml:id="i-PWNGPu4u3Rsy3VWvPJcCnp" type="submitted">
          <date when="2019-10-03"/>
          <time when="15:02:34"/>
        </correspAction>
        <correspAction xml:id="i-ArAwA1PKL5DFocZrbJQXkd" type="reviewed">
          <date when="2019-10-03"/>
          <time when="17:27:00"/>
        </correspAction>
        <correspAction xml:id="i-JM5nAZJsDhaSEDDHgQZwN8" type="referred">
          <date when="2019-10-11"/>
        </correspAction>
        <correspAction xml:id="i-TZuFXw7E1tYMZR38KS8ARK" type="assigned">
          <date when="2020-08-25"/>
          <time when="10:13:05"/>
        </correspAction>
        <correspContext corresp="i-TZuFXw7E1tYMZR38KS8ARK">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-QFxkK4SiwuTZfQK7aXEifn" type="behandlas_i"/>
        <correspContext corresp="i-QFxkK4SiwuTZfQK7aXEifn">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3138 av Mathias Tegnér och Helene
          Hellmark Knutsson (båda S) Stärk Sveriges talangattraktion
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VUau7hLiGL76WxAhLLw51m">
            Förslag till riksdagsbeslut
          </head>
          <list>
            <item xml:id="i-GrX6QG71iVgzAiFvWFq69E" sortKey="Yrkande 1">
              Riksdagen ställer sig bakom det som anförs i motionen om att
              se över möjligheten att inrätta en ”one-stop shop” för underlättande
              av högkvalificerad arbetskraftsinvandring och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-LMV74CUTQJ2FX4KL5A7XzE" type="h1">
            Motivering
          </head>
          <p xml:id="i-8Hv46C8L7sGfvFhi71eeZN">
            Sverige är en ledande technation med många framgångsrika bolag
            såsom Spotify, Skype, King, Mojang och Klarna. Av världens 260
            så kallade ”enhörningsbolag” – privatägda företag som värderas
            till mer än en miljard dollar – så kommer hela sju från Sverige.
            Vi är näst bäst i världen på innovation enligt Global Innovation
            Index 2019. Nu gäller det att fortsätta attrahera och behålla
            kunskapsintensiva och högteknologiska företag i Sverige.
          </p>
          <p xml:id="i-BJoFdXfiHUPRTjVciHRENw">
            Den snabba jobbtillväxten inom kunskapsintensiva tjänster har
            gett ökade problem med kompetensbrist och svårigheter att rekrytera.
            Kompetensförsörjning är idag det största hindret för tillväxt
            och det påverkar var företagare väljer att lokalisera sin verksamhet.
            Över 40 procent av näringslivets arbetsgivare upplever brist på
            arbetskraft. Kompetensbristen är särskilt påtaglig inom teknik
            och it, där hela 62 procent av företagen uppger att arbetskraftsbrist
            är det största tillväxthindret. Spotify larmar om att det kommer
            saknas 70 000 programmerare i Sverige inom de närmaste fem åren.
            Konkurrensen är hård om att locka till sig spetskompetens från
            utlandet. Sverige har goda förutsättningar att attrahera kvalificerad
            arbetskraft, men enligt undersökningen The Global Competitiveness
            Report rankas Sverige långt efter jämförbara länder som Nederländerna,
            Tyskland och Kanada. Det är illavarslande för framtiden.
          </p>
          <p xml:id="i-SJBvwvjfNidtda3FyJgLq1">
            Sveriges kompetensattraktion påverkas negativt när media rapporterar
            om att högutbildade personer med spetskompetens tvingats lämna
            landet på grund av stelbenta regler i processen kring arbetstillstånd.
            Kompetensutvisningarna har under de senaste åren fått stor medial
            spridning, både nationellt och internationellt. Situationen har
            förbättrats något efter en rad prejudicerande domar, de s.k. Luciadomarna,
            som innebär att Migrationsverket nu ska göra en helhetsbedömning
            av alla ärenden och skilja på misstag och missbruk från arbetsgivarnas
            sida. Risken för kompetensutvisningar har minskat men inte helt
            undanröjts. Migrationsverket har dessutom lyckats korta handläggningstiderna
            för arbetstillstånd, men det är fortsatta problem med utdragna
            processer vid förlängningar av arbetstillstånd. Det skapar en
            enorm stress och osäkerhet bland arbetstagare och arbetsgivare.
            Många företag upplever också att det tar lång tid för arbetsmigranter
            att komma i kontakt med myndigheter och andra institutioner som
            är viktiga för att kunna leva och bo i Sverige. Om Sverige ska
            vara en talangmagnet för kvalificerad arbetskraft så måste arbetskraftsinvandringen
            fungera mer smidigt än idag. Det kräver förenklade regler för
            arbets- och uppehållstillstånd, mer samordning och kortare processtider.
          </p>
          <p xml:id="i-2pYwVnJTksUt8ErCA4C6ET">
            Det finns mycket att lära av hur andra länder arbetar för att
            snabba på ansöknings­processen vid arbetskraftsinvandring genom
            bland annat införande av startup-visum, ”one-stop shop” eller
            en snabbfil för högkvalificerad arbetskraft. Nederländerna har
            exempelvis möjliggjort för företagare från länder utanför EU/EES
            att kunna söka ett ettårigt startup-visum för att starta en verksamhet
            i landet. Kanada och Australien har pilotprojekt där högkvalificerad
            arbetskraft inom yrken som bedöms ha arbetskraftsbrist får en
            snabbfil för att skynda på arbetstillståndsprocessen. Tyskland
            har byggt upp en portal med samlad information från regering,
            civilsamhälle och myndigheter i syfte att underlätta för arbetskraftsinvandring.
            Det finns många goda exempel att inspireras av.
          </p>
          <p xml:id="i-YGQTpbSfE7hz4wkFT7HxPo">
            Syftet med en one-stop shop, som finns i bland annat Nederländerna,
            är att samla myndigheter och andra relevanta aktörer, antingen
            i fysiskt format eller i form av en gemensam hemsida, för att
            erbjuda råd och stöd åt arbetsgivare och arbetsmigranter. Det
            minskar den administrativa bördan, då man som individ eller företag
            kan ta del av tjänster från olika aktörer via en gemensam ingång.
            I Nederländerna kan arbetsgivaren redan innan arbetstagaren kommit
            på plats initiera den officiella ansökningsprocessen genom att
            lämna in en enda blankett och sedan boka in ett besök med på ett
            samordnande ”expatcenter” när arbetstagaren anländer. Då är alla
            dokument redan i ordning och efter besöket på centret kan personen
            direkt börja arbeta. Vid expatcentret kan man även få praktiskt
            hjälp under etableringen i det nya landet, exempelvis vid frågor
            kring barn­omsorg, boende etc. Varje månad besöker cirka tusen
            arbetsmigranter centret i Amsterdam.
          </p>
          <p xml:id="i-DFmRYnbNZ9cMKKgesryFqF">
            I Danmark finns International House Copenhagen som också erbjuder
            samlade tjänster kring mottagande av arbetskraftsinvandrare. I
            huset samarbetar fyra myndigheter med visionen att det bara ska
            ta en timme att bli en ”köpenhamnare”.
          </p>
          <p xml:id="i-Vtkr7QZi6MW9S98j6CGtdg">
            En liknande lösning med en one-stop shop eller ett expatcenter
            bör övervägas i Sverige. Vägen in i Sverige skulle kunna effektiviseras
            med samordnad information och möjlighet att få hjälp av flera
            myndigheter vid samma tillfälle. Inom en one-stop shop skulle
            myndigheter som Skatteverket, Försäkringskassan och Migrationsverket
            kunna samlas tillsammans med andra relevanta aktörer såsom banker,
            försäkringsbolag eller bostadsförmedlare. Det skulle underlätta
            ansökningsprocessen och integrationen i det svenska samhället
            och förhoppningsvis bidra till att Sverige kan behålla och utveckla
            fler kunskapsintensiva företag.
          </p>
        </div>
        <div type="motSignatures">
          <list>
            <item xml:id="i-4CBzND7ECd8gXBAYtyKiFB" who="i-G9awhLbr4bPnUKQU3s4Xyq">
              Mathias Tegnér (S)
            </item>
            <item xml:id="i-YSfVoGPojFeTAUjoYXH6R4" who="i-WVDVacqrD8GDk6UYBX3VJ2">
              Helene Hellmark Knutsson (S)
            </item>
          </list>
        </div>
      </div>
    </body>
  </text>
</TEI>
