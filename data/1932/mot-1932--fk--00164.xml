<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__164/mot_1932__fk__164-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 164. 11
          </p>
          <p>
            Nr 164.
          </p>
          <p>
            Av herr Möller m. fl., i anledning av Kungl. Maj:ts framställning
            rörande dyrtidstillägg till befattningshavare i statens tjänst.
          </p>
          <p>
            I årets statsverksproposition förslår regeringen, att dyrtidstillägg
            till befattningshavare i statens tjänst skall utgå enligt ett
            för hela budget- året beräknat, fast indextal av 158. Detta innebär
            dels en sänkning av det vid föregående års riksdag fastställda
            lägsta indextal, enligt vilket dyr- tidstillägg må beräknas, dels
            ock, att, därest dyrtidsindex stiger, en häremot enligt hitills
            gällande regler svarande höjning av dyrtidstilläg- get icke skall
            äga rum. Detta regeringens förslag måste givetvis av statens befattningshavare
            - mottagas med bekymmer icke minst ur synpunkten av att vid nuvarande
            osäkra ekonomiska förhållanden och då under nästförflutna års
            sista kvartal guldmyntfoten måst upphävas, en prisstegring kan
            komma att inträffa, som innebär att berörda befattningshavares
            löneställning blir än ytterligare försvagad. Som bekant ha lönerna
            för statens befattningshavare under de efter år 1923 närmast följande
            åren rent automatiskt sänkts med betydande belopp genom levnadskostnadsindexets
            fall. även under de allra sista åren har en tendens till indexsiffrans
            sänkning visat sig föreligga. Dessa nedsättningar kunna visserligen
            rent teoretiskt sett i allmänhet icke be- traktas som en minskning
            av reallönen. Tager man emellertid hänsyn till det faktiskt existerande
            förhållandet, att prisutvecklingen från ett kvar- tal till ett
            annat å en viss ort kan vara helt annorlunda än den genomsnitt-
            liga prisutvecklingen för hela landet, vilken ligger till grund
            för index- talets bestämmande, ävensom till den kända omständigheten,
            att det tillämpade systemet aldrig givit full kompensation åt
            statens befattnings- havare för den inträdda dyrtiden, kan man
            förstå, att dessa anse sig kunna betrakta den automatiska minskningen
            av lönerna, som skett på grund av levnadskostnadsindexets nedgång,
            som löneminskningar, vilka inneburit verkliga försämringar i löneläget.
            Nyssberörda förhållanden, som bl. a. styrkes av socialstyrelsens
            utredningar, ha också verkat i den riktningen, att man i ett flertal
            fall och på åtskilliga orter i landet kun- nat konstatera, att
            särskilt de lägre befattningshavarna i statens tjänst deklasserats
            till en lägre levnadsstandard än motsvarande löntagare på
          </p>
          <pb facs="riksdagen-motions-pdf/data/1932/mot_1932__fk__164/mot_1932__fk__164-002.pdf"/>
          <p>
            12 Motioner i Första kammaren, Nr 164.
          </p>
          <p>
            andra håll. Då frågan om statens befattningshavares dyrtidstillägg
            under föregående år var föremål för behandling i riksdagen, ha
            dessa ostridiga förhållanden genom ett flertal exempel också kunnat
            påvisas. Ett erkän- nande av här åberopade faktum har också på
            sätt och vis givits genom det förslag, som framförts av 1928 års
            lönekommitté, vilken ansett, att man vid beräknande av de nya
            lönerna för de s. k. reglerade verken bör utgå från ett dyrtidstillägg
            av 17 procent, ehuru vid den tidpunkten en- ligt gällande indextal
            tillägget utgick med 15 procent. Dyrtidstillägget utgår för närvarande
            med endast 12 procent, vilket vi påyrka böra bibe- hållas även
            då indextalet understiger 160. Då föregående års riksdag beslutade
            att de förut gällande grunderna för dyrtidstilläggens beräknande
            fortfarande skulle gälla dock med den ändring att om levnadskostnadsindex
            under butgetåret 1931—1932 ned- ginge under siffran 160, dyrtidstillägget
            likväl skulle beräknas efter detta tal, torde den åsikten därvid
            gjort sig gällande, att dyrtidstillägget till statens befattningshavare,
            synnerligast i de lägre lönegraderna, är så lågt tilltaget att
            någon ytterligare sänkning av detsamma icke borde äga rum. Då
            av vad som anförts sålunda framgår, att det bekymmersamma eko-
            nomiska läget för statens befattningshavare allt fortfarande råder,
            och motiverar ett bibehållande av det vid 1931 års riksdag fattade
            beslutet beträffande dyrtidstillägg åt dessa befattningshavare,
            och då vidare det levnadskostnadsindex, varefter ifrågavarande
            tillägg beräknas, icke un- dergått några sådana väsentliga förändringar,
            som kunna åberopas för en sänkning av nyssberörda tillägg, finna
            vi regeringens förslag om en dylik sänkning icke vara påkallad.
            Under hänvisning till vad vi här anfört, tillåta vi oss hemställa,
          </p>
          <p>
            att riksdagen måtte med anledning av Kungl. Maj:ts förslag till
            dyrtidstillägg till befattningshavare i statens tjänst besluta,
            att nämnda dyrtidstillägg skall för bud- getåret 1932/1933 utgå
            efter samma grunder som gälla för budgetåret 1931/1932.
          </p>
          <p>
            Stockholm den 22 januari 1932. Gustav Möller. Olof Olsson. A.
            J. Bärg.
          </p>
          <p>
            C. E. Svensson. Edv. Björnsson.
          </p>
          <p>
            Stockholm 1932. O. L. Svanbäcks Boktryckeri
          </p>
        </div>
      </div>
    </body>
  </text>
</TEI>
