<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-00702">
  <teiHeader>
    <fileDesc>
      <titleStmt>
        <title>Bevara minnet av varvsindustrin</title>
        <author corresp="i-2c9rVAoZGjLhTDcwaorNo9">av Niklas Karlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:702 av Niklas Karlsson (S)</title>
          <idno type="rdwebb">H502702</idno>
          <rs type="number">702</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H502702/text</ref>
          <ref type="dokument_url_html">http://data.riksdagen.se/dokument/H502702</ref>
          <ref type="dokumentstatus_url_xml">http://data.riksdagen.se/dokumentstatus/H502702</ref>
          <ref type="docx">http://data.riksdagen.se/fil/2F501E69-CE23-4724-87A7-51EAC527061E</ref>
          <ref type="pdf">http://data.riksdagen.se/fil/F54200FF-2D6C-402D-B408-3687917382B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2c9rVAoZGjLhTDcwaorNo9</idno>
            <name>Niklas Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2MBwdfYwmxuRncDTvu1GEx" type="signed"/>
        <correspContext corresp="i-2MBwdfYwmxuRncDTvu1GEx">
          <note type="signatory" corresp="i-2c9rVAoZGjLhTDcwaorNo9"/>
        </correspContext>
        <correspAction xml:id="i-LqtwMkyrZRLVzQhi5PfQ8Q" type="submitted">
          <date when="2017-09-29"/>
          <time when="16:02:36"/>
        </correspAction>
        <correspAction xml:id="i-9BjgMjfbE4mqRP1DP6puWW" type="reviewed">
          <date when="2017-09-30"/>
          <time when="08:19:13"/>
        </correspAction>
        <correspAction xml:id="i-Dcwtnt56Ed6FZ8AkZxSfem" type="referred">
          <date when="2017-10-13"/>
        </correspAction>
        <correspAction xml:id="i-SZXxP1EUyzviY6kAAwVrtQ" type="assigned">
          <date when="2018-04-25"/>
          <time when="18:23:19"/>
        </correspAction>
        <correspContext corresp="i-SZXxP1EUyzviY6kAAwVrtQ">
          <ref type="assignedTo">Kulturutskottet</ref>
        </correspContext>
        <correspAction xml:id="i-FwLPfqJmA2N6Yzd3QZriKu" type="behandlas_i"/>
        <correspContext corresp="i-FwLPfqJmA2N6Yzd3QZriKu">
          <ref type="uppgift">2017/18:KrU7</ref>
          <ref type="ref_dok_id">H501KrU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU7</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BRxqdjy6WEiufLAPPVaJjH" type="motHeader">
        <div xml:id="i-NHifatSimJdsVrJk7cd1wW" type="motTitle">
          Motion till riksdagen 2017/18:702 av Niklas Karlsson (S) Bevara
          minnet av varvsindustrin
        </div>
      </div>
      <div xml:id="i-Xe9XSswhiPhoCi6VChwQ4L" type="motBody">
        <div xml:id="i-4Z84pcWvfskuLCbrM4aKqP" type="motProposal" subtype="förslag">
          <head xml:id="i-VQWnRQUEoA9ZGTdoGGkqCb">
            Förslag till riksdagsbeslut
          </head>
          <list xml:id="i-ALWmK3csyohQ8vTxAfscwR">
            <item xml:id="i-BLMCNbGvkgW1AV7URQm7Qz" sortKey="Yrkande 1">
              Riksdagen ställer sig bakom det som anförs i motionen om att
              Sveriges varvsindustri är av ett historiskt och kulturellt intresse
              som förtjänar att bevaras och tillkännager detta för regeringen.
            </item>
          </list>
        </div>
        <div xml:id="i-WjiYs18Wk5RAiBsVrJxN5i" type="motContent">
          <head xml:id="i-9cVV8YtADJ5UETrLLTEgNB" type="h1">
            Motivering
          </head>
          <p xml:id="i-Qxo3BRtWUJYoUYA9SjBoKK">
            Under 1970-talet drabbades den svenska varvsindustrin av en internationell
            nedgång i oljekrisens spår. Den minskade efterfrågan på oljetankers
            innebar slutet för de svenska varven, åtminstone när det gällde
            nybyggnation. Efter flera varvspropositioner, rationaliseringar
            och nedskärningar lades det ena varvet efter det andra ner. Storvarven
            hade då förts in i Svenska Varv. År 1984 beslöt regeringen att
            lägga ned Uddevallavarvet. Två år senare lades Kockums i Malmö
            ner. Då hade beslutet om att stänga det Götaverkenägda Öresundsvarvet
            i Landskrona redan fattats. I Göteborg upphörde de olika varven
            med sin fartygsproduktion under perioden 1979–1989.
          </p>
          <p xml:id="i-64g6m35tCPThiHqexhnkUX">
            Varven hade stor betydelse för de samhällen där de var verksamma,
            vilket kan belysas av hur stor andel av industriarbetarna som
            arbetade inom varvsindustrin och dess underleverantörer. I Göteborg
            var andelen 25 procent, i Malmö var den 19 procent, i Landskrona
            39 procent och i Uddevalla hela 52 procent. Varvens stora betydelse
            för lokalsamhällena är en bakgrund till de reaktioner och det
            trauma som varvskrisen innebar. Men varvens betydelse var inte
            enbart stor när det gällde sysselsättning. I varierande utsträckning
            och på olika sätt påverkades städernas politik och kultur av varven
            och deras dominerande ställning i lokalsamhällena.
          </p>
          <p xml:id="i-XH3fYtLDxYdZdRKTNeqsNq">
            Frågan är hur hela denna skeppsbyggarverksamhet idag förmedlas
            i minneskulturen? På flera orter finns det livaktiga varvshistoriska
            föreningar, inte enbart i de västkuststäder där storvarven fanns
            utan också på andra platser runt om i landet. Flera av dessa föreningar
            är aktiva i Styrgruppen Svenska Varv, där Statens maritima museer
            också ingår och som arrangerar Varvsforum varje år. Det har också
            getts ut böcker och startats cirklar för att dokumentera varvens
            tid. På olika håll visas också varvsepoken genom minnesmärken,
            som till exempel planerna på att bygga en mur i Malmö med namnen
            på samtliga Kockumsbyggda fartyg. Utställningar på museer, som
            Sjöfartsmuseet i Göteborg och Teknikens och sjöfartens hus i Malmö,
            har också inslag eller avdelningar där varven lyfts fram. En utställning
            om Öresundsvarvet i Landskrona hösten 2015 drog ett stort antal
            besökare. Det saknas dock fortfarande ett museum som brett visar
            på varvsindustrins betydelse för hela landet.
          </p>
          <p xml:id="i-93gxcJdFw22fD5fReR6f85">
            Den mark där varven en gång låg har i de flesta fall förvandlats
            till postindustriella områden med nya bostäder och kontorshus.
            Ett undantag är Landskrona där varvsudden är intakt. I Landskrona
            finns det idag ett reparationsvarv och nybyggnad av fundament
            till vindkraftverk. Området kring varvet har fortfarande kvar
            en industriell prägel. I till exempel denna miljö skulle det således
            finnas goda möjligheter att etablera ett varvsmuseum eller något
            slags upplevelsecentrum som speglar den svenska varvsindustrin.
          </p>
        </div>
        <div xml:id="i-SJ2LJCRLYMJk9gYQiXdEJC" type="signatureBlock">
          <list xml:id="i-3pARfparRq6NaXSvUL6ngr">
            <item xml:id="i-6nrj5c48SXMQgjxyhyLqU8" who="i-2c9rVAoZGjLhTDcwaorNo9" type="signature">
              Niklas Karlsson (S)
            </item>
          </list>
        </div>
      </div>
    </body>
  </text>
</TEI>
