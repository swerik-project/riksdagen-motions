<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198990-AU-00092">
  <teiHeader>
    <fileDesc>
      <titleStmt>
        <title>med anledning av prop. 1989/90:76  Regionalpolitik för 90-talet</title>
        <author corresp="r-0 i-M5bH1LxYTuWEQR2jm6YTKq i-M5bH1LxYTuWEQR2jm6YTKq i-M5bH1LxYTuWEQR2jm6YTKq">av Hans Lindblad (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1989/90:76  Regionalpolitik för 90-talet</title>
          <idno type="rdwebb">GD02A92</idno>
          <rs type="number">A92</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GD02A92/text</ref>
          <ref type="dokument_url_html">http://data.riksdagen.se/dokument/GD02A92</ref>
          <ref type="dokumentstatus_url_xml">http://data.riksdagen.se/dokumentstatus/GD02A92</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Hans Lindblad</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-DDZxXfEMezVETKXhCE5s5G"/>
        <correspContext corresp="i-DDZxXfEMezVETKXhCE5s5G">
          <ref>Proposition 1989/90:76</ref>
        </correspContext>
        <correspAction xml:id="i-6oA1D6akvvR9NwKvBp7MaT" type="signed"/>
        <correspContext corresp="i-6oA1D6akvvR9NwKvBp7MaT">
          <note type="signatory" corresp="r-0"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
        <correspAction type="submission" xml:id="i-VjfraL6YYG14g4pTjEz8WG">
          <date when="1990-03-26"/>
        </correspAction>
        <correspAction type="dismissal" xml:id="i-UWFP6LLUpbcQvdyFs9LrqD">
          <date when="1990-03-28"/>
        </correspAction>
        <correspAction type="referral" xml:id="i-RB3jBuDbzrqEX7Tym7LUia">
          <date when="1990-03-29"/>
        </correspAction>
        <correspAction type="assigned" xml:id="i-Bi4nhtgnDhbYvKib6uaZMm">
          <date when="2014-11-24"/>
          <time when="08:34:15"/>
        </correspAction>
        <correspContext corresp="i-Bi4nhtgnDhbYvKib6uaZMm">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198990/mot_198990_a_92/mot_198990_a_92-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1989/90:A92 av Hans Lindblad (fp)
          </p>
          <p>
            med anledning av prop. 1989/90:76 Regionalpolitik för 90-talet
          </p>
          <p>
            I denna motion tar jag upp viktiga frågor för utvecklingen av
            Gävleborgs län. Tankarna kan summeras i åtta punkter. 1. Länet
            är extremt beroende av att Sverige för en ekonomisk politik som
            minskar inflationen. I annat fall riskeras exportindustrierna
            i Gävleborg. 2. En snabbavveckling av kärnkraften är ett starkt
            hot mot sysselsätt- ningen vid de stora basindustrierna i Gävleborg.
            3. Högskolan i länet behöver förstärkas. För sin kompetens behöver
            den nära samarbete med universitet och högskolor. Vidare måste
            den dra nytta av kompetens hos företag och institutioner i länet.
            Den bör få namnet ”Gäv- leborgs högskola”. 4. Utbildning och stimulans
            bör i första hand inriktas på att stödja till- komster av nya
            jobb inom enskild tjänsteproduktion, bl.a. inom vården. 5. Länsanslaget
            för Gävleborg bör höjas och användningen av det helt få avgöras
            inom länet självt. 6. Förstärkning av järnvägstrafik och förbättring
            av vägar inom länet är viktiga för Gävleborgs utveckling. 7. Kopplingen
            mellan kulturmiljö och regional utveckling behöver upp- märksammas
            så att man underlättar satsningar på sådant som ökar trivseln
            i
          </p>
          <p>
            regionen. 8. Riksdagen bör säga nej till propositionens förslag
            att undanta Nordan- stigs och Söderhamns kommuner från regionalpolitikens
            stödområde.
          </p>
          <p>
            Gävleborgs ”ödesfrågor”
          </p>
          <p>
            Ordet regionalpolitik blir vilseledande om man förleds att tro
            att den rym- mer de frågor som är viktigast för en regions utveckling.
            Gävleborgs län hade — tillsammans med Västernorrland — större
            befolkningsminskning un- der 80-talet än andra län. Trots detta
            och höga arbetslöshetstal fick Gävle- borg inte del av den typ
            av satsningar som statsmakterna gjort för ett antal andra län
            genom särskilda ”paket”. De medel som t.ex. Gävleborgs län får
            genom regionalpolitiken är i pengar inte många miljoner. Ser man
            nettot av statens inkomster och utgifter för länet är det sannolikt
            att Gävleborg i stället ”förlorar”. De mycket stora beloppen för
            bostadssubventioner går relativt mest till storstadsområdena,
            och man kan förmodligen visa att Gävleborgs befolkning via statskassan
            ger
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-002.pdf"/>
          <p>
            mer i netto till boende i storstadsregioner än vad länet får
            mer än riksgenom- snittet av regionalpolitiskt stöd. Det är inte
            så att staten genom sina samlade insatser tillför resurser till
            skogslänen, snarare tvärtom. Naturligtvis kan Gävleborg säga att
            mer pengar till regionalpolitiken skulle bli till nytta för länet.
            Men mer avgörande för länets utveckling är age- rande eller brist
            på agerande på andra politiska områden. Det är för mig helt uppenbart
            att de två viktigaste frågorna, man kan näs- tan säga ”ödesfrågorna”,
            för utvecklingen och sysselsättningen i Gävleborg under 90-talet,
            är den ekonomiska politiken och energipolitiken. Länets näringsliv
            domineras av tunga basindustrier som pappers- och mas- safabriker
            längs kusten och stålverken i Hofors och Sandviken. Dessa indu-
            strier är starkt energiberoende och dessutom extremt exportinriktade.
            En snabbavveckling av kärnkraftverk med åtföljande kraftigt höjda
            elpri- ser skulle komma att slå mycket hårt mot Gävleborg. Man
            kan säga att hela landet skulle förlora på en sådan åtgärd. Men
            det är en oerhörd skillnad mel- lan verkningarna i Gävleborg och
            i t.ex. Stockholmsområdet. Det senare området domineras av tjänsteproduktion
            och har också åtskillig verkstadsin- dustri, sektorer där energikostnaderna
            spelar underordnad roll. För Gävleborg däremot skulle en snabb
            avveckling av kärnkraften kunna leda till nedläggning av några
            av länets viktigaste industriarbetsplatser. Det skulle få förödande
            konsekvenser, dels direkt vid dessa arbetsplatser, dels för hela
            området omkring. Hofors kommun var under flera år på 70-talet
            en av landets allra värst drabbade i form av folkminskning till
            följd av omstruk- turering av stålverket på orten. Sandviken och
            Söderhamn har liknande erfa- renheter av minskad sysselsättning
            i basindustrierna. Självfallet finns en stor oro i Gävleborg för
            att energipolitiken ska leda till utslagning av stora delar av
            länets tunga industri. Vi skulle därmed — kanske i ännu större
            skala — få uppleva en upprepning av de strukturomvandlingar som
            kännetecknade lä- nets basindustrier under 70-talet och början
            av 80-talet. Det här hotet mot länets sysselsättning genom höjda
            energikostnader ska läggas ovanpå det hot som ligger redan i den
            allmänna försvagningen av kon- kurrenskraften till följd av att
            Sveriges inflation sedan början av 80-talet le- gat klart över
            omvärldens. Detta är självfallet ett grundläggande problem för
            hela Sverige som nation. Alla kan sägas förlora på att Sverige
            har en för låg ekonomisk tillväxt. Möjligheterna att klara äldreomsorg
            och annat blir självfallet sämre om de totala resurserna är lägre
            än de borde vara.
          </p>
          <p>
            Konkurrenskraftens avgörande roll
          </p>
          <p>
            Urholkad svensk konkurrenskraft slår likväl hårdare mot utpräglade
            export- län som Gävleborg. Om den svenska inflationen leder till
            att företagen tap- par marknadsandelar och måste dra ned produktion
            här hemma så slår det naturligtvis hårt för de orter och de regioner
            där exportföretagen ligger. Gävleborg har mycket dyster erfarenhet
            av effekterna i sysselsättningen ge- nom den väldiga inhemska
            löneökningen åren 1974—76. De svenska lönerna ökade på kort tid
            med nominellt 40 76, mot mindre än tredjedelen i vårt vik- tigaste
            konkurrentland Västtyskland. Den försämrade konkurrenskraften
            — dessutom under ett årtionde då två oljechocker drog ned den
            internationella konjunkturen — slog mycket hårt på sysselsättningen
            i Gävleborg.
          </p>
          <p>
            Mot. 1989/90 A92
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-003.pdf"/>
          <p>
            Länet förlorade arbetsplatser, arbetslöshetstalen steg kraftigt
            och befolk- ningen minskade. Orsakerna kan alltså till stor del
            sökas i vad som hände i mitten av 70-talet. Men verkningarna noterades
            under lång tid. Arbetslöshe- ten nådde den högsta nivån 1982,
            då länet för första gången tvingades redo- visa över 10 000 öppet
            arbetslösa. Särskilt oroande tal noterades för ung- domsarbetslösheten.
            Gävleborg förlorade mycket i folkmängd. Sju år i rad, 1981—87,
            noterades minskningar, på tillsammans 7 100 personer. Erfarenheterna
            av löneexplosionen i mitten av 70-talet blev alltså mycket svåra
            i Gävleborgs län. Jag kan föreställa mig att människor i regioner
            som domineras av sysselsättning i offentlig sektor och inhemsk
            tjänsteproduktion (alltså i första hand storstadsområdena) inte
            upplevde de förödande effek- terna av försämrad svensk konkurrenskraft
            på samma påtagliga sätt som vi i Gävleborg och andra skogslän.
          </p>
          <p>
            Statsministerns utspel
          </p>
          <p>
            Lever man i ett län som Gävleborg blir frågan om exportindustrins
            konkur- renskraft den i grunden allra viktigaste — inget annat
            betyder så mycket för sysselsättning och utveckling i vår region.
            Sverige leds av en regering, vars statsminister i valrörelsen
            1988 gick ut och lovade ofinansierade reformer. Det innebar att
            regeringschefen ställde sig i spetsen för de krafter som förne-
            kade att landet hade ekonomiska problem — detta i ett läge när
            Sverige redan under sju år i rad haft högre inflation än i de
            viktiga konkurrentländerna. Det är omöjligt att uppnå medvetande
            om vad som behövs för landets eko- nomi om t.o.m. regeringschefen
            uppträder på detta sätt. Och vi har sett fort- sättningen — vad
            som hände på svensk lönemarknad 1989 är förskräckande. TV har
            fungerat som medel för påtryckningar och agitation för att höja
            löner för poliser, lärare och andra offentliganställda grupper.
            Arbetskrafts- brist och löneglidning är till stor del effekter
            dels av märkliga sjukförsäk- rings- och arbetsskadesystem, dels
            av den nästan totala frånvaron av stabili- seringspolitik (med
            statsministerns budskap hösten 1988 som det mest ab- surda inslaget).
            Summan av allt detta ter sig horribelt, åtminstone för den som
            bor i ett län som Gävleborg. Frånvaron av ekonomisk politik de
            senare åren har lett till ett läge som i mycket påminner om den
            situation vi stod i efter löneexplosio- nen i mitten av 70-talet.
            Kanske är det så att 80-talets högkonjunktur — efter- krigstidens
            längsta — har lett till att många inte riktigt uppfattat hur allvarlig
            situationen är för svensk ekonomi. Vad vi med säkerhet kan säga
            är att de fån som kommer att drabbas värst när fallande konkurrenskraft
            leder till utslagning av företag och ökäd arbets- löshet är just
            de exportinriktade länen. Gävleborg är ett extremt exportin- riktat
            län, genom långt större andel än riksgenomsnittet i exportindustri
            men mindre andel i hemmamarknadsindustri, och offentlig och enskild
            tjänste- produktion. Min slutsats är alltså att Gävleborgs län
            kan råka mycket illa ut under 90- talet till följd av energipolitiken
            och bristen på ekonomisk politik. Effek- terna i form av industrinedläggningar
            och neddragning i sysselsättning kan bli så allvarliga att länet
            på nytt får uppleva arbetslöshetstal och befolknings- minskning
            som under 80-talet.
          </p>
          <p>
            Mot. 1989/90 A92
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-004.pdf"/>
          <p>
            Gävleborg och konjunkturen
          </p>
          <p>
            Att Gävleborg har brist på arbetskraft idag är absolut inget
            positivt tecken, som kan tas till intäkt för att det kommer att
            gå bra under 90-talet. För fem år sedan utarbetade folkpartiet
            i Gävleborg en rapport om framtid och jobb ilänet. Fil.dr Kurt
            Wickman, forskare vid statens institut för byggnadsforsk- ning
            i Gävle, gjorde där en jämförande genomgång av industrins utveckling
            i Sverige och Gävleborg 1968-82. (Wickmans studie fanns som bilaga
            i min motion 1985/86:A482 om regionalpolitiska åtgärder i Gävleborgs
            län.) Rap- porten kom ut i ett läge med mycket besvärande arbetslöshet
            i länet, men Wickman förutsåg att länet skulle få brist på arbetskraft
            i slutet av 80-talet. Hans forskning visade nämligen att länets
            sysselsättning är extremt konjunk- turberoende. Han visade att
            länsprogrammens prognosmakare blivit ”låg- konjunkturens fångar”.
            Wickman skrev att det ”kan vara svårt att bedöma omslag i konjunkturen
            om man inte arbetar med modellförlopp i sina pro- gnosformuleringar”.
            När folkpartiet i länet presenterade rapporten 1985 väckte det
            förvåning i Gävleborg att vi kunde tala om kommande arbetskraftsbrist
            i ett läge när arbetslösheten var oroande hög. I dag är det väl
            tvärtom. Nu när arbetslös- hetstalen i länet är låga och bristen
            på arbetskraft det mest påtagliga akuta problemet kanske det kan
            kännas konstigt att varna för arbetslöshet. Men konjunkturen inverkar
            hårdare på Gävleborg än på landet som hel- het. Det är inte konstigt
            — sysselsättningen i statlig och kommunal byråkrati påverkas ringa
            av världskonjunkturer medan exportindustrin är direkt be- rörd
            av konkurrenskraft och världsmarknad. I folkpartistudien i länet
            1985 uttryckte Kurt Wickman konjunkturberoen- det så här: ”Som
            en säregenhet i konjunkturmönstret framträder den större styrkan
            i Gävleborgs konjunkturrörelser. Vid uppgångar finns en tendens
            att Gävleborgs industri går högre och vid nedgångar lägre än i
            landet i övrigt. Mätt i avstånd till normalkonjunkturen har jag
            skattat att det rör sig om ca 60 96 större variation för Gävleborg”.
            Kurt Wickman konstaterade alltså efter att ha studerat tidigare
            förlopp att ”när konjunkturen i den nationella industrin går upp
            eller ned med 1 96, så går Gävleborgs industri upp eller ned med
            1,6 96”. Han fortsatte: ”De problem som iakttagits regionalt av
            stora svängningar är åtminstone två. Dels det ovan antydda med
            regionalt olikartade nivåer på arbetslösheten. Problemet blir
            större där alternativa sysselsättningsmöjlig- heter — vid sidan
            av industrin — är mindre. Problemet växer ofta där kombi- nationen
            storföretagsdominans — få befolkningscentra — svag offentlig ut-
            byggnad uppträder. Vid sidan av Gävleborg är Norrbotten det tydliga
            ex- emplet på denna kombination. Det andra problemet är långsiktigt
            och rör produktionens tillväxtförmåga. Vid konjunkturens botten
            söker sig en del av de arbetslösa över i annan sys- selsättning,
            ofta till offentlig sektor (en vanlig övergång under den senaste
            25-årsperioden). När konjunkturen därför vänder uppåt blir det
            svårt för in- dustriföretagen att på nytt få tag på arbetskraft.
            För att alls kunna fylla sina vakanser tenderar företagen att
            konkurrera med inflationsdrivande löneer- bjudanden. Företagen
            upplevde detta problem i stor skala för första gången
          </p>
          <p>
            Mot. 1989/90 A92
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-005.pdf"/>
          <p>
            efter 1968 och upplever det i dag igen vid uppgången efter 1982.
            Produk- tionskurvan tenderar därför att brytas och plana ut tidigare
            än den skulle ha gjort vid full och fri tillgång på arbetskraft.”
            Läget är alltså starkt oroande för Gävleborg. Länet kan få svåra
            utslag- ningar av företag därför att svensk konkurrenskraft försämras
            genom in- hemsk inflation. Ovanpå detta kommer den extra belastning
            som länet kan drabbas av genom att dess industri är långt mer
            energiberoende än den ge- nomsnittliga industrin i landet.
          </p>
          <p>
            Gävleborg behöver skattereformen
          </p>
          <p>
            Det mest positiva som hänt för Gävleborgs län under senare år
            är därför up- penbart skattereformen. Den syftar till att minska
            skatt på arbete och där- med möjliggöra reallöneökningar utan
            att löntagarna måste få flerdubbelt högre nominella ökningar i
            konkurrentländerna. Detta är en förutsättning om Sverige ska kunna
            få ned inflationen. I skattereformen ligger också en övergång
            till moms för energin. Detta är ett mångårigt önskemål från Gävleborg.
            Finland har sedan några år moms på energin, vilket innebär att
            t.ex. finländsk skogsindustri inte betalar skatt på energikostnaderna
            i varor som exporteras. Motståndarna till moms på energi i Sverige
            säger att man i stället bör ha punktskatter så att också ”indu-
            strin får betala”. Det är ett populistiskt budskap. De som får
            ”betala” är ju i verkligheten de län som förlorar sysselsättning
            därför att exportindustrin inte förmår konkurrera. Gävleborg tillhör
            de stora förlorarna om industrins energikostnader ökar.
          </p>
          <p>
            Inga ”paket”
          </p>
          <p>
            Jag har ovan beskrivit min syn på de mest avgörande frågorna
            för Gävle- borgs sysselsättning, nämligen frågorna om inflation
            och energi. Jag går nu över till regionalpolitik i mer inskränkt
            mening. Gävleborg har alltså inte fått något regionalpolitiskt
            ”paket” av den typ som regeringen delat ut till vissa andra län.
            Vilka län som får sådan särskild uppmärksamhet avgörs erfarenhetsmässigt
            i första hand av maktförhållan- den inom regeringspartiet. Ett
            ”paket” tillkommer kanske i första hand mer för att hjälpa regeringen
            än för att stödja regionen. Ett län som företräds direkt i regeringskretsen
            genom ett eller flera statsråd eller ett län som av andra skäl
            anses politiskt särskilt angeläget (som Malmöhus eller Göteborgs
            och Bohus län) har haft lätt att få ”paket”. Gävleborg har uppenbarligen
            inte samma kanaler direkt in i maktapparaten. I grunden är det
            också tveksamt om en regering ska kunna använda ”re- gionalpolitik”
            som röstfrieri på detta sätt. I sig förekommer samma metodik i
            många länder, USA inte minst. I princip borde jag ha varit lika
            negativ till denna politik även om Gävleborg fått ett ”paket”
            som jag är nu när länet blivit utan.
          </p>
          <p>
            Länsanslagen viktiga
          </p>
          <p>
            Folkpartiet har länge krävt att länsanslagen ska höjas. Motivet
            är helt enkelt att länen själva har bättre kunskap än centrala
            organ om vad som kan och
          </p>
          <p>
            Mot. 1989/90 ARN
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-006.pdf"/>
          <p>
            bör göras. Ett län bör få utnyttja sitt länsanslag så fritt som
            möjligt. För egen del begärde jag i skrivelse till dåvarande industriministern
            Thage G Peterson att han — när han inte ville hjälpa länet direkt
            — åtminstone på försök skulle låta Gävleborg få dispens från de
            bestämmelser som förhindrade länsstyrel- sen att disponera fritt
            över givet länsanslag. Gävleborg har alltså vunnit på att riksdagsmajoriteten
            ökat anslaget (me- dan regeringen i stället önskade ha pengar
            att kunna disponera för mer pu- blikfriande ”paket”). För Gävleborg
            är det fördelaktigt om länsanslagen kan öka även i framti- den.
            Mindre pengar för centralt bedriven regionalpolitik och mer pengar
            för länens egna ageranden måste vara grundprincipen. För en liberal
            regionalpolitik är utgångspunkten att ”mobilisera” de resur- ser
            som finns i en region, alltså de idéer och den kreativitet som
            finns hos människorna själva. Vad statsmakterna kan bidra med
            är att ge rimliga all- männa villkor. (Det mest drastiska exemplet
            är naturligtvis att vad företag och människor än gör i Gävleborgs
            län inte kan kompensera om landets led- ning för en politik som
            leder till hög inflation eller om energipolitiken leder till att
            förutsättningarna för viktiga industrier rycks undan.)
          </p>
          <p>
            Enskild tjänsteproduktion
          </p>
          <p>
            Framtidens nya jobb kan väntas inom enskild tjänsteproduktion.
            Det gäller dels sådan service som redan i dag är enskild. Dels
            måste Sverige tillåta en- skilda alternativ inom verksamheter
            som idag utmärks av offentliga mono- pol. Barnomsorg, äldreomsorg
            och en rad vårdområden skulle med en libe- ral politik kunna ge
            utrymme för ett stort antal nya företag. Fördelarna vore många.
            Nya idéer skulle prövas, till fördel för nytänkandet och utvecklingen
            inom hela vårdområdet, alltså också för de delar som blir kvar
            inom offent- liga strukturer. Inte minst kommer en sådan utveckling
            att möjliggöra effek- tivare och därmed billigare lösningar, vilket
            totalt sett innebär att det blir lättare att tillgodogöra människors
            behov av service. Valfriheten ökar för både allmänheten och de
            yrkesverksamma inom om- rådet. I dag råder i praktiken kvinnliga
            yrkesförbud på många områden, ge- nom att staten förhindrar enskilda
            alternativ inom sektorer som av tradition domineras av kvinnliga
            anställda. Dessa får alltså inte starta eget, medan områden som
            domineras av män inte har motsvarande restriktioner. En annan
            betydande grupp nya företag inom tjänsteproduktionen kan väntas
            inom data- och informationsområdet. Utmärkande för dessa företag
            är att de bygger på kunskap som främst finns hos yngre. Summerar
            man möjligheterna i fråga om nya företag är det uppenbart att
            kvinnor och ungdomar kommer att kunna stå för en mycket stor del
            av de tillkommande enheterna. Det är inte de grupper som utvecklingsfonder
            och banker hittills inriktat sig mest på ifråga om rådgivning
            och kontakter för nyföretagande.
          </p>
          <p>
            Utbildningens avgörande roll
          </p>
          <p>
            Det är uppenbart att utbildningen spelar en avgörande roll för
            att underlätta tillkomsten av företag inom tjänsteproduktionen.
            Det gäller att ge utbild-
          </p>
          <p>
            Mot. 1989/90 A92
          </p>
          <p>
            10
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-007.pdf"/>
          <p>
            ning dels på sakområdet (vård, turism, data, konstnärligt arbete,
            tillverkning etc.), dels rörande företagandets villkor. Gävleborg
            är handikappat av att ha en sämre utvecklad högskola än prak-
            tiskt taget alla andra skogslän. Andelen högskoleutbildade i länet
            ligger på bara hälften mot landet i genomsnitt. Jämför man med
            storstadsområden blir skillnaderna ännu mer markerade. Särskilt
            låg andel högskolestude- rande kan noteras i länets norra del.
            Det är viktigt att högskolan utvecklas som en resurs för hela
            länet. I prak- tiken bör man för länets norra del samarbeta med
            högskolan i Sundsvall/ Härnösand. Utbildning kan bedrivas i regi
            av länets högskola, men lärare bör kunna tas från grannlänet genom
            gemensamt utnyttjande. För högskolan är det viktigt att samarbeta
            med andra, mest kvalificerat kanske med Uppsala universitet och
            tekniska högskolor. Lika viktigt är att kunskap och kompetens
            inom länet tas till vara för användning i högskolan. I anslutning
            till regeringens forskningsproposition nyligen har jag motione-
            rat om betydelsen av att statens institut för byggnadsforskning
            kan inrätta de åtta förutsatta professurerna för olika områden.
            Även om Gävle - till följd av riksdagsmajoritetens beslut att
            lokalisera boverket till Karlskrona — inte kan bli den ”samhällsbyggarstad”
            som det fanns möjligheter till, bör man söka dra mesta möjliga
            fördel för länet av den kompetens som likväl finns vid de myndigheter
            som lokaliserats till Gävle (Lantmäteriverket, statens in- stitut
            för byggnadsforskning och centralnämnden för fastighetsdata).
            I Sand- viken finns avancerad forskning vid Sandvik, främst på
            stålområdet. Skogs- företagen i länet har forskningsresurser.
            Även företag inom andra branscher har i flera fall hög kompetens,
            som också kan användas i undervisningen. För att markera att högskolan
            är en resurs för länets utveckling bör den få namnet Gävleborgs
            högskola i stället för Gävle/Sandvikens högskola. Det senare namnet
            fungerar illa för en högskola som ska inriktas på hela länets
            framtid.
          </p>
          <p>
            Kommunikationer
          </p>
          <p>
            Utöver utbildning har kommunikationer stor betydelse som förutsättning
            för en regional utveckling. För Gävleborg är det angeläget med
            införande av snabbtåg. Inte bara ostkustbanan utan även norra
            stambanan måste utveck- las. E 4 behöver förstärkas i de avsnitt
            i länet som hittills inte förbättrats. En hög och jämn standard
            på riksvägarna 83 och 84 skulle kunna dra till sig en betydande
            del av både vinter- och sommarturistströmmarna mot Härjedalen
            och Jämtland. Det skulle kraftfullt bidra till att Ljusnansdalens
            turistkvalite- ter uppmärksammas mer.
          </p>
          <p>
            Kulturradion och utveckling
          </p>
          <p>
            Järvsö är en gammal kulturbygd, där nyföretagandet under senare
            år givit en stark framtidstro. Jag har i flera sammanhang betonat
            vilken förebild Lill- Babs kan vara för hela länet, alltså förmågan
            till ständig förnyelse. Hennes konkreta företagssatsningar i Järvsö
            visar på ett mycket åskådligt sätt att de som tror på sin bygd
            kan göra mycket.
          </p>
          <p>
            Mot. 1989/90 A92
          </p>
          <p>
            11
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-008.pdf"/>
          <p>
            Kulturradion och konstnärlig verksamhet stimulerar fantasi och
            får män- niskor att våga prova nytt. Förmodligen betyder kulturaktiviteter
            väl så mycket för en regions utveckling som de mer handfasta frågorna
            om industri- tomter och krediter. Järvsö har i år fått ännu ett
            exempel på hur gammalt och nytt kan förenas. Nu sker det genom
            en teaterstiftelse på Helsingegår- den, där Peter Oskarson — som
            betytt mycket för Folkteatern i länet — tillsam- mans med andra
            vill bedriva teaterexperiment i en miljö med stark kulturtra-
            dition.
          </p>
          <p>
            Stödområdet
          </p>
          <p>
            I propositionen föreslås förändringar av stödområdesindelningen.
            Av vad jag ovan skrivit framgår att jag tror att andra förhållanden
            betyder mer för ett läns utveckling än regionalpolitik i hittillsvarande
            mening. Likväl är det inte betydelselöst hur regionalpolitikens
            regler utformas. Regeringen före- slår en inskränkning av hittillsvarande
            stödområden. För två kommuner i Gävleborg —- Söderhamn och Nordanstig
            — föreslår regeringen att de ska utgå ur stödområdet, men att
            de likväl sedan kan komma att föras in i ett ”tillfäl- ligt” stödområde.
            Det är inte rimligt att dessa två kommuner ska utsättas för den
            osäkerhet som det innebär att lokaliseringar och utbyggnader där
            inte kan bedömas i ett längre sammanhang. En företagare som väger
            mellan olika orter vill veta vilka regler som gäller inte bara
            just nu utan också för längre tid. Det är då helt fel budskap
            att för Nordanstig och Söderhamn säga att det ska ingå i något
            ”tillfälligt” område. Särskilt i Hälsingland mottogs 1987 års
            regionalpolitiska utrednings majo- ritetsförslag med besvikelse.
            Utredningen tycktes vara dåligt underbyggd, och dess förslag om
            satsning på ”mellanstäder” uppfattades som att utred- ningen inte
            förstått problemen i Hälsingland. Gävleborg och Västernorrland
            har haft den sämsta utvecklingen av alla län under 80-talet. Dessa
            län ligger vid kusten och problemen är alltså inte begränsade
            till ”inlandsproblem”. Det är sant att det finns ett antal kustområden
            som utvecklats väl i Sverige, men det beror nog mindre på närhet
            till vatten än på det förhållandet att man i dessa regioner haft
            stor draghjälp av universitet och högskolor. Avståndet mellan
            Uppsala och Umeå universitet är för långt, och därför måste man
            göra satsningar också i länen däremellan, alltså Gävleborg och
            Västernorr- land. Ingen i Gävleborg lär tro på att statsmakterna
            skulle göra några särskilda satsningar just för det länet — eftersom
            all erfarenhet talar för att sådana sats- ningar styrs politiskt
            på sätt som länet inte kan påverka. Vad Gävleborg be- höver inom
            det som rubriceras som regionalpolitik är därför främst förstärkt
            länsanslag att fördelas inom länet självt. Den här motionen är
            skriven av en liberal som företräder Gävleborgs län i riksdagen.
            Min syn på vad som är bra för Gävleborgs län stämmer mycket väl
            överens med vad som övergripande förs fram i folkpartiets partimotioner
            om ekonomisk politik, högskolor, trafikpolitik och regionalpolitik.
            Det grundläggande i liberal regionalpolitik är att mobilisera
            regionernas egna re- surser i form av idéer och kreativitet. Statens
            stöd bör främst utgå som läns-
          </p>
          <p>
            Mot. 1989/90 A92
          </p>
          <p>
            12
          </p>
          <pb facs="riksdagen-motions-pdf/data/198990/mot_198990_a_92/mot_198990_a_92-009.pdf"/>
          <p>
            anslag, som fritt får disponeras av respektive län. I folkpartiets
            partimotion föreslås ytterligare 145 milj.kr. till länsanslagen.
            Den enskilda tjänstepro- duktionen — där kvinnor och ungdomar
            kan väntas stå för mycket av förnyel- sen och utbyggnaden — är
            avgörande för tillkomsten av nya jobb.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om den ekonomiska politikens och energipolitikens av- görande
            betydelse för utvecklingen i Gävleborg och andra län med starkt
            exportinriktade basindustrier, 2. att riksdagen beslutar öka regionalpolitikens
            länsanslag med 145 milj.kr. utöver propositionens förslag, 3.
            att riksdagen som sin mening ger regeringen till känna vad i mo-
            tionen anförts om fördelarna med ökade länsanslag i stället för
            ”pa- ket” från regeringen, 4. att riksdagen som sin mening ger
            regeringen till känna vad i mo- tionen anförts om Gävleborgs beroende
            av en förstärkt högskola och att denna bör benämnas ”Gävleborgs
            högskola”, 5. att riksdagen beslutar att Nordanstigs och Söderhamns
            kommu- ner även i framtiden skall ingå i regionalpolitikens stödområde.
          </p>
          <p>
            Stockholm den 26 mars 1990
          </p>
          <p>
            Hans Lindblad (fp)
          </p>
          <p>
            Mot. 1989/90 A92
          </p>
          <p>
            13
          </p>
        </div>
      </div>
    </body>
  </text>
</TEI>
