<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03640">
  <teiHeader>
    <fileDesc>
      <titleStmt>
        <title>med anledning av prop. 2019/20:164 Inriktningen för en nära och tillgänglig vård - en primärvårdsreform</title>
        <author corresp="i-NHqTsXnUVsZFg94vA6SKDr">av Acko Ankarberg Johansson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3640 av Acko Ankarberg Johansson m.fl. (KD)</title>
          <idno type="rdwebb">H7023640</idno>
          <rs type="number">3640</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023640/text</ref>
          <ref type="dokument_url_html">http://data.riksdagen.se/dokument/H7023640</ref>
          <ref type="dokumentstatus_url_xml">http://data.riksdagen.se/dokumentstatus/H7023640</ref>
          <ref type="docx">http://data.riksdagen.se/fil/99A1A39B-6E91-4296-ABFA-D82271206FE8</ref>
          <ref type="pdf">http://data.riksdagen.se/fil/F9D12835-BD33-423E-80B4-CA3B4624F24E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Gtf31xqX5J4dcpnV6st3EJ</idno>
            <name>Cecilia Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-M4L3eyyGT8XakcsW9myPsL" type="basedOn"/>
        <correspContext corresp="i-M4L3eyyGT8XakcsW9myPsL">
          <ref>Proposition 2019/20:164</ref>
        </correspContext>
        <correspAction xml:id="i-HH3hiVh8aj1M21YB7ArXcf" type="signed"/>
        <correspContext corresp="i-HH3hiVh8aj1M21YB7ArXcf">
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Gtf31xqX5J4dcpnV6st3EJ"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-Ay4Tfi6TUrb988E3mU84av" type="submitted">
          <date when="2020-06-15"/>
          <time when="15:38:51"/>
        </correspAction>
        <correspAction xml:id="i-LBEjMLc1124kSaHLVg67s6" type="dismissed">
          <date when="2020-06-16"/>
        </correspAction>
        <correspAction xml:id="i-K9xncNXF3kMM79p85ZCJJW" type="reviewed">
          <date when="2020-06-16"/>
          <time when="15:10:02"/>
        </correspAction>
        <correspAction xml:id="i-VkmArcJbBEgJHVdJevuoXi" type="referred">
          <date when="2020-06-17"/>
        </correspAction>
        <correspAction xml:id="i-WLvPo2sCBB8EQirq8pYkWk" type="assigned">
          <date when="2020-11-18"/>
          <time when="16:34:20"/>
        </correspAction>
        <correspContext corresp="i-WLvPo2sCBB8EQirq8pYkWk">
          <ref type="assignedTo">Socialutskottet</ref>
        </correspContext>
        <correspAction xml:id="i-45wHT1nYeVGFH7gk25TXAQ" type="behandlas_i"/>
        <correspContext corresp="i-45wHT1nYeVGFH7gk25TXAQ">
          <ref type="uppgift">2020/21:SoU2</ref>
          <ref type="ref_dok_id">H801SoU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU2</ref>
          <ref type="ref_dok_titel">Inriktningen för en nära och tillgänglig vård - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3640 av Acko Ankarberg Johansson
          m.fl. (KD) med anledning av prop. 2019/20:164 Inriktningen för
          en nära och tillgänglig vård – en primärvårdsreform
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LCrJPncrDZqGDsbPMZasGC">
            Förslag till riksdagsbeslut
          </head>
          <list style="ol">
            <item xml:id="i-VU3m6PBauFpTPwMsL1UBBU">
              Riksdagen ställer sig bakom det som anförs i motionen om att
              även hälsofrämjande insatser ska ingå i primärvårdens grunduppdrag
              och tillkännager detta för regeringen.
            </item>
            <item xml:id="i-L8Hfg2oL3XdCkk7jG7EtgR">
              Riksdagen ställer sig bakom det som anförs i motionen om Vårdval
              primärvård och tillkännager detta för regeringen.
            </item>
            <item xml:id="i-S5hBvnKPpe5cvbiJwNZqhE">
              Riksdagen ställer sig bakom det som anförs i motionen om rätten
              till en fast läkarkontakt samt till en personlig behandlings-
              och rehabiliteringsplan och tillkännager detta för regeringen.
            </item>
            <item xml:id="i-M2ktpqx4WeU8dLzNaiaewi">
              Riksdagen ställer sig bakom det som anförs i motionen om listtak
              och listning av patienter på enskilda läkare och tillkännager
              detta för regeringen.
            </item>
            <item xml:id="i-AVhQPxJXBLA5vbVg1KTiEd">
              Riksdagen ställer sig bakom det som anförs i motionen om statsbidrag
              riktat direkt till primärvården för att säkra kompetens och bemanning
              och tillkännager detta för regeringen.
            </item>
            <item xml:id="i-9sjyuWFKXZQj22z6uqBpVv">
              Riksdagen ställer sig bakom det som anförs i motionen om att
              utveckla ändamålsenliga sätt att följa utvecklingen av primärvården
              när det gäller bemanning och kompetens och tillkännager detta
              för regeringen.
            </item>
            <item xml:id="i-76hVdC2ui6Asf9nT3ibexH">
              Riksdagen ställer sig bakom det som anförs i motionen om att
              följa upp hur de minskade administrativa rutinerna under pandemin
              kan tas till vara för att minska vårdpersonalens administrativa
              börda permanent och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5YTS9CGWiXkLoRtR9uRp64" type="h1">
            Kristdemokraternas grundsyn på en god och nära vård
          </head>
          <p xml:id="i-GdzqnAiB5FaT7f8ybu6M9v">
            En välfungerande primärvård utgör basen för ett hälso- och sjukvårdssystem.
            Det visar forskning och internationella erfarenheter. Samtidigt
            har det mesta av utvecklingen gått i rakt motsatt riktning: investeringar
            och direkta åtgärder har i stor utsträckning gått till sjukhusen
            och specialistvården. Därtill har Sverige en underdimensionerad
            primärvård jämfört med andra jämförbara länder om man ser till
            antalet allmänläkare per invånare, men även uttryckt i antal allmänläkare
            i förhållande till det totala antalet praktiserande läkare. Motsvarande
            uppgifter saknas för övriga yrkesgrupper inom primärvården men
            det finns anledning att tro att samma förhållande gäller för dem.
          </p>
          <p xml:id="i-6tSRfPfrX3aPjiJujYDZhD">
            Primärvården är en grundsten i den goda nära vården och det krävs
            en långsiktigt hållbar reform om den i realiteten ska kunna fylla
            den platsen. En efterlängtad förändring finns nu i sikte i och
            med den aktuella propositionen och det finns en bred uppslutning
            bakom den. Det är positivt och något Kristdemokraterna eftersträvat.
            Den goda nära vården omfattar dock många fler aktörer än regionernas
            primärvård. Vi avser då särskilt den kommunala hälso- och sjukvården.
            I dag utgör de ca 30 procent av den totala hälso- och sjukvården.
            De når många människor som behöver såväl kvalificerade som enklare
            insatser. Vården och omsorgen om de mest sjuka äldre är, och kommer
            fortsatt vara, en viktig del i verksamheten för såväl kommuner
            som regioner. Hälso- och sjukvårdsinsatserna inom äldreomsorgen
            måste utökas. Den mobila vården utvecklas kontinuerligt med väldigt
            gott resultat.
          </p>
          <p xml:id="i-8CKBd9ogZj7Sn14toZciTE">
            En god nära vård innebär att vårdkedjan måste fungera oavsett
            vad vi kallar vård­nivåerna eller de lokaler där vården utförs.
            Ingen del av hälso- och sjukvården är en isolerad ö som klarar
            sig själv. Den allmänmedicinska specialistkompetensen och en mängd
            andra yrkesgrupper med bred kompetens som arbetsterapeuter, barnmorskor,
            biomedicinska analytiker, dietister, farmaceuter, kuratorer, medicinska
            sekreterare, psykologer, sjuksköterskor och undersköterskor är
            nödvändiga för att fullgöra primär­vårdens uppdrag. Patientens
            behov skiftar och vårdens resurser ska kunna användas så det blir
            bäst för patienten. Det finns många goda exempel i landet där
            exempelvis hälsocentraler blivit framgångsrika genom att såväl
            förstärka primärvården med ett förebyggande hälsoarbete, som genom
            en förbättrad samverkan med akut- och sluten­vården respektive
            kommunens hälso- och sjukvård. Detta sammantaget har gett en god
            nära vård på dessa platser.
          </p>
          <p xml:id="i-RyoJrsxFL7WUZgZVZGrXbM">
            Kristdemokraterna drar, baserat på ovanstående, slutsatsen att
            framväxten av en god nära vård måste vara långsiktig, ha ett brett
            politiskt stöd, omfatta all hälso- och sjuk­vård och kommer att
            kräva fler medarbetare. Den nationella styrningen är nödvändig
            för att alla delar av vården i samtliga regioner och kommuner
            ska färdas åt samma håll. Den nationella styrningen ska bistå
            med de beslut som är nödvändiga på statlig nivå men avstå från
            detaljstyrning av det som bättre styrs regionalt och lokalt. Samtidigt
            som ett nationellt grundåtagande preciseras för primärvården,
            måste det finnas möjlighet till ett delvis anpassat åtagande för
            landsbygdens behov. Utgångspunkten ska vara att säker­ställa att
            befolkningen i hela landet, så långt det är möjligt, ges tillgång
            till en jämlik, nära och patientsäker vård. I nuläget är det först
            och främst primärvårdens uppdrag som behöver klargöras nationellt
            för att den övriga vården ska kunna göra sin del i fram­växten
            av en god nära vård. Dessutom krävs riktat ekonomiskt tillskott
            från staten för att utvecklingen ska kunna påbörjas, genomföras
            och därefter långsiktigt bibehållas.
          </p>
          <head xml:id="i-Dw9Sjf3FxYcsmDF8i6jgv4" type="h2">
            Bemötande av regeringens förslag för en stärkt primärvård
          </head>
          <p xml:id="i-UTFrkg4uMU2pZszd9UMyJ5">
            Kristdemokraterna har återkommande lyft behovet av en stärkt
            primärvård för att främja en vård som möter patientens behov av
            kontinuitet och som möjliggör uppbyggnad av en relation mellan
            patient och en fast vårdkontakt. Att stärka primärvården är nöd­vändigt
            för att kunna möta det nuvarande och framtida behovet av vård.
            Det är därför glädjande att regeringen genom proposition 2019/20:164
            Inriktningen för en nära och tillgänglig vård – en primärvårdsreform,
            äntligen har tagit steg framåt för en förbättrad och mer tillgänglig
            hälso- och sjukvård där primärvården på ett tydligt sätt ska utgöra
            basen i systemet.
          </p>
          <head xml:id="i-U2uPJZA52nbjoDc5QtrU3h" type="h3">
            Förtydligande av primärvårdens uppdrag
          </head>
          <p xml:id="i-3tCV48B5En59QUg5EMrJqH">
            Som nämnts ovan menar Kristdemokraterna att en nationell definition
            av primärvårdens uppdrag är avgörande för att säkerställa att
            Sveriges befolkning ges tillgång till en jämlik, nära och patientsäker
            vård oavsett var i landet de bor. Vi välkomnar därför regeringens
            förtydligande av primärvårdens uppdrag. I stort instämmer vi också
            i regeringens definition som innefattar att regioner och kommuner
            ska inom ramen för verksamhet som utgör primärvård 1) särskilt
            tillhandahålla de hälso- och sjukvårds­tjänster som krävs för
            att tillgodose vanligt förekommande vårdbehov, 2) se till att
            vården är lätt tillgänglig, 3) tillhandahålla förebyggande insatser
            utifrån såväl befolkningens behov som patientens individuella
            behov och förutsättningar, 4) sam­ordna olika insatser för patienten
            i de fall det är mest ändamålsenligt att samordningen sker inom
            primärvården samt 5) möjliggöra medverkan vid genomförande av
            forskningsarbete.
          </p>
          <p xml:id="i-9ZZYbYLG4LDm6E4AEcnAFJ">
            Kristdemokraterna menar dock att definition 3 bör kompletteras
            och lyda: ”förebyggande och hälsofrämjande insatser …”. Detta
            eftersom vi vill förstärka primärvårdens folkhälsofrämjande arbete.
            Det handlar om att ge stöd till bättre egen­vård, förebygga beroendeproblematik
            av skilda slag och stödja ett friskare liv genom att peka på friskfaktorer
            i samband med primärvårdens reguljära möte med patienten. Det
            handlar också om att tidigt upptäcka besvär som kan leda till
            sjukdomar men kan före­byggas genom tidig behandling. Ett sådant
            exempel är förmaksflimmer där primär­vården och hela den nära
            vården kan bidra till prevention och tidiga insatser. En nationell
            förstärkning av dessa förebyggande insatser inom primärvården
            skulle stärka hälsan och förebygga många livsstilssjukdomar hos
            den enskilde, vilket i förlängningen skulle medföra stora samhällsekonomiska
            besparingar.
          </p>
          <head xml:id="i-KyJJW94cHp82t9uDEEYKeq" type="h3">
            Vårdval primärvård
          </head>
          <p xml:id="i-tKbGiaUutm6vofhR58pcN">
            Utredningen som ligger till grund för den aktuella propositionen
            föreslår att regionen ska organisera Vårdval primärvård så att
            en utförare ensam eller i samverkan med andra, särskilt tillhandahåller
            de kompetenser och hälso- och sjukvårdstjänster som krävs för
            att primärvårdens grunduppdrag ska fullgöras. Regeringen avstyrker
            förslaget. Kristdemokraterna anser att utredningens förslag bör
            ligga till grund för vidare utredning. Det ska vara regionens
            ansvar att tillse att det finns tillräckligt med primär­vård för
            invånarnas behov. Primärvården ska dock kunna utföras av såväl
            stora som små enheter, som tillsammans ger den primärvård som
            krävs inom regionens geografiska område. Hur vårdvalssystemet
            ska byggas upp och vilka ersättningar som ges behöver övervägas.
            Inte minst mot bakgrund av behovet att hitta mer likvärdiga system
            som underlättar för dem som vill verka i flera regioner. Vårdvalssystemet
            ska främja en god nära vård på lika villkor till hela befolkningen.
          </p>
          <head xml:id="i-4jtnm6pfvWgN8CxeSBmG8F" type="h3">
            Fördelningen av patientansvar per fast läkarkontakt i primärvården
          </head>
          <p xml:id="i-RoWyGApvQ38j8vcnq8nXip">
            Genom kontinuitet kan patientrisker minimeras och en god, säker
            och trygg vård möjliggöras. Kristdemokraterna anser därför att
            patienter ska ha rätt till en fast läkar­kontakt och en lagstadgad
            rätt till en personlig behandlings- och rehabiliteringsplan när
            behov finns av återkommande och täta kontakter med vården. Detta
            som ett komple­ment till en fast vårdkontakt.
          </p>
          <p xml:id="i-CJGMXDW3m25BVqX3a1Xk31">
            I dag sker listning av patienter på vårdcentralsnivå. En nackdel
            med alltför många patienter på en enskild vårdcentral – förutom
            att vårdpersonalen får en orimlig arbets­situation – är förstås
            att samtliga patienter på överbelastade vårdcentraler drabbas.
            Kristdemokraterna menar att den framtida utvecklingen behöver
            inbegripa listning även på enskilda läkare. För att förbättra
            förutsättningarna för läkarna att ta ett ansvar för koordinering
            och samordning av den enskilda patientens vårdbehov måste möjligheten
            att sätta tak för antalet patienter också kunna sättas på läkarnivå.
            Genom ett tak för hur många som kan lista sig på enskilda läkare
            och vårdcentraler blir det möjligt för vårdteamet att utföra sitt
            uppdrag på ett hållbart sätt.
          </p>
          <p xml:id="i-QFaGwtZDC882fRnDQVUrPV">
            Regeringen anger i den aktuella propositionen att de kommer att
            ge Socialstyrelsen i uppdrag att ta fram råd eller riktlinjer
            till stöd för verksamheter och vårdgivare i hur patientansvar
            lämpligast kan fördelas på funktionen: fast läkarkontakt i primärvården.
            Kristdemokraterna menar att detta inte är tillräckligt. Vi instämmer
            med Svensk förening för allmänmedicin (SFAM) som önskar ett tydligare
            ställningstagande om listbegränsning än att lämna till Socialstyrelsen
            att avgöra genom föreskrifter.
          </p>
          <head xml:id="i-Mu9e5HnFxL16WPTS11dL8G" type="h3">
            Målbild för hälso- och sjukvårdens omställning
          </head>
          <p xml:id="i-Xq8GPuiAUsej4NnHwAHLGJ">
            Kristdemokraterna har sedan länge insett att det krävs en utvecklad
            målbild för att möjliggöra en omställning av hälso- och sjukvården
            där primärvården blir en central del i att erbjuda patienten en
            god, nära och samordnad vård. Vi instämmer med regeringens bedömning
            att målet ska vara att patienten är delaktig utifrån sina förutsättningar
            och preferenser och att primärvården ska samverka med annan hälso-
            och sjukvård samt socialtjänsten. Likt SFAM anser Kristdemokraterna
            att resurser i form av bemanning och kompetens bör säkras innan
            propositionens lagförslag träder i kraft. Vi menar att det utifrån
            förtydliganden om ekonomiska beräkningar och konsekvensanalyser
            måste tillföras statsbidrag riktade till primärvården för att
            säkra kompetensförsörjningen.
          </p>
          <head xml:id="i-TF69zXkNeB32cqk6k2MpXg" type="h3">
            Uppföljning av primärvårdens omställning
          </head>
          <p xml:id="i-BQTMCoU7dFGcFYHBVRZePM">
            Kristdemokraterna vill betona att utvecklingen av bemanning och
            kompetens måste kunna följas, annars kommer reformen om primärvårdens
            omställning enbart att bli en god tanke utan någon praktisk effekt.
            Samtidigt bör det noteras att hälso- och sjuk­vården är pålagd
            ett stort antal administrativa rutiner som inte alltid är ändamålsenliga
            eller till gagn för själva vården. Sådana rutiner och administrativa
            krav måste tas bort.
          </p>
          <p xml:id="i-WWqyZp8HYmPntBdhHKkAvL">
            Man kan utifrån den rådande administrativa bördan inom hälso-
            och sjukvården ha viss förståelse för att regeringen väljer att
            inte gå vidare med utredningens förslag om att regionerna ska
            rapportera in uppgifter från utförare i primärvård till en nationell
            databas, eller förslaget om att hålla nationella samråd kring
            genomförandet av färd­planen. Men det går inte komma ifrån att
            en ändamålsenlig uppföljning av bemanning och kompetens tillsammans
            med riktade statsanslag är grundläggande för att primär­vårdens
            kompetensförsörjning och omställning ska lyckas. Vi vill därför
            uppdra till regeringen att utveckla ändamålsenliga sätt för att
            följa utvecklingen av primärvården avseende bemanning och kompetens.
          </p>
          <p xml:id="i-BEhWJVsavAUaQcP4afBXEi">
            Den utveckling som pågår nu under pandemin visar att många administrativa
            rutiner har tagits bort eller förenklats i syfte att klara den
            påfrestning som hälso- och sjuk­vården utsätts för. Detta indikerar
            att det finns en potential att ta bort administrativa rutiner
            som inte är medicinskt motiverade eller på annat sätt nödvändiga
            för att följa verksamhetens utveckling. Vi vill därför uppdra
            till regeringen att följa upp och föreslå hur de förenklade administrativa
            rutiner som pandemin har medfört kan tillvaratas i utvecklingen
            av en god nära vård. Vårdpersonalens administrativa börda måste
            minska.
          </p>
          <head xml:id="i-NcTjrLD9gdqwbihQs4fDMC" type="h3">
            Finansiering av specialisttjänster i allmänmedicin
          </head>
          <p xml:id="i-4KZRuQCtXEzNjb2j2h8mNK">
            Utredningen som ligger till grund för den aktuella propositionen
            föreslår att staten ska finansiera 1 250 specialiseringstjänster
            i allmänmedicin 2019–2027, motsvarande en totalkostnad av 6,25
            miljarder kronor. Kristdemokraterna avstyrker dock, i likhet med
            regeringen, förslaget och instämmer i SKR:s yttrande, att staten
            inte kan direktfinansiera enskilda läkartjänster, då dessa är
            tillsvidareanställningar som vårdgivare ansvarar för. Kristdemokraterna
            anser emellertid att statsbidrag borde riktas direkt till primärvården
            för att säkerställa att medel går till personal inom just primärvården.
            Detta för att öka attraktiviteten för yrket som allmänspecialist,
            allmänmedicinyrket men även för andra professioner inom primärvården.
            Man kan inte öka uppdraget till primärvården utan att bemanning
            och kompetens följer med. Kristdemokraterna menar att utökningen
            av bemanning och kompetens ska kopplas till statsbidragen på lämpligt
            sätt utan att orsaka detaljstyrning eftersom de lokala förutsättningarna
            måste styra på vilket sätt primärvården utvecklas.
          </p>
        </div>
        <div type="motSignatures">
          <list>
            <item xml:id="i-JD8eE5NBuwpRBPxSpxdEAc" who="i-NHqTsXnUVsZFg94vA6SKDr">
              Acko Ankarberg Johansson (KD)
            </item>
            <item xml:id="i-Dx1bF3RCHpRZXjv6aZTE63" who="i-Gtf31xqX5J4dcpnV6st3EJ">
              Cecilia Engström (KD)
            </item>
            <item xml:id="i-WybCNm99txDtEztEcQxQ5E" who="i-Fnk9Zpnk5sS5WYPNBLTPx3">
              Pia Steensland (KD)
            </item>
            <item xml:id="i-7g25TTDTjBBcJgUwLLz5us" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
            <item xml:id="i-GvoRRMRVAePYqzdWDvQu7m" who="i-KHxTD13x4T7QRobXtjMm4K">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
