<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__156/mot_1948__fk__156-001.pdf"/>
      <fw xml:id="i-MK2avSfKjqT94ktTtP6hAv">
        6 . Motioner..i Första kammaren, nr 156.
      </fw>
      <div type="motHeader" xml:id="i-P7XHvWmc9T42wL5H5KeNY8">
        <div type="motTitle" xml:id="i-JqScQYq97usaDFhGEZvHD4"/>
        <div type="motSubmissionInfo" xml:id="i-SnqbEyrEoLcwmAwT4vQT1C"/>
      </div>
      <div type="motBody" xml:id="i-Cqq3zs1vABiCEBi6nz9Sc8">
        <div xml:id="i-ArssAdwvhpwkbNV8KEuDRv">
          <p xml:id="i-KSYrs9M4oLE72k1g5cfn1n">
            Nr 156.
          </p>
          <p xml:id="i-RYTUvXJG3wJpL8ajUQmpsZ">
            Av herr Forslund, angående ökat anslag till säkerhetsanord- ningar
            vid järnvägskorsningar.
          </p>
          <p xml:id="i-BB7QdgwvhSVmNsBkY1L6LM">
            I årets statsverksproposition har Kungl. Maj:t under punkt 22
            av sjätte huvudtiteln föreslagit riksdagen att till bidrag till
            säkerhetsanordningar vid järnvägskorsningar för budgetåret 1948/49
            anvisa ett reservationsan- slag av 200 000 kronor, att avräknas
            mot automobilskattemedlen. Frågan om trafiksäkerheten vid korsningar
            mellan väg och järnväg har fått ökad aktualitet genom den fruktansvärda
            olyckan vid Edsvalla den 14 oktober 1947, vid vilken fjorton unga
            människor fingo ge sina liv. Väg- och vattenbyggnadsstyrelsen
            har i en till Kungl. Maj:t nyss ingiven skri- velse föreslagit,
            att en särskild kommitté skall tillsättas för utredning om vad
            som kan vara att göra för att förbättra trafiksäkerheten vid dessa
            korsningar. Enligt min mening är det förvisso tacknämligt, att
            väg- och vattenbygg- nadsstyrelsen nu har fäst Kungl. Maj:ts uppmärksamhet
            på denna fråga. Däremot är det ägnat att väcka förvåning och allvarliga
            bekymmer, att styrelsen icke i detta sammanhang påkallat omedelbara
            effektiva åtgärder till förebyggande av nya olyckor utan i stället
            allenast förordat nya ut- redningar i frågan. Det förhåller sig
            nämligen på det sättet, att frågan om förbättring av trafiksäkerheten
            vid järnvägskorsningar redan för snart tio år sedan blev föremål
            för en ingående utredning. Den utredning jag åsyftar återfinnes
            i det principbetänkande i trafiksäkerhetsfrågan (S O U 1940: 33)
            som den 17 december 1940 avgavs av en särskild utredningsman,
            vilken av chefen för kommunikationsdepartementet fått i uppdrag
            att fullfölja en tidigare av 1937 års sakkunniga rörande trafiksäkerheten
            igångsatt utredning. Jag tillåter mig att i bilaga!) till denna
            motion återgiva det avsnitt av detta be- tänkande, som handlar
            om järnvägskorsningar. Enligt utredningsmannens förslag skulle
            trafiksäkerhetsproblemet vid järnvägskorsningarna i huvudsak lösas
            genom uppsättande av ljussignaler av en ny väsentligt förbättrad
            typ med starkare sken, kortare mörkperioder och bättre placering
            än de hittills använda signalerna. En försöksanlägg- ning av denna
            typ finnes sedan år 1939 uppsatt vid Vanhäll, där järn- vägslinjen
            Söderbärke—Smedjebacken skär allmänna landsvägen Fagersta Ludvika.
            Vid denna korsning, som tidigare var försedd med ljussigna- ler
            av vanlig typ, hade i juli 1937 och i april 1938 inträffat kollisioner
            mel-
          </p>
          <p xml:id="i-TCKcMU5RxMFRQT2d7dVA9">
            !) Bilagan överlämnad till vederbörande utskott.
          </p>
          <pb facs="riksdagen-motions-pdf/data/1948/mot_1948__fk__156/mot_1948__fk__156-002.pdf"/>
          <fw xml:id="i-MZr93sQ7GCArrW5LYm6bGN">
            Motioner i Första kammaren, nr 156. 7
          </fw>
          <p xml:id="i-YMsdM5J9HkipuVD8ihsbEN">
            lan tåg och bil, varvid sammanlagt fem personer dödats. Enligt
            förslaget skulle ljussignaler av den vid Vanhäll använda typen
            uppsättas vid om- kring 3 000 korsningar. Uppsättandet av dessa
            säkerhetsanordningar skulle taga sin början under budgetåret 1940/41
            och väsentligen slutföras under loppet av en femårsperiod. Till
            kostnaderna, som preliminärt beräknats till 4 000 kronor för varje
            korsning eller sammanlagt 12 miljoner kronor — motsvarande kostnader
            beräknas numera av väg- och vattenbyggnads- styrelsen till 10
            000 respektive 30 miljoner kronor — skule bidrag utgå av automobilskattemedlen.
            För budgetåret 1940/41 skulle sådana medel anvisas till ett belopp
            av 2 miljoner kronor. Utredningsmannens material omfattade bland
            annat fullständiga förteckningar över samtliga korsningar vid
            rikets järnvägar jämte uppgifter om de korsande vägarnas art och
            an- vändbarhet för motortrafik. Enligt utredningsmannens förslag
            skulle med utgångspunkt från detta material och i nära samarbete
            med vederbörande baningenjörer och de lokala vägmyndigheterna
            en inventering verkställas och förteckningar upprättas över de
            korsningar, som i första hand borde skyddas. Det sålunda framlagda
            förslaget sköts av för mig okänd anledning helt åt sidan. Först
            nu, sedan nära tio år förflutit och hundratals människo- liv spillts,
            har väg- och vattenbyggnadsstyrelsen, som under alla dessa år
            haft utredningsmannens förslag liggande i sitt arkiv, omsider
            funnit sig böra fästa Kungl. Maj:ts uppmärksamhet på saken. Man
            kunde ha väntat sig, att väg- och vattenbyggnadsstyrelsen, efter
            det långa dröjsmål som förekommit, nu åtminstone skulle energiskt
            ha påyrkat ett omedelbart igångsättande av den inventering, som
            enligt det nyss omnämnda förslaget skulle ha ägt rum redan under
            år 1940, och ett snabbt realiserande av den femårsplan för åstadkommande
            av betryggan- de säkerhet vid järnvägskorsningarna, som enligt
            samma förslag skulle ha varit i huvudsak slutfört redan under
            budgetåret 1944/45. I stället har väg- och vattenbyggnadsstyrelsen
            allenast föreslagit nya utredningar i den- na fråga, som redan
            är utredd. Enligt min mening är tiden nu inne att i detta ärende
            övergå från ord till handling. De senaste årens olycksstatistik
            från järnvägskorsningarna är utomordentligt allvarlig, och tyvärr
            måste det antagas, att nya katastrofer komma att undan för undan
            inträffa, innan den tilltänkta femårsplanen hunnit realiseras.
            Men det bör då vara angeläget, att de erforderliga åt- gärderna
            icke vidare uppskjutas ett enda år eller en enda månad. En inventering
            av de farligaste järnvägskorsningarna bör enligt min mening kunna
            efter direktiv av Kungl. Maj:t omedelbart verkställas av järnvägsstyrelsen
            och väg- och vattenbyggnadsstyrelsen och bedrivas pa- rallellt
            med tillverkning av erforderliga signalapparater. På detta sätt
            bör det bliva möjligt att redan under innevarande år uppsätta
            ett relativt stort antal ljussignaler och helst av den nya effektiva
            typen. Arbetet bör seder-
          </p>
          <pb facs="riksdagen-motions-pdf/data/1948/mot_1948__fk__156/mot_1948__fk__156-003.pdf"/>
          <fw xml:id="i-9JmequD4T3tQZBMatZAT6v">
            8 Motioner i Första kammaren, nr 156.
          </fw>
          <p xml:id="i-6arpVubZZk7txBDnLKDLHP">
            mera under de närmaste åren med all skyndsamhet fortsättas och
            slut- föras. För att möjliggöra en snabb förbättring av trafiksäkerheten
            vid järn- vägskorsningarna enligt här angivna grunder måste medel
            ställas till Kungl. Maj:ts förfogande redan för nästa budgetår.
            Enligt min mening bör där- för det här ovan omnämnda, i årets
            statsverksproposition föreslagna hbe- loppet höjas från 200000
            kronor till 1000 000 kronor. Möjlighet härtill torde kunna beredas
            genom att anslaget till vägbeläggningar, som i stats- verkspropositionen
            (punkt 19 under sjätte huvudtiteln) upptagits till 25 miljoner
            kronor, minskas med 800 000 kronor. Med åberopande av vad sålunda
            anförts hemställer jag,
          </p>
          <p xml:id="i-Khz9UosW9uY18qY1dPCRrn">
            att riksdagen måtte till Bidrag till säkerhetsanordningar vid
            järnvägskorsningar för budgetåret 1948/49 anvisa ett reservationsanslag
            av 1 000 000 kronor, att avräknas mot automobilskattemedlen.
          </p>
          <p xml:id="i-X3NYCqkBadQhFfhq6dAHbz" type="date">
            Stockholm den 23 januari 1948.
          </p>
          <p xml:id="i-Hv15Gf1YnRWwKzQFgbQWTp">
            Albert Forslund.
          </p>
        </div>
      </div>
    </body>
  </text>
</TEI>
