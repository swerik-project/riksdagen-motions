<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__280/mot_1947__ak__280-001.pdf"/>
      <div type="motHeader" xml:id="i-Y9LxddxsupBiWeHsPa1t9t">
        <div type="motTitle" xml:id="i-3Pskyp9CsRmSrfUHRNeYuA"/>
        <div type="motSubmissionInfo" xml:id="i-W9Km7DVMk5i4m1dYRYJLWE"/>
      </div>
      <div type="motBody" xml:id="i-EoZdWFmVjCDRB8QMjtxgnq">
        <div xml:id="i-T1szAo16E3FKLwyzJu8u27">
          <p xml:id="i-JBTug7L6CYzdkFcxRxiebw">
            Motioner i Andra kammaren, nr 280. 11
          </p>
          <p xml:id="i-BgbUreHhdVm15LN47o5VVm">
            Nr 280.
          </p>
          <p xml:id="i-2xuD5zrcrohrrhx9Yq9dQi">
            Av herr Johansson i Stockholm m. fl., i anledning av Kungl. Maj:ts
            framställning om anslag för konstnärlig ut- smyckning av offentliga
            byggnader.
          </p>
          <p xml:id="i-BzTxvy4veGRaoZCC3LTqva">
            I Kungl. Maj:ts proposition 1937: 157 redogjordes för ett av
            särskilda sakkunniga avgivet förslag angående beredande av vidgade
            arbetsuppgifter för svenska konstnärer, vilket ledde till inrättande
            av statens konstråd. I propositionens riktlinjer uttalade dåvarande
            chefen för ecklesiastikdepar- tementet, statsrådet Engberg, beträffande
            utsmyckningen av vårt lands offentliga byggnadsföretag bland annat:
          </p>
          <p xml:id="i-BdrsVbNhFRpUzezCk3fiPi">
            Det torde icke kunna bestridas, att i allmänhet vid planerandet
            av offent- liga byggnadsföretag ett alltför snävt utrymme beretts
            åt de rent estetiska synpunkterna. Naturliga sparsamhetsskäl ha
            gjort, att de anslagsbeviljande myndigheterna låtit byggnadens
            egentliga ändamål i alltför hög grad undantränga skönhetskravet.
            Det är klart, att även för framtiden de eko- nomiska och praktiska
            intressena måste komma att spela en dominerande roll, men önskvärt
            synes vara, att de konstnärliga kraven få göra sig mera gällande
            och tillmätas större betydelse än hittills. De sakkunniga ha tänkt
            sig tre olika huvudvägar för befrämjande av det här avsedda syftet.
            Den första och tillika den enda, som — bortsett från inrättande
            av ett konstråd — direkt kräver riksdagens medverkan, är det av
            de sakkunniga närmare utformade förslaget att vid beviljande av
            anslag till statliga nybyggnadsföretag regelmässigt (kursiverat
            av under- tecknade) i anslaget inbegripa ett icke alltför ringa
            belopp, i allmänhet icke understigande en procent av byggnadskostnader,
            till konstnärlig utsmyck- ning, givetvis under förutsättning,
            att sådan utsmyckning med hänsyn till
          </p>
          <p xml:id="i-NUAAnz6qjrKP7EK6c6ckas">
            byggnadens art och belägenhet lämpligen bör äga rum. Storleken
            av den
          </p>
          <p xml:id="i-X3tsoZLZ38HbuTBQPRjBJB">
            del av byggnadskostnaderna, som avsåges för konstnärlig utsmyckning,
            har synts de sakkunniga icke böra generellt fastlåsas vid visst
            procenttal utan bestämmas från fall till fall. I enlighet med
            dessa riktlinjer anvisades åren närmast före det andra världskriget
            en rad anslag till utsmyckning av statliga nybyggnader. Till följd
            av krigets extraordinära förhållanden indrogs en del av dessa
            anslag. Det första anslag som beviljades efter kriget anvisades
            för konstnärlig ut- smyckning av kanslihuset i Stockholm. Byggnadsstyrelsen
            och statens konstråd ha nu inkommit med framställning om anvisande
            av medel till konstnärlig utsmyckning av ett trettiotal nybyggnader
            till en sammanlagd summa av 1075 900 kronor. Samtliga utsmyckningsuppgifter
            ha förklarats vara »synnerligen önskvärda».
          </p>
          <pb facs="riksdagen-motions-pdf/data/1947/mot_1947__ak__280/mot_1947__ak__280-002.pdf"/>
          <p xml:id="i-UHty8NWy2qGiZP2s8jZMX1">
            12 Motioner i Andra kammaren, nr 280.
          </p>
          <p xml:id="i-FVcALDzJnQyxPZHcunsNpp">
            I årets statsverksproposition förklarar sig emellertid chefen
            för ecklesia- stikdepartementet »böra förorda en annan form för
            medelsanvisningarna till konstnärlig utsmyckning av statliga nybyggnader
            än den hittills tilläm- pade». Av »budgettekniska skäl» förordar
            ecklesiastikministern således ett årligt reservationsanslag under
            åttonde huvudtiteln i stället för de särskilda anslag — ett för
            varje byggnad — som hittills, i enlighet med statsrådet Engbergs
            princip, anvisats på kapitalbudgeten. Statsrådet Weijne hem- ställer
            i enlighet med detta nya förfaringssätt om ett reservationsanslag
            på 100 000 kronor för det kommande budgetåret. Detta innebär emellertid
            ett fullständigt uppgivande av det förslag som avgavs av tillkallade
            sakkunniga angående beredande av vidgade arbets- uppgifter för
            svenska konstnärer den 1 december 1936 och som föreslogs i Kungl.
            Maj:ts proposition 1937: 157 och vars ena grundtanke var att en
            del av anslagen till statliga nybyggnader regelmässigt skulle
            utgå till deras konstnärliga utsmyckning. Konstnärernas riksorganisation
            har också ome- delbart reagerat med en bestämd protest mot den
            föreslagna avvecklingen av det Engbergska initiativet. Det heter
            i dess uttalande:
          </p>
          <p xml:id="i-M5YwjcY4Zgt5258fUdWexq">
            I år har tio år förflutit sedan Arthur Engberg med ett stort
            initiativ tog konsten i samhällets tjänst såsom aldrig tidigare
            i svensk kulturhistoria. Han uppställde grundsatsen att det allmänna
            i allt slags byggande skulle begagna sig av konsten, särskilt
            monumentalkonsten, för att på så sätt höja svenska folkets konstbildning
            och komma dess levande eller latenta skön- hetstörst till mötes.
            Statsmakterna anslöt sig till hans förslag och ett givande samarbete
            mellan staten som byggherre och konstnärerna tog sin början. Kriget
            medförde givna inskränkningar. Nu då kriget är slut och den på-
            började verksamheten skulle återupptas i full utsträckning kommer
            årets statsverksproposition med ett meddelande som kort sagt innebär
            ett dråp- slag mot det verk, som av statsmakterna själva sattes
            i gång för tio år sedan. Ett så katastrofalt nedskärande, som
            skett i propositionen av det av statens konstråd begärda och av
            byggnadsstyrelsen tillstyrkta anslaget kan icke förstås på annat
            sätt. Departementschefens ställningstagande innebär att en klar
            utvecklingslinje mot ett stort framtidsmål brytes sönder. Ett
            så eklatant frångående av Arthur Engbergs kungstanke bestås icke
            ens med en motivering. Sveriges konstnärer uttalar sin häpnad
            och bestörtning över den sänkning av intresset för bildkonsten
            i samhällets tjänst som första statsmakten med detta visat.
          </p>
          <p xml:id="i-TLyaJwqDvwSRyXS4rAiSge">
            Det gäller här att rädda en utomordentligt angelägen princip,
            nämligen den att en del av kostnaderna för varje statlig nybyggnad
            regelmässigt bör ägnas till dekorativ utsmyckning. Statsrådet
            Weijnes förklaring i Afton- tidningen den 14 januari att den Engbergska
            principen inte kunde garan- tera detta under krigstidens extraordinära
            förhållanden kan inte tas till intäkt för dess avveckling under
            normala konjunkturer. Skulle propositio- nen gå igenom blir allmän
            osäkerhet regel. Konstnärerna skulle inte det ena året veta huruvida
            de kunna fullfölja med nödvändighet långsiktiga arbeten det nästa.
            Det föreslagna förfarandet lämnar också fritt spelrum för god-
          </p>
          <pb facs="riksdagen-motions-pdf/data/1947/mot_1947__ak__280/mot_1947__ak__280-003.pdf"/>
          <p xml:id="i-TK6Na8o6dcNxrLbQdpNsYu">
            Motioner i Andra kammaren, nr 280. 13
          </p>
          <p xml:id="i-5ZEdtDfox7buUYzVu4vVgo">
            tyckliga indragningar eller maximeringar av det årliga anslaget.
            100 000 kronor av begärda och tillstyrkta 1075 900 är också en
            orimlig dispropor- tionering av anslaget och behovet, även om
            man tänker sig anslaget succes- sivt utökat de närmaste åren.
            Det kan endast räcka för ett synnerligen begränsat fåtal arbeten,
            och nya svårigheter uppstå då det gäller att avgöra vilka nybyggnader
            och vilka konstnärliga uppdrag som böra äga företräde. Detta olyckliga
            förslag är i sin helhet ägnat att stärka uppfattningarna om anslagen
            till vårt lands konstnärer som nödhjälpsåtgärder och strider mot
            en av de viktigaste utgångspunkterna för ett progressivt samhälles
            kultur- politik, nämligen nödvändigheten att utgå från samhällets
            behov, vilken också de sakkunniga, som utformade betänkandet och
            förslaget angående beredande av vidgade arbetsuppgifter för svenska
            konstnärer, ställde i förgrunden:
          </p>
          <p xml:id="i-ErTNDG7uEyyTbWRAq5xVkv">
            De sakkunniga hava med utgångspunkt från den uppfattning om kons-
            tens sociala och kulturella betydelse, åt vilken de sakkunniga
            givit uttryck, förklarat sig anse det vara helt naturligt, att
            det stöd, som borde lämnas det konstnärliga arbetet, icke finge
            karaktären av nödhjälpsåtgärder. Inköp av konst skulle i första
            hand föranledas av samhällets behov och vid valet borde inom ramen
            för tillgängliga medel den konstnärliga kvaliteten till- mätas
            avgörande betydelse. (Kungl. Maj:ts proposition 1937: 157.)
          </p>
          <p xml:id="i-GD9R53CywHi6DvP4UhdSLt">
            Vi vilja i sammanhang med denna fråga också framhålla en anomali
            be- träffande den konstnärliga bedömningen av utsmyckningsuppgifter
            i stat- liga byggnader. Genom att användningen av de medel, som
            anslås för konstnärlig ut- smyckning av statliga byggnader, övervakas
            av statens konstråd, äger riks- dagen en garanti för att de konstverk,
            som på konstrådets initiativ tillföras offentliga byggnader, motsvara
            rimliga krav på konstnärlig kvalitet. Ett stort antal utsmyckningsuppgifter,
            däribland sådana som avse kyrk- liga byggnader, kommer emellertid
            aldrig under konstrådets behandling. I dessa fall tillföras de
            statliga byggnaderna dekorativa alster under former, som inte
            kunna anses i betryggande mån tillgodose kravet på konstnärlig
            kvalitet. Kungl. byggnadsstyrelsens uppgift att övervaka de statliga
            bygg- nadernas konstnärliga utsmyckning fullgöres nu utan tillgång
            till egentlig konstnärlig sakkunskap. Verkningarna av detta förhållande
            ha vid flera tillfällen blivit belysta av bland annat Konstnärernas
            riksorganisation. Kravet på konstnärlig kvalitet och på konstnärligt
            kvalificerad bedöm- ning måste principiellt hävdas även då det
            gäller de utsmyckningsuppgifter som för närvarande övervakas av
            kungl. byggnadsstyrelsen men alltför ofta lämnas öppna för sådana
            konstalster vilka i bästa fall kunna betecknas som stilhistoriskt
            godtagbara gottköpsdekorationer. Detta är så mycket mera angeläget
            som de kvalificerade konstnärerna härigenom berövas arbetstill-
            fällen av det slag, som det var avsett att skapa genom regeringspropositionen
            av den 19 februari 1937.
          </p>
          <pb facs="riksdagen-motions-pdf/data/1947/mot_1947__ak__280/mot_1947__ak__280-004.pdf"/>
          <p xml:id="i-E8Tc3GMYPmyZEgdgN3iUym">
            14 Motioner i Andra kammaren, nr 280.
          </p>
          <p xml:id="i-9RJUiVJTSTfSu6jpe1jwuL">
            Såsom alternativa möjligheter att lösa här föreliggande problem
            kan tänkas: 1) att tillräcklig konstnärlig sakkunskap tillföres
            kungl. byggnadssty- relsen, lämpligen utsedd efter förslag av
            samma korporationer som ha att föreslå ledamöter i statens konstråd;
            2) att de uppgifter, som avse ett konstnärligt bedömande och som
            nu avgöras av kungl. byggnadsstyrelsen, även underställas statens
            konstråd. Med stöd av vad som ovan sagts föreslå vi, att riksdagen
            i anledning av förslaget under åttonde huvudtiteln om ett årligt
            reservationsanslag för konstnärlig utsmyckning av offentliga byggnader
            beslutar dels att vid- hålla den princip som framlagts i Kungl.
            Maj:ts proposition 1937: 157 och som förutsätter att ett belopp,
            i allmänhet icke understigande en procent av byggnadskostnaderna,
            be- viljas till konstnärlig utsmyckning av statliga nybyggnader
            och dels att i skrivelse till Kungl. Maj:t framhålla ange- lägenheten
            av att lämpliga åtgärder vidtagas för att trygga en konstnärlig
            bedömning av sådana utsmyckningsuppgif- ter som för närvarande
            övervakas av kungl. byggnads- styrelsen.
          </p>
          <p xml:id="i-CYvvirwFM5XQeifnZriyAT">
            Stockholm i januari 1947.
          </p>
          <p xml:id="i-P7fhZvmRoHKpZtyaRW97i9">
            Gustav Johansson. Erik Karlsson. H. Hagberg.
          </p>
        </div>
      </div>
    </body>
  </text>
</TEI>
