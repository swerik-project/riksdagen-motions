<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00246">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__246/mot_1962__ak__246-001.pdf"/>
      <fw xml:id="i-W9He4FxNRmqpYzbXwxT6gv">
        Motioner i Andra kammaren, nr 246 år 1962 11
      </fw>
      <div xml:id="i-7PA6JWLScWQQoUss7jHjAu" type="motHeader">
        <div xml:id="i-2rbhgx3VQ9A3cMDdCcAzLr" type="motTitle"/>
        <div xml:id="i-27QzASkhKqQom9XVPRoEhS" type="motSubmissionInfo"/>
      </div>
      <div xml:id="i-3DDrYRHDLzi7XJmGDSBRh9" type="motBody">
        <div xml:id="i-VuyoE84kFmEgWPsdSGtURf">
          <p xml:id="i-U4Y9ukz1bfyFULbcA4aCuP">
            Nr 246
          </p>
          <p xml:id="i-AfHcpFVGKK2GEY4cJyaQ7h">
            Av herr Svenning m. fl., om utredning angående bostadsförmed-
            lingens organisation och principer.
          </p>
          <p xml:id="i-F8KZxDWwvRDwjLCQacsTcY">
            (Lika lydande med motion nr 192 i Första kammaren)
          </p>
          <p xml:id="i-YX9idiL2jFvdwiLDd7fu35">
            När i samband med den dåvarande socialministern Gustav Möllers
            bo- stadsförsörjningsprogram i början av 1940-talet tanken på
            kommunal bo- stadsförmedling på allvar började tränga fram, hade
            man främst två mål för ögonen. Det ena var att åstadkomma en så
            rättvis fördelning som möj- ligt av de nytillkommande lägenheterna.
            Det andra var att få till stånd en registrering av de bostadsbehövande
            som grund för en planering av bostads- försörjningen på längre
            sikt. Den fortsatta utvecklingen på bostadsmarkna- den och den
            snabba ekonomiska och sociala standardhöjningen med myc- ket stark
            efterfrågan på moderna bostäder och därav följande långa bostads-
            köer gav emellertid snart bostadsförmedlingarnas uppgift karaktären
            av ett slags buffert mellan starkt ökad efterfrågan på bostäder
            och en trots alla ansträngningar otillräcklig nyproduktion. I
            dag har tack vare ett för varje budgetår stegrat tillskott på
            bostäder relativ jämvikt mellan tillgång och efterfrågan kunnat
            åstadkommas på många håll i landet. Fortfarande gäller emellertid
            inte endast i storstäderna utan även på många andra platser regeln
            om många års väntan i bostads- köerna. Under sådana förhållanden
            är det av stor vikt att de tillgängliga bostä- derna, oavsett
            om de tillhör nyproduktionen eller ett äldre bostadsbestånd, fördelas
            bland de bostadssökande på ett så rimligt och effektivt sätt som
            möjligt och med iakttagande av alla de ofta synnerligen grannlaga
            avväg- ningar och hänsyn som hittills gjorda erfarenheter på detta
            område visat vara nödvändiga. För att detta skall kunna ske och
            för att de bostadssökandes villkor så långt möjligt inom ramen
            för existerande bostadsbestånd skall bli lika i hela landet synes
            det oss nödvändigt att större enhetlighet åstadkommes beträffande
            såväl bostadsförmedlingsorganens uppbyggnad och arbetssätt som
            deras bedömningsgrunder inom alla kommuner, som anser sig ha be-
            hov av en kommunal bostadsförmedling och -registrering. Givet
            är att inom en sådan principiell enhetlighet vissa lokalt betingade
            modifikationer kan befinnas vara nödvändiga som följd av exempelvis
            kommuners olika stor- lek och karaktär samt geografiska eller
            näringspolitiska betingelser.
          </p>
          <pb facs="riksdagen-motions-pdf/data/1962/mot_1962__ak__246/mot_1962__ak__246-002.pdf"/>
          <fw xml:id="i-RURnkZrFmH3aAvKZz8ZoYR">
            12 Motioner i Andra kammaren, nr 246 år 1962
          </fw>
          <p xml:id="i-Ni4zKTzJy3cMvhhW2KQ97Q">
            Även med beaktande av dylika eventuellt nödvändiga modifikationer
            måste enligt vårt förmenande de nu existerande både principiella
            och prak- tiska förhållandena betecknas som helt otillfredsställande.
            Någon enhetlig linje har aldrig funnits, och allteftersom trycket
            på de kommunala bostads- förmedlingarna ökat, har den organisatoriska
            floran blivit alltmer vild- vuxen. Svåröverskådligheten i de nuvarande
            organisations- och reglementsför- hållandena torde göra det omöjligt
            att utan statsmakternas medverkan få till stånd förändringar som
            kan medföra tillräcklig effekt. Av oss gjorda förfrågningar ger
            vid handen att det i dag inte finns någon central myndig- het
            eller organisation som har en klar bild av hur de olika kommunala
            bostadsförmedlingarna är uppbyggda eller hur de verkar. Kungl.
            bostads- styrelsen gjorde för något år sedan en enkät till 80
            kommuner av skilda typer beträffande deras bostadsförmedlingsorganisation.
            Svaren visade att av dessa kommuner 57 hade ett särskilt kommunalt
            bostadsförmedlings- organ, medan 16 hade ett register fört av
            annat kommunalt organ och 7 hade register hos allmännyttigt bostadsföretag.
            Svenska stadsförbundet har ett register som kan ge svar på frågan,
            vilka städer som har ett kommunalt bostadsförmedlingsorgan och
            vilka som inte har något, däremot inte be- träffande de till förbundet
            anslutna köpingarna. Detta register ger emeller- tid ingen fullständig
            uppgift om de aktuella förhållandena eller om de prin- ciper efter
            vilka bostadsförmedlingarna arbetar. Svenska landskommuner- nas
            förbund, som inom sig rymmer åtskilliga tätorter med större invånar-
            antal än flera av våra städer, har inte någon sådan översikt alls.
            Tidigare förslag att riksdagen skulle medverka till att åstadkomma
            en bättre bostadsförmedlingsorganisation har inte vunnit riksdagens
            bifall. Vi anser emellertid att statsmakterna nu inte längre bör
            skjuta frågan ifrån sig utan medverka till en rimligare lösning
            av det mycket svåra och rikt fasetterade problemet. Detta bör,
            menar vi, ske genom en grundlig under- sökning av bostadsförmedlingsförhållandena
            i landet och genom en utred- ning av möjligheterna att för de
            kommuner, som redan har eller senare kommer att besluta sig för
            att organisera en kommunal bostadsförmed- ling, föreskriva i princip
            enhetliga normer för den kommunala bostads- förmedlingen med möjlighet
            inom normens ram för lokalt betingade varia- tioner. I normerna
            bör ingå regler för hur den kommunala bostadsförmed- lingen skall
            vara uppbyggd i kommuner av olika typer och storlekar, varvid
            själva beslutet om inrättandet av ett förmedlingsorgan dock skall
            vara kommunens angelägenhet. I de organisatoriska reglerna bör
            helst ingå, att de kommunala bostadsförmedlingarna inte bör vara
            inkapslade i annat kommunalt organ utan bör ha en särskild av
            stads- eller kommunalfull- mäktige utsedd styrelse. I styrelsen
            bör till lika antal ingå representanter för hyresmarknadens lokala
            partsorganisationer. Då det är av vikt att de kommunala bostadsförmedlingarna
            får ett större
          </p>
          <pb facs="riksdagen-motions-pdf/data/1962/mot_1962__ak__246/mot_1962__ak__246-003.pdf"/>
          <fw xml:id="i-LwPFGwcERqUZrTdeNBJVX4">
            Motioner i Andra kammaren, nr 246 år 1962 13
          </fw>
          <p xml:id="i-BLAiFZkW3b5HSsMVisv2Ed">
            material att arbeta med än som f. n. på många platser är fallet,
            bör latituder anges inom vilka fastighetsägare skall medges rätt
            att själv förmedla hyres- ledig bostad till bostadssökande, så
            att inte såsom nu är fallet bostadsför- medlingen på somliga orter
            har tillgång till endast något tiotal procent av hyreslediga lägenheter,
            medan den på andra håll har nära nog 100 procent. I sammanhanget
            bör även övervägas om inte som villkor för statlig belå- ning
            av hus med exempelvis mer än fyra lägenheter skall uppställas
            att samtliga lägenheter utom fastighetsägarens och/eller -skötarens
            skall för- delas genom den kommunala bostadsförmedlingen i de
            fall kommunen på- fordrar detta. Normer bör också anges för fastighetsägares
            plikt att till bostadsför- medling anmäla lediga bostäder samt
            för de latituder inom vilka bör givas rätt för fastighetsägare
            att välja bland de av bostadsförmedling anvisade bostadssökande.
            Denna hans möjlighet torde kunna betecknas som f. n. på många
            håll alltför vid, vilket exempelvis har lett till att barnfamiljer
            med relativt begränsade inkomster ackumulerats i bostadsköerna.
            Detta är ett helt otillfredsställande förhållande då det gäller
            fastigheter tillkomna med samhällets stöd i form av lån eller
            tillhandahållande av tomtmark. Möjligheten till någon form av
            interkommunal bostadsförmedling bör un- dersökas. Eftersom inflyttningen
            till vissa attraktiva kommuner är större än utflyttningsbenägenheten,
            bör en interkommunal registrering av dessa flyttningsrörelser
            kunna ge material av betydelse vid bestämmandet av lånekvoter
            för olika orter och bosättningsområden. Slutligen vill vi framhålla
            önskvärdheten av att de nu existerande och de tänkbara framtida
            möjligheterna av offentlig insyn i bostadsförmed- lingens verksamhet
            utredes. Med hänvisning till vad ovan anförts föreslår vi, att
            riksdagen måtte besluta att hos Kungl. Maj:t hem- ställa om en
            allsidig utredning angående bostadsförmed- lingens organisation
            och principer i avsikt att utröna möj- ligheterna att åstadkomma
            normgivande regler för en i prin- cip enhetlig bostadsförmedlingsorganisation
            för alla kom- muner som nu har eller i framtiden kommer att inrätta
            kommunal bostadsförmedling.
          </p>
          <p type="date" id="i-UZKqNyMwK3BdqHgQwPGiL9">
            Stockholm den 24 januari 1962
          </p>
          <p xml:id="i-HUZpMoQ94qfenRnabbGp18" type="signatureBlock">
            Eric Svenning Hugo Bengtsson Valter Kristenson i Landskrona
          </p>
          <p xml:id="i-94Q5gdMMrx1ELsHVePPDyE">
            Einar Henningsson Hans Gustafsson
          </p>
        </div>
      </div>
    </body>
  </text>
</TEI>
