<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00195">
  <teiHeader>
    <fileDesc>
      <titleStmt>
        <title>om stöd till Nordiska ekumeniska institutet.</title>
        <author>av herr Wikström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om stöd till Nordiska ekumeniska institutet.</title>
          <idno type="rdwebb">FU02195</idno>
          <rs type="number">195</rs>
          <ref type="dokument_url_text">http://data.riksdagen.se/dokument/FU02195/text</ref>
          <ref type="dokument_url_html">http://data.riksdagen.se/dokument/FU02195</ref>
          <ref type="dokumentstatus_url_xml">http://data.riksdagen.se/dokumentstatus/FU02195</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HVym89HDqYbAVhW8YK89bv" type="signed"/>
        <correspContext corresp="i-HVym89HDqYbAVhW8YK89bv">
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__195/mot_1971__195-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1971: 195 9
          </p>
          <p>
            Nr 195
          </p>
          <p>
            av herr Wikström om stöd till Nordiska ekumeniska institutet.
          </p>
          <p>
            Nordiska ekumeniska institutet är ett ekumeniskt studie- och
            sam- arbetsorgan för Norden. Dess huvudmän är kyrkor och samfund
            samt nationella ekumeniska organ. Kretsen av huvudmän kommer inom
            kort att vidgas, så att institutet kan bli ett redskap för samverkan
            mellan folk- och frikyrkor samt de katolska och ortodoxa kyrkorna
            inom Nor- den. Gentemot de ekumeniska världsorganisationerna fungerar
            institutet i viss utsträckning som ett regionalt organ. Huvudmännen
            tillsätter in- stitutets styrelse och bidrager genom anslag till
            dess verksamhet. Intill 1971 har Svenska ekumeniska nämnden varit
            enda huvudman i Sverige. Sedan grundandet har dock institutet
            verkat i nära samarbete med Sig- tunastiftelsen, som därför också
            är representerad i styrelsen. Svenska kyrkan och Svenska missionsförbundet
            har under 1970 förklarat sig vil- liga att ingå som huvudmän,
            och från Svenska baptistsamfundet har positivt intresse uttalats.
            Nordiska ekumeniska institutet grundades i Sigtuna 1940. Kyrkornas
            världsråd befann sig då endast på ett förberedande stadium (det
            tillkom först 1948), men ett sekretariat för det blivande rådet
            fanns redan i Genétve. Detta sekretariat hade delvis sina rötter
            i det socialvetenskap- liga forskningsinstitut, som på svenskt
            initiativ (ärkebiskop Nathan Söderblom och biskop Einar Billing)
            1927 inrättats i Genåve. Till detta institut hade tidigt knutits
            en av Söderbloms medarbetare, dr Nils Ehrenström, sedermera ledare
            för Kyrkornas världsråds studieavdelning. Denne spelade en framträdande
            roll också vid utformningen av planerna på det nordiska institutet,
            vilket var tänkt som en nordisk motsvarighet till det ekumeniska
            centret i Genåve. Ekumeniskt studiearbete, forsk- ning, information
            och konferensverksamhet i samkristna frågor stod från början på
            programmet. Ehrenström blev också följdriktigt Nordiska ekumeniska
            institutets förste direktor med uppgift att dela sin tid mellan
            Genéve och Sigtuna. Möjligheterna att fullfölja det ursprungliga
            programmet kom naturligt nog att begränsas genom den situation,
            som andra världskriget skapade. Man fick koncentrera sig på den
            under rådande förhållanden speciellt viktiga informationsuppgiften
            och möjligheten att i ett neutralt land fungera som ett kontaktcentrum.
            Särskilt betydelsefulla blev under krigsåren de kontakter som
            upprätthölls med å ena sidan den engelska
          </p>
          <pb facs="riksdagen-motions-pdf/data/1971/mot_1971__195/mot_1971__195-002.pdf"/>
          <p>
            Mot. 1971: 195 10
          </p>
          <p>
            kyrkan och å den andra den tyska bekännelsekyrka, som växt fram
            i motstånd mot Hitlerregimen, samt inom Norden med de motståndskraf-
            ter som fanns i Danmark och Norge. Att institutets lokaler och
            dess dåvarande direktor, dr Harry Johansson, efter krigets slut
            kom att tagas i anspråk för det kyrkliga hjälp- och återuppbyggnadsarbetet
            var därför naturligt. Hjälparbetet blev dock en självständig verksamhet
            under namn av Svenska kyrkohjälpen. Genom den begränsning man
            tvingades ålägga sig såväl under kriget som efter dess slut samt
            de svårigheter som under hela denna tid upp- kom att finna medel
            i de nordiska länderna för den bredare verksamhet, som ursprungligen
            planerats, måste institutet under lång tid försumma det ekumeniska
            studie- och forskningsarbetet. I den utsträckning det förekom,
            hade det samband främst med de konferenser på nordiskt plan, som
            institutet regelbundet inbjöd till. Först under de senaste åren
            har institutets styrelse mera medvetet på nytt sökt förverkliga
            de ursprungliga planerna. I de hösten 1970 an- tagna ändrade statuterna
            är denna intention särskilt markerad. Tyngd- punkten ligger i
            dag på studium och forskning i anknytning till ämnen och frågeställningar,
            som aktualiseras av de internationella ekumeniska kontakterna
            eller genom institutets egna huvudmän, samtidigt som kontakt-
            och informationsverksamheten fullföljes. Internationellt sett
            har utvecklingen på detta område gått mycket snabbt. Inte minst
            inom den romersk-katolska kyrkan har man under senare år igångsatt
            ekumeniskt studium och forskning med stor energi och betydande
            resurser i många länder. Hundratals ekumeniska institut, ofta
            interkonfessionella till sin bakgrund, har också tillkommit. De
            finns nu spridda över hela världen, i de flesta fall knutna till
            universitet eller teologiska utbildningsanstalter. Inom Norden
            finns till de teologiska fakulteterna knutna ekumeniska institut
            i Köpenhamn och Århus, Oslo, Åbo och Helsingfors. Mellan alla
            dessa institut börjar nu utvecklas ett samarbetsnät, där Nordiska
            ekumeniska institutet i Sigtuna ingår som en viktig faktor. Professurer
            i ekumenik eller ekumenisk teologi finns vid universitet över
            hela världen. En av de första innehavarna av en sådan professur
            var f. ö. den ovan nämnde Nils Ehrenström, som under en följd
            av år tjänst- gjort som professor i ekumenik vid Boston University
            i USA. För några år sedan fick Finland en professur i ekumenik,
            och inom den teologiska fakulteten vid Oslo universitet finns
            numera en professur i ekumenik och missionsvetenskap. I Sverige
            saknas emellertid — trots den roll som vårt land spelat i förhistorien
            — motsvarigheter till både dessa professurer och de till universiteten
            knutna ekumeniska instituten. Nordiska ekumeniska insti- tutet
            får alltså i vårt land fylla också denna funktion. För att kunna
            utgöra en verksam länk i kedjan av ekumeniska insti-
          </p>
          <pb facs="riksdagen-motions-pdf/data/1971/mot_1971__195/mot_1971__195-003.pdf"/>
          <p>
            Mot. 1971: 195 11
          </p>
          <p>
            tut saknar dock Nordiska. ekumeniska institutet för närvarande
            tillräck- liga ekonomiska resurser. Man lider ännu av de svårigheter
            som ska- pades under den tid då Sverige ensamt måste stå för praktiskt
            taget alla kostnader. Även om anslagen från övriga nordiska länder
            något ökat, hänger institutets framtid på de bidrag som kan ges
            från Sverige. Detta kan också delvis motiveras med den speciella
            insats institutet måste göra som ensamt ekumeniskt forskningsorgan
            i vårt land. Samtidigt äger dock institutet andra resurser, som
            med större anslag borde kunna bättre utnyttjas. Genom medarbetarstaben
            finns betydande ekumenisk expertis knuten till institutet. Ett
            värdefullt specialbibliotek — det enda i sitt slag i vårt land
            — finnes tillgängligt i den fastighet som institutet sedan 1940-talet
            hyr av Sigtunastiftelsen. Detta bibliotek har under de senaste
            två åren tack vare tillfälliga anslag från privata fonder kunnat
            ordnas och katalogiseras. Därtill kommer ett för ekume- nikhistorien
            tämligen unikt arkiv, som ännu ej kunnat fullt genomgås. Detta
            innehåller ytterst intressant — och av forskarna delvis redan
            utnyttjat — material rörande kyrkliga förhållanden under andra
            världs- kriget samt en praktiskt taget komplett actasamling rörande
            det eku- meniska mötet i Stockholm 1925. Det senaste året har
            institutet dessutom börjat lägga upp aktuell dokumentation från
            de ekumeniska organen i syfte att man på åtminstone en plats i
            Norden skall kunna få tillgång till samtliga icke tryckta officiella
            och halvofficiella dokument från i första hand Kyrkornas världsråds
            olika avdelningar men också från andra ekumeniska organ inom och
            utom Norden. Ett kortregister över artiklar i ekumeniska ämnen
            från tidskrifter över hela världen kommer att påbörjas innevarande
            år i samarbete med det ekumeniska institutet i Utrecht, Holland.
            För det ökade samarbetet mel- lan de ekumeniska instituten i Norden
            är Nordiska ekumeniska institutet vidare ansvarigt. Då dessa institut
            fördelat dokumentationsuppgifterna sinsemellan, kan man i vårt
            land genom institutet i Sigtuna få tillgång också till annan ekumenisk
            dokumentation än den som Nordiska ekume- niska institutet självt
            svarar för. Institutet fortsätter dessutom sin ekumeniska konferensverksamhet.
            Denna är oftast anknuten antingen till pågående internationella
            studier eller till de ekumeniska världskonferenserna i form av
            förberedande och uppföljande samlingar på nordiskt plan. Före
            världskyrkomötet i Upp- sala 1968 hölls sålunda en stor nordisk
            delegatsamling. Till tjänst för det ekumeniska studiearbetet utger
            institutet en stencilerad studiebulletin i 5 olika serier, kallad
            Ekumenisk Orientering, och ansvarar numera också för Kristen Gemenskap,
            Nordisk ekumenisk tidskrift. För Sveriges del innebär hösten 1970
            fattade beslut angående Svenska ekumeniska nämnden och Nordiska
            ekumeniska institutet att en viss arbetsfördelning kommer att
            ske mellan dessa båda organ. En del av de utredningsuppgifter
            och det studiearbete som tidigare åvilat nämnden
          </p>
          <pb facs="riksdagen-motions-pdf/data/1971/mot_1971__195/mot_1971__195-004.pdf"/>
          <p>
            Mot. 1971: 195 12
          </p>
          <p>
            kommer att hänskjutas till institutet. Därigenom kan detta komma
            samt- liga samfund i vårt land till godo. På vissa punkter innebär
            detta i sin tur att institutet utökar sina direktkontakter med
            Kyrkornas världsråd. Verksamheten kräver emellertid ekonomiska
            resurser, som nu ej finnes. Den nuvarande direktorns insats måste
            av detta skäl i huvudsak utföras på fritid, medan tillgången till
            assistent- och sekreterarinsatser är begränsad till deltider.
            Med hänsyn härtill och mot den allmänna bakgrund som ovan tecknats
            synes ett offentligt stöd till institutets verksamhet vara sällsynt
            väl motiverat. Med hänvisning till ovanstående hemställer jag
            att riksdagen måtte tilldela Nordiska ekumeniska institutet i
            Sigtuna ett anslag för budgetåret 1971/72 på 20 000 kronor.
          </p>
          <p>
            Stockholm den 20 januari 1971 JAN-ERIK WIKSTRÖM (fp)
          </p>
        </div>
      </div>
    </body>
  </text>
</TEI>
