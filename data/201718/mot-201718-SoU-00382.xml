<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-00382">
  <teiHeader>
    <fileDesc>
      <titleStmt>
        <title>Ungas psykiska ohälsa</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:382 av Jesper Skalberg Karlsson (M)</title>
          <idno type="rdwebb">H502382</idno>
          <rs type="number">382</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H502382/text</ref>
          <ref type="dokument_url_html">http://data.riksdagen.se/dokument/H502382</ref>
          <ref type="dokumentstatus_url_xml">http://data.riksdagen.se/dokumentstatus/H502382</ref>
          <ref type="docx">http://data.riksdagen.se/fil/EEB1226F-2000-4225-A635-9D5083C7AE9D</ref>
          <ref type="pdf">http://data.riksdagen.se/fil/80401F10-71E8-4B6F-BEC5-1840EC47E380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MdJRisFgRRA1fK5rwiCBsx" type="signed"/>
        <correspContext corresp="i-MdJRisFgRRA1fK5rwiCBsx">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction type="submitted" xml:id="i-QVNe1S32ufs6FobpDdXUoU">
          <date when="2017-09-28"/>
          <time when="13:14:38"/>
        </correspAction>
        <correspAction type="reviewed" xml:id="i-86fyAQEkp1s2xsYGTZ5fWm">
          <date when="2017-09-28"/>
          <time when="15:42:38"/>
        </correspAction>
        <correspAction type="referred" xml:id="i-TLX3Pn7yhS3DVWUr2PSaPf">
          <date when="2017-10-13"/>
        </correspAction>
        <correspAction type="assigned" xml:id="i-C8PzSYRRHEaV2mfeDZq4a1">
          <date when="2018-05-17"/>
          <time when="16:32:08"/>
        </correspAction>
        <correspContext corresp="i-C8PzSYRRHEaV2mfeDZq4a1">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-A2PwfV5HcJR1MoDsSTaxKz"/>
        <correspContext corresp="i-A2PwfV5HcJR1MoDsSTaxKz">
          <ref type="uppgift">2017/18:SoU15</ref>
          <ref type="ref_dok_id">H501SoU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5qeF32HHbzs3poJjGDKpMr"/>
        <correspContext corresp="i-5qeF32HHbzs3poJjGDKpMr">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:382 av Jesper Skalberg Karlsson (M) Ungas psykiska ohälsa</div>
      </div>
      <div type="motBody">
        <div type="motProposal" subtype="förslag">
          <head xml:id="i-MdEneM9RPcCPoPiXSoStuC">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-GFvuEcawdHYFpMRVqsnD17">
              Riksdagen ställer sig bakom det som anförs i motionen om att
              regeringen bör ta fram ett långsiktigt mål för arbetet med att
              stävja ungas psykiska ohälsa och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KTqtBUv9N7WbH9dw9iTsC7">
            Motivering
          </head>
          <p xml:id="i-SzYtvGE4HTWTLUNa9v6zrw">
            Psykisk ohälsa är ett stort och växande samhällsproblem. Andelen
            personer som upplever och rapporterar besvär på grund av psykisk
            ohälsa har ökat sedan början av 1990-talet. En grupp som är särskilt
            utsatt – och vars psykiska ohälsa kan påverka ens framtidstro
            och utvecklingsmöjligheter under lång tid – är unga människor.
          </p>
          <p xml:id="i-B69vwDbMHc7yQa5SNh2WdL">
            När Myndigheten för ungdoms- och civilsamhällesfrågor (MUCF)
            granskade orsaker till avhopp från gymnasiet år 2013 pekades inte
            psykisk ohälsa ut som en orsak till avhopp. Däremot var det tydligt
            att den psykiska ohälsan var osedvanligt stor bland avhopparna.
            Många av de 379 unga som berättat om sina avhopp från gymnasiet
            kopplar också samman sin psykiska ohälsa med att ”allt känns meningslöst”,
            det vill säga: man vet inte varför man över huvud taget går till
            skolan. Detta är alarmerande och kan få långtgående konsekvenser
            för de enskilda.
          </p>
          <p xml:id="i-S8AqL8kTeDtcL7NVFY1foL">
            I rapporten Från avhopp till examen som är författad av Sveriges
            Elevkårer och Lärarnas Riksförbund år 2015 visar statistiken att
            två av de vanligaste anledningarna till att elever överväger att
            hoppa av gymnasiet är bristande motivation och psykisk ohälsa.
            Det är tydligt att detta är ett område där en bred palett av olika
            lösningar behöver användas för att nå resultat.
          </p>
          <p xml:id="i-KE29AiWjJUGRmBTrc8ax1n">
            Regeringen avsätter cirka 1 miljard kronor per år under perioden
            2016–2019 för insatser inom psykiatri och psykisk hälsa. Genom
            en överenskommelse med Sveriges Kommuner och Landsting (SKL) under
            2017 använder regeringen 885 miljoner kronor av satsningen under
            2017 för att stimulera och stödja huvudmännens arbete.
          </p>
          <p xml:id="i-SHbrSqq9EhWqdi5oJ6iDnt">
            Moderaterna har också flera förslag som traditionellt inte setts
            som förslag för ökad psykisk hälsa, men som kan nämnas i sammanhanget.
            En timme extra idrott i skolan skulle göra stor skillnad för många
            av Sveriges unga – kanske allra mest för dem som i dag inte motionerar
            eller har engagemang i idrottsrörelsen. För många lättare psykiska
            besvär är fysisk aktivitet en god insats.
          </p>
          <p xml:id="i-TdXZtAWwa5DZqbq4fCqmfH">
            Tidiga betyg, som lär barn och unga att tidigt tackla motgång,
            är ett annat förslag. Tydligare kunskapskontroller i förberedelseklasser,
            aktivt skolval och en översyn av skollagen för att tydligare fokusera
            på trygghet och studiero – är andra förslag som sammantaget skulle
            motverka en känsla av maktlöshet inför den egna framtiden och
            tydliggöra vilka krav som ställs samt hur man uppfyller dem.
          </p>
          <p xml:id="i-RXEP25JAyvR9NGZcWbttBE">
            Men mer behövs. Det målmedvetna och långsiktiga arbetet som frågan
            förtjänar förutsätter en god dialog över blockgränsen och handfasta
            delmål för att minska den psykiska ohälsan hos unga. Men att sätta
            sådana mål är intuitivt svårt och bör inte göras lättvindigt.
          </p>
          <p xml:id="i-A1naYaCYbS14eN6J27kBcG">
            Man kan tänka sig att ett mål i arbetet med att stävja den upplevda
            psykiska ohälsan kan vara att den psykiska ohälsan ska sluta öka
            före år 2020. Det skulle kunna vara att den psykiska ohälsan ska
            halveras till 2030. Eller något annat som är mätbart och möjligt
            att uppnå med de styrmedel som står till buds. Detta bör regeringen
            se över, eventuellt med ett riktat uppdrag till utredare eller
            myndighet, och återkomma till riksdagen med för att fortsätta
            diskussionen om hur evidensbaserade lösningar kan ta oss närmare
            det målet. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-Nmbv7tRRD8niivufeDmh8a">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
