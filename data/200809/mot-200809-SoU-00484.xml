<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00484">
  <teiHeader>
    <fileDesc>
      <titleStmt>
        <title>Handikappfrågor</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handikappfrågor</title>
          <idno type="rdwebb">GW02So484</idno>
          <rs type="number">So484</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So484/text</ref>
          <ref type="dokument_url_html">http://data.riksdagen.se/dokument/GW02So484</ref>
          <ref type="dokumentstatus_url_xml">http://data.riksdagen.se/dokumentstatus/GW02So484</ref>
          <ref type="doc">http://data.riksdagen.se/fil/58CF3D5B-3CE2-4821-AF4F-E90250316096</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6xFv9UZpXkaD4CszKrHnT5" type="signed"/>
        <correspContext corresp="i-6xFv9UZpXkaD4CszKrHnT5">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
        </correspContext>
        <correspAction xml:id="i-8VZAXB4FjvZVvysdzRXKcS" type="numbering">
          <date when="2008-10-08"/>
        </correspAction>
        <correspAction xml:id="i-7LrRH2FmYvPaZ6xPqQjNka" type="submission">
          <date when="2008-10-06"/>
        </correspAction>
        <correspAction xml:id="i-7apZZn4THCJCLHS1J96v37" type="transfer">
          <date when="2008-10-06"/>
        </correspAction>
        <correspAction xml:id="i-BvktFxC5DCYKENHchU2qSA" type="assigned"/>
        <correspContext corresp="i-BvktFxC5DCYKENHchU2qSA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WukFzdKGtwaigSdNNJSogF" type="motBody">
        <div xml:id="i-CWhFw2kfcGK2XB9hY81ySQ" type="motProposal" subtype="förslag">
          <head xml:id="i-B8wkZ2rat3tySzZPaFLVPF">
            1 Förslag till riksdagsbeslut
          </head>
          <list xml:id="i-Ehn8DvAvkNDugTG5hzKr9M" style="ol">
            <item xml:id="i-Mwjaa7kPcS6Xnwk2RxXXPK">
              Riksdagen tillkännager för regeringen som sin mening vad som
              anförs i motionen om genomförandet av ett välfärdslyft. 1
            </item>
            <item xml:id="i-Qf5idyGcpcMfkRQw6zUKSt">
              Riksdagen tillkännager för regeringen som sin mening vad som
              anförs i motionen om att en tillgänglighetssatsning bör genomföras.
            </item>
            <item xml:id="i-EKiyCJ7N5BkTu7AyS8AkU2">
              Riksdagen tillkännager för regeringen som sin mening vad som
              anförs i motionen om att otillgänglighet bör anses som grund för
              diskriminering i enlighet med diskrimineringslagstiftningen. 2
            </item>
            <item xml:id="i-KvczRrE7veu8fBAPKduLFB">
              Riksdagen tillkännager för regeringen som sin mening vad som
              anförs i motionen om att Socialstyrelsen bör ges i uppdrag att
              utreda förutsättningarna för att reglera att anmälningar enligt
              lex Sarah ska göras till länskonsulenterna när det gäller LSS.
            </item>
            <item xml:id="i-Hue5yqF8XVrGtLBeQisHAA">
              Riksdagen tillkännager för regeringen som sin mening vad som
              anförs i motionen om att frågan om hjälpmedel för stammare bör
              ses över.
            </item>
          </list>
          <p xml:id="i-K4w1yEsNVoLZdaicQXWAXx">
            1 Yrkande 1 hänvisat till FiU.
          </p>
          <p xml:id="i-TVd2jfstkhC9eQG1WAqiJd">
            2 Yrkande 3 hänvisat till AU.
          </p>
        </div>
        <div xml:id="i-Ar6GmatyLoDn75zB89Mnkd" type="motContent">
          <head xml:id="i-SoEUMnU69s9oVQouqWGP94" type="h1">
            2 Välfärdslyft för handikappomsorgen
          </head>
          <p xml:id="i-W7Nseuzj7jTWEMWgY5eJJ7">
            Enligt Socialstyrelsen finns det vissa generella drag när det
            gäller kompetens- och personalförsörjning inom verksamheter för
            äldre och personer med funktionsnedsättning. Bland annat består
            personalen av två grupper en del har lång anställningstid och
            hög medelålder; en annan del har hög personalomsättning, är unga
            och till stor del tim- eller visstidsanställda. Personalens formella
            utbildningsnivå är låg, lägst är den andelen som har yrkesutbildning
            bland de timanställda och högst bland heltidsanställda. Många
            personliga assistenter saknar yrkesutbildning. Andelen bland personalen
            som har högskoleutbildning är mycket låg. Det finns kvalitetsbrister
            inom vården och omsorgen som beror på bristfällig kompetens hos
            personalen och arbetets organisering. Vänsterpartiet menar att
            området som gäller just handikappomsorgen är klart eftersatt när
            det gäller statliga insatser för kompetensutveckling av personalen
            och därmed en bättre kvalitet för de flickor, pojkar, kvinnor
            och män som behöver insatser för att kunna leva ett gott liv.
          </p>
          <p xml:id="i-JJ8QqV3J4CFdGR3Y1YRTUF">
            Detta är desto märkligare eftersom området som spänner över livsperspektivet
            0100 år uppvisar en mångfald av behov och stor komplexitet. Vad
            gäller personalförsörjning kopplad till metod- och kompetensutveckling
            för området saknas nationella riktlinjer och riktade statliga
            medel.
          </p>
          <p xml:id="i-WbkBCRRooXL1kHPhByX55">
            Verksamheten har också vuxit och förändrats. Från tidigare fokusering
            på vård och omvårdnad har en tydlig förskjutning skett till ett
            mer habiliterande, rehabiliterande, socialt och pedagogiskt synsätt.
            Det handlar om att utifrån den enskildes förmåga stödja till delaktighet
            och självbestämmande. Det handlar om att skapa förutsättningar
            för att leva ett liv som andra. Gällande lagstiftning inom funktionshinderområdet
            syftar till att främja jämlikhet i levnadsvillkor och full delaktighet
            i samhällslivet för de personer som lagen omfattar.
          </p>
          <p xml:id="i-5scqRRgWSh8Kr3xMmHZLvf">
            Funktionshinderområdet behöver en långsiktig satsning på kompetenshöjning.
            Personalen har ofta med sig viktiga kunskaper och erfarenheter
            men saknar utbildning om funktionsnedsättningar. Det finns också
            ett stort behov av kontinuerlig kunskapshöjning och fortbildning
            om neuropsykiatriska funktionsnedsättningar/autism, förvärvade
            hjärnskador/neurologiska funktionsnedsättningar samt bemötande
            och om habiliterande och rehabiliterande arbetssätt inom flera
            andra områden.
          </p>
          <p xml:id="i-TWdNwpndT1xprqdaueMNUE">
            Vänsterpartiet gör därför en långsiktig 10-årig satsning med
            2 miljarder kronor uppdelat på 200 miljoner kronor per år för
            kompetensutveckling av personalen inom funktionshinderområdet.
            För att ge verklig möjlighet för personalen att delta i sådan
            utbildning krävs självfallet att någon annan gör deras viktiga
            arbete under tiden. Detta innebär att frågan om vikarier måste
            lösas. Den tyngsta kostnaden när personal ska utbildas är kostnaden
            för vikarier. Den enda rimliga lösningen är att ge kommunerna
            kompensation för de vikarier som måste anställas. Därför återinför
            Vänsterpartiet utbildnings­vikariat om 3 000 platser 2009, 5 000
            platser 2010 och 5 000 platser 2011, vilket redovisas i vår budgetmotion.
            En satsning på ett välfärdslyft för handikappomsorgen enligt ovan
            ska genomföras. Detta bör riksdagen som sin mening ge regeringen
            till känna.
          </p>
          <head xml:id="i-B3vBy2kg85CFDq6wCsf6nV" type="h1">
            3 Tillgängligt samhälle 2010
          </head>
          <p xml:id="i-EPFatWUdS59oABo5nHspwr">
            I den nationella handlingsplanen för handikappolitiken, Från
            patient till medborgare (prop. 1999/2000:79), slås det fast att
            målet för handikappolitiken ska vara ett samhälle som gör det
            möjligt för människor med funktionsnedsättning att bli fullt delaktiga
            i samhällslivet. Människors lika värde är en grundläggande utgångspunkt
            i vårt samhälle, och alla människor har kunskaper, förmågor och
            erfarenheter som är viktiga för samhället. Därför måste samhället
            formas på ett sådant sätt att alla kan medverka i utvecklingen
            och nå full delaktighet. Människor som har funktionsnedsättning
            utgör givetvis inget undantag i detta avseende. Personer med funktionsnedsättning
            är medborgare med lika rättigheter och skyldigheter som personer
            utan funktionsnedsättningar.
          </p>
          <p xml:id="i-UineEpMQxWP8ZrkiZZqvvr">
            Vänsterpartiet var med och tog fram den nationella handlingsplanen,
            och vi tycker att den är väldigt bra. Men vi har märkt att själva
            genomförandet av planen går trögt. Målsättningen är att alla enkelt
            avhjälpta hinder för personer med nedsatt rörelse- eller orienteringsförmåga
            ska vara borta före utgången av 2010. Boverkets uppföljning av
            föreskrifterna visar dock att målsättningen inte kommer att nås
            med nuvarande åtgärdstakt. På två år har antalet fastighetsägare
            som säger att de är färdiga bara stigit med några procentenheter
            från 5 till 9 procent. Endast en dryg tredjedel har åtgärdat 50
            procent av sina fastigheter eller mer. Två tredjedelar av fastighetsägarna
            räknar med att bli klara under 2010, men det bedömer Boverket
            som väl optimistiskt. Boverkets rapport Uppföljning av Boverkets
            föreskrifter om enkelt avhjälpta hinder (BSF 2003:19) HIN 1 från
            2007 visar tydligt att det behövs ekonomisk stimulans om vi ska
            kunna nå ens de enkelt avhjälpta hindren. Boverket ser framför
            allt tre områden där förbättringar kan åstadkommas så att de enkelt
            avhjälpta hindren kan undanröjas i snabbare takt, nämligen informationsområdet,
            utbildnings-/kompetensutvecklingsområdet och det kommunala området.
            På det kommunala området handlar det om ett mer aktivt tillgänglighetsarbete.
            Enligt Boverket stupar initiativen på dessa områden ofta på att
            det saknas tillräckliga ekonomiska medel för att genomföra dem.
            Vänsterpartiet delar Boverkets uppfattning och anser att det kommer
            att krävas resursförstärkningar för att målet om att Sverige ska
            vara tillgängligt för alla ska kunna uppnås till 2010. Vänsterpartiet
            föreslår därför att det tillförs 1 miljard kronor för detta ändamål
            fördelade på 200 miljoner kronor med början 2009. Pengar för detta
            ändamål avsätter vi i Vänsterpartiets motion för utgiftsområde
            9 Hälsovård, sjukvård och social omsorg, 2008/09:So556. Ett tillgänglighetslyft
            enligt ovan ska genomföras. Detta bör riksdagen som sin mening
            ge regeringen till känna.
          </p>
          <head xml:id="i-Bga3GF9JFpi5YuEbeCsX2d" type="h1">
            4 Otillgänglighet är diskrimine ring
          </head>
          <p xml:id="i-WowJt2AEsXCW1kBBNm4K8t">
            Diskrimineringskommittén föreslog att underlåtenhet att vidta
            skäliga åtgärder för tillgänglighet ska definieras som diskriminering.
            Det innebär att arbetsgivare skulle göras skyldiga att vidta stöd
            och anpassningsåtgärder som skäligen kan krävas för att skapa
            en situation för en person med funktionsnedsättning som är jämförbar
            med den för personer utan sådan funktionsnedsättning. Vidare skulle
            den som omfattas av lagens förbud mot diskriminering som gäller
            utbildning och andra samhällsområden inte få missgynna en person
            med funktionsnedsättning genom att underlåta att vidta sådana
            skäliga åtgärder för tillgänglighet som skulle kunna bidra till
            att den personen kan ta del av den vara, tjänst, bostad eller
            verksamhet som avses, på samma villkor som personer utan sådan
            funktionsnedsättning. Denna skyldighet att vidta åtgärder för
            tillgänglighet skulle enligt Diskrimineringskommitténs förslag
            dock inte gälla enskilda personer som tillhandahåller varor, tjänster
            eller bostäder. Förslaget är mycket långtgående jämfört med nu
            gällande ordning och har alltså omfattande kostnadsmässiga och
            praktiska konsekvenser om det genomförs som Diskrimineringskommittén
            avsett, såväl för samhället i stort som för enskilda arbetsgivare.
          </p>
          <p xml:id="i-MqZQ59WqX7V8CjNxm6pbPJ">
            Vänsterpartiet anser att bristande tillgänglighet bör anses som
            grund för diskriminering och att frågan inte behöver ytterligare
            utredas. Däremot anser vi att regeringens beredning noggrant bör
            belysa kostnadsaspekterna av genomförandet av en sådan lagstiftning.
            Det är vidare viktigt att noggrant följa hur praxis utvecklas
            när ett sådant förslag genomförts, så att lagstiftningen inte
            tolkas vare sig för snävt eller för vidsträckt och att de skälighetsbedömningar
            som ska göras inte utmärks av för stor grad av godtycke. Mot denna
            bakgrund bör regeringen skyndsamt återkomma med förslag som innebär
            att underlåtenhet att tillgänglighetsanpassa ska definieras som
            diskriminering. Detta bör riksdagen som sin mening ge regeringen
            till känna.
          </p>
          <head xml:id="i-SF9WA1NcpU3BFNEk9qGqsg" type="h1">
            5 Skolplikt och rätten till kunskap för barn med funktionsnedsättning
          </head>
          <p xml:id="i-N3xV7WbncVNs4B8E3eD2gf">
            I sin handlingsplan för arbetet med de handikappolitiska målen
            2002 formulerade Skolverket följande mål för skolan:
          </p>
          <list xml:id="i-SQtJfTHi51H6f47cLaDBR1" style="ol">
            <item xml:id="i-R2DCd4ujFE8BJ5VNTDxGag">
              En skola för alla.
            </item>
            <item xml:id="i-9cE4muep55XWjDk4wt5Lkf">
              Full delaktighet för barn och vuxna i skolsektorn.
            </item>
            <item xml:id="i-sS3E5vRfNifJgR9271VSz">
              Jämlikhet i villkor för barn, unga och vuxna i skolsektorn.
            </item>
          </list>
          <p xml:id="i-6wEA17JEPAuqPpbV1hL3LA">
            Det handlar med andra ord om att skolan ska vara likvärdig och
            att alla barn omfattas av skolplikten och den därmed tillhörande
            rätten till utbildning, som det står i skollagen. Elever med funktionsnedsättning
            ska kunna kräva en lika bra utbildning som alla andra elever.
          </p>
          <p xml:id="i-G7EyxBspMJmnecuiymR1UB">
            Tyvärr är den svenska skolan långt ifrån likvärdig, och skillnaderna
            har ökat sedan 1990-talets början. Om de handikappolitiska målen
            ska nås 2010 behövs det vidtas ytterligare åtgärder. Man har inte
            ens kunnat lösa de problem som finns med skolornas fysiska tillgänglighet,
            vilket Skolverket visar i rapporten Tillgänglighet till skolors
            lokaler och valfrihet för elever med funktionsnedsättning (2008).
          </p>
          <p xml:id="i-Ek7kYyfzTkXQBbJpXC13Ui">
            Vänsterpartiets politik för en tillgänglig skola redovisas i
            motion Tillgänglighet i skolan, 2008/09:Ub487.
          </p>
          <head xml:id="i-4wNKs1Xk3aZbLHFPFPkSgr" type="h1">
            6 Lex Sarah
          </head>
          <p xml:id="i-H7ajHNaiNZZCZLYpbKfEod">
            Den 1 januari 1999 trädde lex Sarah i kraft. Bestämmelserna anger
            att var och en som är verksam inom omsorg om äldre personer eller
            personer med funktionshinder ska vaka över att dessa får god omvårdnad
            och lever under trygga förhållanden. Vidare ska den som upptäcker
            eller får kännedom om ett allvarligt missförhållande som berör
            någon enskild anmäla detta till nämnden eller till den som är
            ansvarig för en yrkesmässigt bedriven enskild verksamhet. Dessa
            bestämmelser har fått sitt namn efter undersköterskan Sarah Wägnert
            och hennes handlande på Polhemsgården hösten 1997.
          </p>
          <p xml:id="i-AjgBpeSH95by3RPNSTSwV3">
            Nya föreskrifter och allmänna råd om lex Sarah trädde i kraft
            den 10 juli 2008. Syftet med de nya föreskrifterna och allmänna
            råden är att
          </p>
          <list xml:id="i-3NTPKTXhPPAfAhKFrhAbUG" style="ul">
            <item xml:id="i-AbbEfSB9UsjwFEPVTjqApN">
              bidra till en mer enhetlig tillämpning av bestämmelserna i 14
              kap. 2 § SoL respektive 24 a § LSS
            </item>
            <item xml:id="i-HAGQbtkpMdmTERVbNmL3Zq">
              betona vikten av att förhindra att allvarliga missförhållanden
              uppkommer.
            </item>
          </list>
          <p xml:id="i-2vZ5yEnBAyPqoBdg98aKzz">
            Det som är nytt i dessa föreskrifter och allmänna råd är
          </p>
          <list xml:id="i-R2jhWhZcxjxTpu3eWdNYuj" style="ul">
            <item xml:id="i-5smxAjwRB8wgetnYxep4G3">
              att både uppgiften att vaka över att enskilda får god omvårdnad,
              gott stöd och god service samt lever under trygga förhållanden
              och skyldigheten att anmäla allvarliga missförhållanden lyfts
              fram
            </item>
            <item xml:id="i-43GzT55TzVqTtXzYQ19HU6">
              ett förtydligande av att anmälningsskyldigheten gäller allvarliga
              missförhållanden
            </item>
            <item xml:id="i-PFD3H73pKBXogy4dFnZkyW">
              att omedelbara åtgärder ska vidtas när en anmälan har gjorts
            </item>
            <item xml:id="i-VomYBAG8VBGXqafrdZDZp2">
              att en anmälan ska utredas skyndsamt och att utredningen ska
              dokumenteras
            </item>
            <item xml:id="i-B3JLqrsUa354zHcsLHc6pV">
              att en enskild verksamhet ska informera nämnden som har beslutat
              om insatsen för den enskilde som berörs av en anmälan om ett allvarligt
              missförhållande och
            </item>
            <item xml:id="i-2gUB57AcYiCAhNKLS5b9et">
              att i enskilda verksamheter ska dokumentationen av utredningar
              av allvarliga missförhållanden sparas i minst två år.
            </item>
          </list>
          <p xml:id="i-YEqJaU5veZ1ieSb64wPs6h">
            Det är bra att innehållet i lex Sarah förtydligats, men anmälningarna
            borde gå till en helt fristående och opartisk part som länskonsulenterna.
            Socialstyrelsen bör därför ges i uppdrag att utreda förutsättningarna
            för att reglera att anmälningar gällande LSS enligt lex Sarah
            ska göras till länskonsulenterna. Detta bör riksdagen som sin
            mening ge regeringen till känna.
          </p>
          <head xml:id="i-595zNbDt9WQtSVi7H2vyru" type="h1">
            7 Hjälpmedel för stammare
          </head>
          <p xml:id="i-Eod6sn7FgLRjccmtY6ynRp">
            Stamning kännetecknas av svårigheter att komma framåt i talet,
            trots att personen vet vad hon eller han ska säga. Vanliga symtom
            är repetitioner av ljud eller ord, eller problem att starta talet.
            I vissa fall uppstår muskelspänning eller onormala rörelser, särskilt
            i hals, mun och ansikte. Det är typiskt för stamning att symtomen
            försvinner vid sång, körläsning eller vid tal i takt med metronom.
            Kunskapen om stamning som funktionsnedsättning är liten. Erfarenheten
            och den obehagliga känslan av att tappa kontrollen över sitt tal
            kan vara svår att beskriva. Eftersom den stammande aldrig vet
            när hon tappar talkontrollen skapas också ett ständigt fokus på
            talet. För många finns det ständigt i tankarna.
          </p>
          <p xml:id="i-XVe8RtCdHD8bpiywQLZfeR">
            Det finns många fördomar om stamning. Fortfarande finns en vanföreställning
            om att det är en fråga om att personen i fråga är blyg eller kommer
            att växa ifrån det. Det sociala utanförskap och de problem som
            stamning kan innebära gör att samhället har ett ansvar för att
            hjälpa dem som drabbats. Det finns idag tekniska hjälpmedel för
            stammare men de är dyra att införskaffa för den enskilde. Dessa
            hjälpmedel kan erbjudas genom landstingens hjälpmedelscentraler,
            men idag är det bara två landsting i Sverige som har dessa med
            i sitt utbud. Enligt hälso- och sjukvårdslagen (1982:763) är det
            landstingens uppgift att erbjuda bl.a. dem som är bosatta inom
            landstinget hjälpmedel. Det är en viktig fråga att tillgången
            till hjälpmedel för stammare blir lika över landet. Därför ska
            Socialstyrelsen få i uppdrag att klargöra rätten till hjälpmedel
            för stammare och att dessa hjälpmedel ingår i landstingens ansvar.
            Detta bör riksdagen som sin mening ge regeringen till känna.
          </p>
        </div>
        <div xml:id="i-QVF5N7V4DjsdfXsXvgiREY" type="signatureBlock">
          <list xml:id="i-G7tEpiSNMyKEx4AKBhz2MH">
            <item xml:id="i-XN3ZHoVhXiGce11CURhMaP" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-FPYyisiTeLjGJfX4vRZsse" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-SUjRALHPgpnyhVmDTmhfCW" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-TXMr1q66tiBQsUS4NFNe2a" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-KGPduZaPsG3D1JjZuq8L8G" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
          </list>
        </div>
      </div>
    </body>
  </text>
</TEI>
