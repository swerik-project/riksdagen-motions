<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02739">
  <teiHeader>
    <fileDesc>
      <titleStmt>
        <title>Ett rättvist betygssystem med eleven i fokus</title>
        <author corresp="i-X9jqcGenibr5tWEbnZgddm i-XNt7eWTuNMW1Ce4R4bYMT">av Annika Hirvonen Falk och Leila Ali-Elmi (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2739 av Annika Hirvonen Falk och Leila Ali-Elmi (båda MP)</title>
          <idno type="rdwebb">H6022739</idno>
          <rs type="number">2739</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022739/text</ref>
          <ref type="dokument_url_html">http://data.riksdagen.se/dokument/H6022739</ref>
          <ref type="dokumentstatus_url_xml">http://data.riksdagen.se/dokumentstatus/H6022739</ref>
          <ref type="docx">http://data.riksdagen.se/fil/139FD8BC-B4FF-445C-AF1C-DB0DF60B0BD0</ref>
          <ref type="pdf">http://data.riksdagen.se/fil/EDE9576D-DDF0-4129-80C9-B00A1A0399DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JhRU4Y7BzMTKos3HqnwTfz" type="signed"/>
        <correspContext corresp="i-JhRU4Y7BzMTKos3HqnwTfz">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XNt7eWTuNMW1Ce4R4bYMT"/>
        </correspContext>
        <correspAction type="submitted" xml:id="i-CrUZmpjRBYj4N3kXsoCnn8">
          <date when="2018-11-30"/>
          <time when="13:41:05"/>
        </correspAction>
        <correspAction type="reviewed" xml:id="i-C4QvyvJiVWLjgvJZLbCMP4">
          <date when="2018-11-30"/>
          <time when="14:11:29"/>
        </correspAction>
        <correspAction type="referred" xml:id="i-5jWPhtjUDD47h9wveLXjii">
          <date when="2018-12-05"/>
        </correspAction>
        <correspAction type="assigned" xml:id="i-D3izWZwn2r3WrxnzsuDdrD">
          <date when="2019-06-18"/>
          <time when="13:29:04"/>
        </correspAction>
        <correspContext corresp="i-D3izWZwn2r3WrxnzsuDdrD">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-WqfyxSnwmkNaNs3eW9GQi4"/>
        <correspContext corresp="i-WqfyxSnwmkNaNs3eW9GQi4">
          <ref type="uppgift">2018/19:UbU11</ref>
          <ref type="ref_dok_id">H601UbU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU11</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-D7zCmThRgjT1YZx8q2s56c"/>
        <correspContext corresp="i-D7zCmThRgjT1YZx8q2s56c">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2739 av Annika Hirvonen Falk och Leila Ali-Elmi (båda MP) Ett rättvist betygssystem med eleven i fokus</div>
      </div>
      <div type="motBody">
        <div type="motSummary">
          <head xml:id="i-8n1ntTNtbrmvABB5WYYyoN">
            Sammanfattning
          </head>
          <p xml:id="i-Sg1XJD5DS9utqZxbdU5nKt">
            Sverige är rikare än någonsin. Men våra barn mår allt sämre.
            Skolans uppgift är att förbereda våra barn och unga på de krav
            som samhället ställer. Men idag ser vi att felaktigt utformade
            krav och mätinstrument i skolan och samhället istället kan hota
            unga människors möjligheter i livet genom att öka på stress och
            försämra ungas hälsa. Antalet barn som drabbas av psykisk ohälsa
            har fördubblats. I dag mår nästan 200 000 barn och unga vuxna
            så dåligt att de vårdats för depression eller ångestsyndrom, eller
            behövt äta psykofarmaka. Folkhälsoinstitutet har konstaterat att
            en anledning till den ökande ohälsan är upplevelsen av osund stress
            i skolan. Psykisk ohälsa drabbar unga med alla bakgrunder. En
            del studier pekar på en oro som växer när ungas självbild och
            kravbild inte möts. De många möjligheterna blir lätt till stora
            krav när man matas med bilder av vad det är att vara lyckad.
          </p>
          <p xml:id="i-SuTL6FfQHCR9ptYNw2uPci">
            Trots insikten om ökad stress och psykisk ohälsa hos unga inte
            kan ha undgått någon ansvarsfull beslutsfattare har vi utvecklat
            ett betygssystem i Sverige som ökar ungas stress och där många
            elever upplever att de bara bedöms efter sina sämsta prestationer.
            Det är inget bra sätt att rusta en generation ungdomar som både
            mår bra och har med sig de kunskaper som arbetslivet och ett aktivt
            medborgarskap kräver. Det finns en oroväckande brist på förståelse
            för kopplingen mellan elevernas situation i skolan och ohälsosam
            stress. En del politiker kräver fler prov, fler betyg och tidigare
            betyg. Detta är helt fel väg att gå. Att samtidigt skära ner på
            resurser och medarbetare i skolan, särskilt från de skolor där
            eleverna har det tuffast, kommer inte att minska den stress som
            vi nu ser riskerar förstöra många unga människors liv. Vi ska
            ställa krav på eleverna – men det måste vara rimliga krav och
            eleverna måste ges bättre förutsätt­ningar att nå målen.
          </p>
          <p xml:id="i-KUYqixLWuxLr9YPut95LRR">
            Under den senaste mandatperioden har regeringen, medveten om
            den ökade farliga stressen hos unga, minskat antalet nationella
            prov och investerat i skolan för att ge eleverna mer tid med sina
            lärare och mer tid för kunskap. Om all elevernas och lärarnas
            tid går åt till att mäta kunskap kommer mindre tid finnas till
            att lära ut den kunskap som faktiskt ska mätas.
          </p>
          <p xml:id="i-LT431tLK2sKMy8HUmfWNY9">
            Vi ser nu ökade resultat i internationella kunskapsmätningar
            och att fler elever når behörighet till gymnasieskolan. Men ska
            eleverna fortsätta lära sig mer kan inte allt fokus vara på prestationerna.
            Vi måste också fokus på de som ska prestera. Därför säger vi nej
            till tidigare och fler betyg och ja till införande av ämnesbetyg
            på gymnasiet. Vi vill säkra finansiering av en jämlik skola och
            att förverkliga en köfri barn- och ungdomspsykiatri.
          </p>
        </div>
        <div type="motProposal" subtype="förslag">
          <head xml:id="i-MZ6weLV2pDcQugoFXUPu3s">
            Förslag till riksdagsbeslut
          </head>
          <list style="ol">
            <item xml:id="i-PkXYpDqGNDAHK4virwM721">
              Riksdagen ställer sig bakom det som anförs i motionen om andra
              insatser än tidigare betyg i grundskolan och tillkännager detta
              för regeringen.
            </item>
            <item xml:id="i-R3WaG88yfydHAAs7SZRoGF">
              Riksdagen ställer sig bakom det som anförs i motionen om att
              betyg ska ge en rättvisande bild av elevers kunskaper och tillkännager
              detta för regeringen.
            </item>
            <item xml:id="i-L7Tq6pLPE5oQx7a1xwpEzN">
              Riksdagen ställer sig bakom det som anförs i motionen om att
              lärarna i gymnasieskolan ska få större möjligheter att väga samman
              en elevs hela prestation när ett betyg sätts och tillkännager
              detta för regeringen.
            </item>
            <item xml:id="i-9xiRhRP8qRvFNccLAMT7xj">
              Riksdagen ställer sig bakom det som anförs i motionen om att
              avskaffa gymnasie­skolans kursbetyg och ersätta dem med ämnesbetyg
              och tillkännager detta för regeringen.
            </item>
            <item xml:id="i-NitsAQJ2JEBdJjNQY9wktA">
              Riksdagen ställer sig bakom det som anförs i motionen om nationella
              prov och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-96bsC5kL6NgmVaWFmiVGu">
            Nej till betyg på 10-åringar
          </head>
          <p xml:id="i-NSmMENqV9erYw9JKmkVwcZ">
            Ett av de viktigaste skälen som angavs när Sverige införde betyg
            från årskurs 6 var att det skulle underlätta arbetet med att upptäcka
            elever med stödbehov. Skolverkets utvärdering visar dock att det
            inte har lett till att elever får mer stöd. Utvärderingen visar
            dessutom att 9 av 10 lärare svarar att de upptäcker elevers stödbehov
            även utan tidigare betyg. Med bra kunskapsuppföljning från sina
            lärare kan stödbehoven fångas upp i tid, utan att riskera en negativ
            stämpel på barnet.
          </p>
          <p xml:id="i-GJSDoQvHuHdcawUUUEnXL2">
            Den kanske allra allvarligaste konsekvensen av tidigarelagda
            betyg är att hela 77 procent av lärarna uppger att eleverna är
            mer stressade idag än innan betygen från årskurs 6 infördes. Bilden
            bekräftas också av eleverna själva. Jämfört med innan betygen
            infördes är det idag betydligt fler sjätteklassare som är stressade
            i skolan varje dag eller en eller flera gånger i veckan.
          </p>
          <p xml:id="i-U5RR6FyJWPMBFycWGrvr8L">
            Likaså fastslår Kungliga Vetenskapsakademiens arbetsgrupp Framtidens
            skola att det inte finns stöd i vare sig svensk eller internationell
            forskning för att tidiga betyg skulle ha positiv effekt på elevernas
            lärande. De menar också att genomförandet av den föreslagna betygsreformen
            skulle innebära en stor belastning på dem som är verksamma i skolan.
          </p>
          <p xml:id="i-X3XpPRt4uoGNTVreVSdZpT">
            Forskaren Alli Klapp vid Göteborgs universitet har också i forskning
            funnit att tidigare betyg har en negativ effekt för lågpresterande
            och resurssvaga elever. Lågpresterande elever som fick betyg i
            årskurs 6 fick sämre betyg i sjuan än lågpre­sterande elever som
            inte fick betyg i sexan. Tidigare betyg ökar inte heller de lågpresterande
            elevernas motivation utan betyget riskerar främst att bli ett
            kvitto att eleven har misslyckats. Det riskerar att påverka självbilden
            och lärandet negativt.
          </p>
          <p xml:id="i-G1WYB2Zb4VvEzZBVhsUsiq">
            Att utifrån denna bakgrund införa betyg i årskurs 4 på bred front
            i skolan vore därför mycket oklokt. För att stoppa en generell
            sänkning av betygsåldern i riksdagen ingick Miljöpartiet i regering
            en överenskommelse som innebär att betygsåldern kvarstår som i
            dag, från och med årskurs 6 mot att genomföra ett begränsat försök
            med betyg från årskurs 4. En försöksverksamhet pågår nu på 16
            skolor. Försöksverksamheten startade hösten 2017 och pågår till
            och med juni 2021.
          </p>
          <p xml:id="i-VP9WgqoVbN7CJGjW2hr4Xh">
            Det är tydligt av utvärderingarna av betyg att det inte är fler
            eller tidigare betyg som behövs, det centrala är att stödinsatser
            sätts in i tid och att resurserna finns där. Därför har Miljöpartiet
            i regering bland annat genomfört stora investeringar i förskola,
            för­skoleklass och lågstadiet, jämlikhet i skolsystemet samt en
            läsa-skriva-räkna-garanti för de tidigare åren.
          </p>
          <head type="h1" xml:id="i-WjnfVu1GJPBE3hcvC9VNaC">
            Betyg ska ge en rättvisande bild av elevers kunskaper
          </head>
          <p xml:id="i-5yihYRfCigSsZvQKXyYDJW">
            Enligt Skolverket uppger både lärare och elever att kunskapskraven
            för betygssättning är otydliga och det riktas kritik mot hur systemet
            är utformat. Kunskapskraven är utformade som en löpande text och
            ska precisera vad som krävs för respektive betyg. Det ställer
            höga krav på tydlighet. Många lärare uppger att det är svårt att
            särskilt sätta betyg när elever uppvisar ojämna kunskaper i förhållande
            till kunskapskraven. Det finns en brist på kompensatoriska inslag
            i betygssystemet, genom att systemet inte medger avvikelser från
            principen om att kunskapskraven för C och A ska vara helt uppfyllda.
            Enligt lärarna medger inte alltid de nuvarande bestämmelserna
            ett betyg som ger en rättvisande bild av dessa elevers kunskaper
            och riskerar att medföra att lärare gör olika tolkningar vilket
            kan leda till mindre likvärdig och rättvis betygssättning. Problemet
            som beskrivs ovan beror på kunskapskravens utformning i kombination
            med bestäm­melserna om betygsskalan. Dessa problem är inbyggda
            i systemet och går inte att lösa med implementering och mer stöd
            från Skolverket. Därför tillsatte Miljöpartiet i regering under
            föregående mandatperiod en utredning för att analysera hur detta
            kan åtgärdas. Kompensatoriska inslag bör införas i betygssystemet
            och kunskapskraven behöver förtydligas. Likaså bör betygssystemet
            utvecklas för att möjliggöra att kunna synliggöra elevers progression
            och uppnådda delmål för elever även när de inte uppnått godkänt
            betyg.
          </p>
          <head type="h1" xml:id="i-68ABtTTGzoi7V7dqG8VgXi">
            Ett betyg baserat på en sammanvägning av prestationen i gymnasieskolan
          </head>
          <p xml:id="i-7qhEuKczupeLe5k485Z8Pg">
            Stress bland gymnasieskolans elever har beskrivits i flera rapporter,
            t.ex. Attityder till skolan (Skolverket, rapport 438, 2015). Enligt
            denna studie upplever många elever stress, särskilt unga kvinnor.
            På gymnasieskolans högskoleförberedande program uttryckte fem
            av tio elever våren 2015 att de oftast eller alltid känner sig
            stressade. Motsvarande andel för elever på yrkesprogram är tre
            av tio. En viktig del i detta är att elever beskriver hur de i
            dagens betygsystem upplever att de bara bedöms utifrån det de
            har allra svårast för. Elevens svagaste prestationer riskerar
            att få en större betydelse för betyget än elevens starkaste prestationer.
            Systemet gör heller ingen skillnad på elever som är långt ifrån
            ett godkänt betyg och elever som bara saknar en liten del. Många
            lärare uppger att det är svårt att sätta betyg när elever uppvisar
            ojämna kunskaper i förhållande till kunskapskraven. Betygssystemet
            ska synliggöra elevernas kunskaper och motivera dem att lära sig
            mer.
          </p>
          <p xml:id="i-MjEjmjCTBGx1HEJDnZ3hF2">
            Regeringen har under förra mandatperioden tillsatt en utredning
            för att lämna förslag på hur betygen skulle kunna ge en mer rättvisande
            bild av elevernas faktiska kunskaper i ett ämne, även när kunskaperna
            är ojämna. Dessa förslag bör genomföras för att skapa ett betygssystem
            som både ger en rättvis bedömning och inte har en negativ påverkan
            på våra elevers hälsa.
          </p>
          <head type="h1" xml:id="i-4usFnRfyVPG25qLXnZgCms">
            Avskaffa gymnasieskolans kursbetyg och ersätta dem med ämnesbetyg
          </head>
          <p xml:id="i-RFVMqaarYSbKsmNGpXWowA">
            Gymnasieutredningen konstaterar i betänkandet En gymnasieutbildning
            för alla – åt­gärder för att alla unga ska påbörja och fullfölja
            en gymnasieutbildning (SOU 2016:77) att ett införande av ämnesbetyg
            i gymnasieskolan och gymnasiesärskolan kan leda till flera förbättringar
            för elever och lärare. Enligt utredningen kan elevers kunskapsutveck­ling
            bättre och mer långsiktigt stödjas med ämnesbetyg. Om lärandet
            sker över längre tid blir inte varje bedömningstillfälle lika
            avgörande för elevens betyg. Betyg som sätts efter avslutade ämnesstudier
            kan med större säkerhet spegla elevernas kunskaper i ämnet. Likaså
            kan lärarnas arbete underlättas om de inte behöver börja om med
            varje ny kurs i ett ämne, utan kan bedriva undervisningen mer
            långsiktigt och utifrån en större helhetssyn, såväl på elevernas
            kunskapsutveckling som på ämnet. En del elever uttrycker att de
            upplever systemet med kursbetyg som motiverande eller belönande,
            men uppger samtidigt att systemet hämmar deras vilja och förmåga
            att lära sig. Gymnasieutredningen uppger vidare att ämnesbetyg
            kan bidra till att göra läraryrket mer attraktivt och minska den
            stress som lärarna kan uppleva i sitt arbete på grund av dagens
            omfattande arbete med betyg och bedömning.
          </p>
          <p xml:id="i-NDzA7WHPbxP9mxAiiCoUXE">
            Dagens system med kursbetyg innebär att betyg på en enskild kurs,
            som ibland sätts redan under första terminen, finns kvar i examensbeviset
            oavsett hur eleven utvecklas därefter i ämnet. Undervisningen
            riskerar att bli fragmentiserad och eleverna får ingen chans att
            utvecklas i ämnet innan slutliga betyg sätts. Den första kursen
            räknas in i det slutliga meritvärdet på samma sätt som högre kurser
            i samma ämne. Att betygssättas efter varje kurs, innan man är
            färdig med studierna i ämnet, kan vara en bidragande orsak till
            elevers stress. Ett system med ämnesbetyg istället för kursbetyg
            kan bidra till att minska stressen, eftersom det totalt sett skulle
            innebära färre och glesare betygs­tillfällen. Betyg ska spegla
            faktiska kunskaper, främja lärande och uppmuntra elever att anstränga
            sig. Med ämnesbetyg, i stället för kursbetyg, kan eleverna få
            möjlighet att utveckla sina kunskaper i mer omfattande ämnen,
            samtidigt som lärarna får mer tid på sig att göra väl avvägda
            bedömningar av elevernas kunskaper. Regeringen har under förra
            mandatperioden tillsatt en utredning för att lämna förslag på
            hur en övergång till ämnesbetyg i gymnasieskolan kan genomföras.
            Dessa förslag bör genomföras.
          </p>
          <head type="h1" xml:id="i-BoUBmEG3BLHaCCqGadSa97">
            Nationella prov
          </head>
          <p xml:id="i-6F4z5NuP1VqZpvAFJjru22">
            Nationella prov är ett viktigt moment men har också skapat mycket
            stress hos elever och ökad administration för lärare. Miljöpartiet
            i regering reformerade de nationella proven så att prov i NO-
            och SO-ämnena i årskurs 6 inte längre är obligatoriska. Likaså
            kommer fler nationella prov på gymnasiet att bli frivilliga för
            skolan att genomföra. Med digitalisering och central rättning
            ska den administrativa bördan minskas. Riks­dagen har också antagit
            regeringens proposition om att resultaten på nationella prov ska
            beaktas särskilt vid betygssättningen för att öka likvärdigheten.
            Där fastslås även att proven ska digitaliseras, att elevlösningar
            ska avidentifieras, och att bedömningen av elevernas provlösningar
            ska göras av någon annan än den undervisande läraren. Ändringarna
            syftar till ökad rättssäkerhet för eleverna och minskad administrativ
            börda för lärarna. Regeringen har också fattat beslut om bestämmelser
            på förordningsnivå som bland annat reglerar den försöksverksamhet
            med digitalisering, extern bedömning och medbedömning som Skolverket
            ska ansvara för. Vi bör inte införa fler nationella prov utan
            fortsätta den utveckling mot rättvisa, likvärdiga, digitala nationella
            prov som Miljöpartiet i regeringen inlett.
          </p>
        </div>
        <div type="motSignatures">
          <list>
            <item xml:id="i-4EEYEHiKAL64S6XPuoEBL8">
              Annika Hirvonen Falk (MP)
            </item>
            <item xml:id="i-V6y7jBUc3fN2an5fmXbgvL">
              Leila Ali-Elmi (MP)
            </item>
          </list>
        </div>
      </div>
    </body>
  </text>
</TEI>
