<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00925">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__925/mot_1968__ak__925-001.pdf"/>
      <fw xml:id="i-Vt9NYnCytgJbgEK77YjBeK">
        8 Motioner i Andra kammaren, nr 925 år 1968
      </fw>
      <div xml:id="i-Lbfm3UsNUEHVaJ3Ya6sw6E" type="motHeader">
        <div xml:id="i-EAvn2f9NMrnbr7DjCFnPc1" type="motTitle"/>
        <div xml:id="i-Mc937WUVgwNu5W5ZsHbAut" type="motSubmissionInfo"/>
      </div>
      <div xml:id="i-EMwJCUmUD2f6Q7Z4dM5i8D" type="motBody">
        <div xml:id="i-BcVkuBJCkAujF26WaYbGjm">
          <p xml:id="i-24gaTwyXbajT6K95fzRe1V">
            Nr 925
          </p>
          <p xml:id="i-H9yeJ4KWDLwZWSdca2wVEW">
            Av herr Carlshamre, om åtgärder för att tillgodose de hemlösas
          </p>
          <p xml:id="i-T6ApKnnb1wHGKCaQN6UHjs">
            hjälpbehov.
          </p>
          <p xml:id="i-XEchxzxncwV7FsX5m6Cqj7">
            Från deras tillflyktsorter under broar och presenningar, i skjul
            och riv- ningskåkar driver kylan denna kalla vinter fram de bokstavligen
            hemlösa, uteliggarna, de mycket fattiga och mycket ensamma. De
            söker sig till här- bärgen och ungkarlshotell, men härbärgena
            har inte rum för alla. Många måste avvisas och söker skydd i portar
            och trappuppgångar. Några hittas svårt medtagna sovande under
            bar himmel. Många får den tillfälliga hjälp som ofta är den enda
            som står till buds och kanske lika ofta den enda de har kraft
            och vilja att ta emot. Andra ställs inför rätta och döms för fylleri
            och förargelseväckande beteende. Ingen lär veta hur många de är,
            men en kall vinter avslöjar att de är långt fler än de flesta
            säkert tror, sannolikt flera tusen i våra större städer. Och ständigt
            tillföres de hemlösas armé nya rekryter. Ty omsättningen är snabb
            och livslängden kort bland uteliggarna, men ändå tyder ingenting
            på att deras totala antal skulle vara nämnvärt i sjunkande. De
            hemlösas nöd är säkert oftast vad som med ett av språkets nyansfat-
            tigaste och mest missbrukade ord brukar benämnas självförvållad.
            Sprit- missbruk, arbetsskygghet, ovilja eller oförmåga att gå
            in under normal sam- hällsdisciplin, säkert ofta en viss kriminell
            belastning, alla slags negativa karaktärsdrag och beteenden är
            rikt företrädda bland dessa utanförlevande. Men om de djupare
            liggande orsakerna till att deras liv blev som det blev vet vi
            mycket litet.
          </p>
          <p xml:id="i-HCiCPRq5zR7in7ybefVGra">
            De frånskilda männen En grupp som klart kan urskiljas och som
            uppenbarligen är ganska talrik utgöres av frånskilda män, som
            under den påfrestning familjesprängningen i sig själv innebär
            inte haft kraft att klara triviala praktiska problem, som i en
            annan personlig situation kanske inte alls skulle tett sig olösliga.
            I 95 procent av alla skilsmässofall är det kvinnan som får behålla
            bostaden. Att mer än en psykiskt pressad man inte förmår skaffa
            ny bostad förvånar inte med tanke på storstadsområdenas bostadsbrist.
            Han tar sin tillflykt till ung- karlshotellen eller rivningshusen,
            går kanske brandvakt en och annan natt. Naturligtvis skall det
            bara bli tillfälligt, men under sådana omständigheter förödes
            snabbt en redan nedsatt psykisk och fysisk kraft. Snart kan han
            inte sköta sitt arbete. Efter några brandvaktsnätter eller något
            dygn i ned-
          </p>
          <pb facs="riksdagen-motions-pdf/data/1968/mot_1968__ak__925/mot_1968__ak__925-002.pdf"/>
          <fw xml:id="i-CjYCxoEZnwEnWa2uha2eFr">
            Motioner i Andra kammaren, nr 925 år 1968 9
          </fw>
          <p xml:id="i-FhFrjDdeW4yqauQDqK76Bt">
            brytande nödlogimiljö orkar han inte motstå frestelsen att för
            stunden döva sin anpassningsångest med sprit och tabletter. De
            permanent hemlösas anonyma brödraskap har fått en ny medlem. Att
            så tidigt som möjligt bryta en sådan brant nedåtgående bana måste
            vara en uppgift av allra högsta angelägenhetsgrad för välfärdssamhället.
            Inte bara därför att samhället har ett ansvar för alla som lider
            nöd, ett ansvar som är sin egen motivering, utan också för att
            undvika att inte bara mannen själv utan kanske också den familj
            han nyss lämnat blir ett varaktigt pro- blem för de sociala myndigheterna.
            Här behövs uppsökande, rådgivande och praktiskt hjälpande insatser.
          </p>
          <p xml:id="i-5EGxTkDR1p8ewcxgEQ4rHP">
            Villkorslös hjälp Långt ifrån alla de hemlösa är mottagliga för
            förebyggande eller tillrätta- förande hjälpinsatser. Många är
            redan långt bortom varje mänsklig möjlig- het till rehabilitering.
            De kommer att fortsätta sin tunga väg till slutet, men även inför
            dessa, de hopplösa fallen, har kultursamhället ett ansvar, ansvaret
            att i möjlig mån se till att vägen inte blir tyngre än nödvändigt.
            Det måste i vårt sociala system finnas utrymme för en villkorslös
            hjälp, en hjälp som när den begäres och behövs ges utan krav på
            bättring och åter- anpassning av människor som inte längre är
            i stånd till vare sig bättring eller återanpassning.
          </p>
          <p xml:id="i-Nrq6megXHAJkAg8ai91uBW">
            Kommunal angelägenhet — men också statlig Jag är medveten om
            att det främst åligger kommunerna att ta itu med de problem jag
            försökt skissera. Men staten kan inte frånsäga sig allt ansvar,
            och det är inte osannolikt att en kartläggande, stimulerande och
            samordnan- de insats från statsmakternas sida skulle kunna ge
            goda resultat utan att vara särskilt arbets- eller kostnadskrävande.
            Redan en inventering och kartläggning av hjälpbehovet skulle vara
            ett steg i rätt riktning. En sådan inventering bör kunna göras
            i form av en kommunenkät i socialstyrelsens regi. När behovet
            väl är klarlagt bör det övervägas i vilken mån statliga åt- gärder
            är möjliga och behövliga för att hjälpbehoven skall bli bättre
            till- godosedda än nu. Man kan tänka sig rekommendationer och
            anvisningar till kommunerna, om så bedöms erforderligt i förening
            med s. k. stimulans- bidrag till uppförande och drift av goda
            härbärgen m. m.
          </p>
          <p xml:id="i-WQbZkzA5Xncsodemf3FXbB">
            Stöd åt ideellt arbete Hittills är det nog varken stat eller
            kommun som gjort mest för att hjälpa de folkhemmets styvbarn som
            denna motion handlar om. Det är snarare ideella, frivilliga organisationer:
            diakoni, stadsmissioner, Frälsningsarméns
          </p>
          <pb facs="riksdagen-motions-pdf/data/1968/mot_1968__ak__925/mot_1968__ak__925-003.pdf"/>
          <fw xml:id="i-AWHJyyNWqY7BRKw9q66vHT">
            10 Motioner i Andra kammaren, nr 925 år 1968
          </fw>
          <p xml:id="i-5vjr4X5mzVoC5BuBfamdoU">
            slumverksamhet, olika hjälpföreningar etc. Deras arbete är omistligt
            och bör stimuleras. Att samhället tar allt större ansvar för människornas
            sociala trygghet avlyfter. inte det medmänskliga ansvaret från
            någon enskild. Och ingen social välfärdsstat torde kunna byggas
            så fulländad, att det inte finns behov av enskilda frivilliga
            insatser. Just den villkorslösa hjälpen till de djupast nedgångna
            som det här har talats om torde ligga bättre till för spontana,
            frivilliga insatser än för samhällets med nödvändighet mera stelt
            arbetande hjälpmaskineri. Ideella institutioners och organisationers
            verksamhet begränsas oftast av brist på medel. Utan att förta
            karaktären av frivilliga insatser bör sådan hjälpverksamhet mer
            generöst än hittills kunna få samhällets ekonomiska stöd. Detta
            både därför att pengar behövs och kan komma till nyttig an- vändning
            och för att ge uttryck åt samhällets uppskattning av ett arbete
            som bedrivs med små medel och stora uppoffringar. Under hänvisning
            till vad ovan anförts hemställer jag, att riksdagen måtte i skrivelse
            till Kungl. Maj:t hemställa om inventering och kartläggning av
            hjälpbehovet bland de egentligt hemlösa samt om skyndsamt förslag
            till åtgärder för att tillgodose detta hjälpbehov enligt i motionen
            angivna riktlinjer.
          </p>
          <p xml:id="i-FiFHnMDizQGViy9Veorz9d" type="date">
            Stockholm den 26 januari 1968
          </p>
          <div xml:id="i-DSHusN4C7RBRDTo69rrVU8" type="signatureBlock">
            <list xml:id="i-5DWLrYNrrygci7dSBFgD2a">
              <item xml:id="i-67afhfzgao7MdKn4UpX6PM" who="i-RxkptNoJYi3BWpTneSNTUn" type="signature">
                Nils Carlshamre (h)
              </item>
            </list>
          </div>
        </div>
      </div>
    </body>
  </text>
</TEI>
