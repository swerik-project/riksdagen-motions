<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00328">
  <teiHeader>
    <fileDesc>
      <titleStmt>
        <title>Fortsatt reformering av Arbetsförmedlingen</title>
        <author corresp="i-Ybw8JnrmHGCsqpipBke8a7 i-Fa75ePV6JC2wN91aE4xcYD">av Mikael Oscarsson och Stefan Attefall (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt reformering av Arbetsförmedlingen</title>
          <idno type="rdwebb">GW02A328</idno>
          <rs type="number">A328</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A328/text</ref>
          <ref type="dokument_url_html">http://data.riksdagen.se/dokument/GW02A328</ref>
          <ref type="dokumentstatus_url_xml">http://data.riksdagen.se/dokumentstatus/GW02A328</ref>
          <ref type="doc">http://data.riksdagen.se/fil/7979BDEA-8B9D-4152-BBEC-4A2EAA21BB94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BvU3xPNnT3AtDdhmbRukvC" type="signed"/>
        <correspContext corresp="i-BvU3xPNnT3AtDdhmbRukvC">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-Fa75ePV6JC2wN91aE4xcYD"/>
        </correspContext>
        <correspAction xml:id="i-TF8uqnM81t13Nk679sUPbs" type="numbering">
          <date when="2008-10-07"/>
        </correspAction>
        <correspAction xml:id="i-EFsCJtEbRhLVMjb3vNnxTG" type="submission">
          <date when="2008-10-06"/>
        </correspAction>
        <correspAction xml:id="i-C8YDZ8GSWweS17fZZyi96G" type="transfer">
          <date when="2008-10-06"/>
        </correspAction>
        <correspAction xml:id="i-BgoM8jJtN2jwt8heGpmft1" type="assigned"/>
        <correspContext corresp="i-BgoM8jJtN2jwt8heGpmft1">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3xFXemP2j7ABTVPcKeSNNB">
            Förslag till riksdagsbeslut
          </head>
          <list style="ol">
            <item xml:id="i-MqWG6guHo48ubSmqxfNxdr">
              Riksdagen tillkännager för regeringen som sin mening vad som
              anförs i motionen om en gemensam ingång (myndighet) för alla personer
              som är beroende av ersättningar, oavsett inkomstersättning.
            </item>
            <item xml:id="i-5pr7PyqbLiw6YWdYiRyXvk">
              Riksdagen tillkännager för regeringen som sin mening vad som
              anförs i motionen om införandet av ett pengsystem för arbetssökande.
            </item>
            <item xml:id="i-S6eZQzmtiXx7ejmmZHtJj7">
              Riksdagen tillkännager för regeringen som sin mening vad som
              anförs i motionen om betygssättning av och öppna jämförelser mellan
              arbetsförmedlingar.
            </item>
            <item xml:id="i-MWVLX86YF2PtnonJPgtqBm">
              Riksdagen tillkännager för regeringen som sin mening vad som
              anförs i motionen om fri etableringsrätt för arbetsförmedlingar.
            </item>
          </list>
        </div>
        <div type="motContent">
          <head xml:id="i-H2DpViqmcS1onEhVvfrEMv" type="h1">
            Inledning
          </head>
          <p xml:id="i-LwmPtr33rw5Th3jFGHkn2U">
            Svensk arbetsmarknadspolitik har genomgått stora förändringar
            sedan regeringsskiftet 2006. Kristdemokraterna anser att förändringarna
            har varit nödvändiga för att öka sysselsättningen och bryta utanförskapet.
            Politiken har gett märkbar effekt. Sverige har idag historiskt
            låga arbetslöshetssiffror och fler än någonsin har ett jobb att
            gå till. I regeringens nya politik har Arbetsförmedlingen fått
            förändrade förutsättningar. Arbetsförmedlingarnas huvuduppgift
            ska vara att matcha arbetssökande till nya arbeten snarare än
            att förmedla arbetsmarknadspolitiska program. Kristdemokraterna
            stöder den tanken eftersom matchningsproblematiken har blivit
            alltmer påtaglig på svensk arbetsmarknad. Att fler aktörer än
            den offentliga Arbetsförmedlingen involveras i arbetet att få
            fler människor i arbete, exempelvis genom upphandlingen inom jobb-
            och utvecklingsgarantin, är positivt. De förändringar som hittills
            har genomförts är dock inte tillräckliga utan bara en bit på vägen
            mot en större reformering. Mer behöver göras för att bryta utanförskapet
            och öka sysselsättningen. I det arbetet kan arbetsmarknadspolitiken
            spela en avgörande roll.
          </p>
          <head xml:id="i-FNHfiwxZmDR44U7JQm12cb" type="h1">
            Arbetsförmedlingens prestation före valet 2006
          </head>
          <p xml:id="i-RHcJnbFwxtD7hx7YWn1d8U">
            Riksrevisionen presenterade i augusti 2006 en rapport som visade
            på klara brister hos dåvarande AMS. Bland annat konstaterades
            att arbetsförmedlingarna prioriterade arbetet med arbetsmarknadspolitiska
            program snarare än matchningar på arbetsmarknaden. Det ligger
            inte alltför långt ifrån att tro att den prioriteringen hade att
            göra med den förra regeringens fokusering på att pressa tillbaka
            den öppna arbetslösheten snarare än den totala. Riksrevisionen
            konstaterade bland annat att varje arbetsförmedlare förmedlade
            fem gånger så många AMS-projekt som riktiga jobb, vilket visade
            på en, av den förra regeringen, allvarlig felprioritering.
          </p>
          <p xml:id="i-F4h6QjqBNkCqx92KYukFFV">
            Myndigheten visade också på en svag produktivitetsutveckling
            och försämrad effektivitet samt stora skillnader i prestation.
            Kritik riktades mot att arbetsgivarkontakterna var för bristfälliga
            samt att det var för stort fokus på att förmedla platser i arbetsmarknadspolitiska
            program.
          </p>
          <head xml:id="i-6uyxA61hHX44RbvdySnTm8" type="h1">
            Arbetsförmedlingens nya organisation
          </head>
          <p xml:id="i-F9ryZ1y9uR54991oBFV8y2">
            Den 1 januari 2008 sjösattes en helt ny organisation. Istället
            för en myndighet i varje län slogs alla regionala myndigheter
            ihop till en enda nationell myndighet som fick namnet Arbetsförmedlingen.
            Myndigheten består av 68 arbetsmarknadsområden med ett antal arbetsförmedlingar,
            samt fyra större marknadsområden som är geografiskt indelade.
            Syftet är bland annat en effektivare matchning och ökad kundorientering
            samt ökad anpassning till lokala och regionala behov. Målet är
            att skapa en organisation med rakare rör, kortare beslutsvägar,
            ökad fokus på kärnverksamheten samt ökad kundorientering. Denna
            nya organisation är mycket välkommen men får bara ses som ett
            steg på vägen mot en större reformering.
          </p>
          <head xml:id="i-N7zkVZ3wcq6AHPELPDyC8p" type="h1">
            Australien som förebild
          </head>
          <p xml:id="i-55BbdT7BoKUAGA38XuccXy">
            Flera länder har genomfört intressanta arbetsmarknadspolitiska
            reformer som gett goda resultat. Det land som genomfört den mest
            intressanta omläggningen, och som borde kunna fungera som inspiration
            för Sverige, är Australien.
          </p>
          <p xml:id="i-NBSB9s2Hc6sRtoKhVaoQH9">
            År 1996 började Australien genomföra en genomgripande arbetsmarknads-
            och socialförsäkringspolitisk reform. Den bygger på i huvudsak
            tre steg.
          </p>
          <list style="ol">
            <item xml:id="i-KDdStsKdHD3vTvd7KoDJo4">
              En gemensam ingång till samtliga inkomstersättningar oavsett
              politikområde.
            </item>
            <item xml:id="i-86Pk8SFFNRzdVb2rg2kb7T">
              En noggrann kartläggning av varje persons ställning på arbetsmarknaden
              som sedan avgör vilka stödinsatser som ska sättas in.
            </item>
            <item xml:id="i-2GVuAMJN6xC82xQFHYpeeF">
              Staten har låtit andra aktörer ta hand om det operativa ansvaret
              för arbetsförmedlingsverksamheten. Olika aktörer får utföra förmedlingsverksamheten
              där ersättning utgår efter resultat och vissa förbestämda kriterier.
            </item>
          </list>
          <p xml:id="i-BjQKwa2FNecPo6B7n3rPR1">
            Om en person i mötet med myndigheten visar sig vara arbetsför,
            slussas personen vidare till någon av alla de arbetsförmedlingar
            som finns. Den första kontakten med en arbetsförmedling ska ske
            inom två dagar från det att registrering har skett. Arbetsförmedlingarna
            kan drivas av såväl offentliga som privata och ideella aktörer.
            Förmedlingsverksamheten är alltså konkurrensutsatt och förmedlingarna
            får ersättning efter prestation och de sökandes bakgrund. Efter
            vissa bestämda perioder av arbetslöshet intensifieras insatserna
            och ersättningsgrunden räknas om efterhand. Arbetsförmedlarna
            får också högre ersättning ju längre anställning de lyckas få
            fram.
          </p>
          <p xml:id="i-3uN31P65qiJ7UFywf2MBik">
            Arbetsförmedlingarnas resultat offentliggörs i en femskalig betygsskala,
            vilket gör att en arbetssökande kan jämföra olika arbetsförmedlingar
            och välja den som presterat bäst.
          </p>
          <p xml:id="i-FsDEmmEWU8SEdQJdfKstoq">
            Konkurrensutsättningen har enligt de arbetssökande lett till
            ökad service och tillgänglighet. Också arbetsgivarna tycks i huvudsak
            vara nöjda med det arbete som arbetsförmedlingarna utför. De program
            som idag erbjuds har visat sig vara betydligt mer kostnadseffektiva
            än före reformens genomförande samtidigt som en större andel av
            de sökande hade arbete efter tre månader.
          </p>
          <p xml:id="i-YYzqRL5PhcwC14Vpqr3hrg">
            Utöver arbetsförmedlingarna finns organisationer som letar vakanser
            och fyller dem med arbetslösa. De får ersättning per vakans de
            lyckas fylla och viktas beroende på hur lång arbetslöshetsperiod
            den arbetslöse har haft samt individuella bakgrunder och längden
            på vakansen.
          </p>
          <p xml:id="i-2Hrt6Mbf6uUEdjgyzYPUy7">
            Reformen har fått stor internationell uppmärksamhet och flera
            länder har följt den australiensiska modellen. Norge, Storbritannien
            och Holland har genomfört reformer som liknar den i Australien.
          </p>
          <head xml:id="i-JQhGDys8CLX7ejYung6sGF" type="h1">
            Ett nytt svenskt system
          </head>
          <head xml:id="i-MYD9PZ9GwZ7Az4Pb1Cy7rL" type="h2">
            En gemensam ingång
          </head>
          <p xml:id="i-21M6D3JVGL6fSzvzyYMN3e">
            Alla fyra nämnda länder har i någon form slagit samman försäkringskassa,
            socialtjänst och arbetsförmedling. Den idén är mycket intressant
            och borde införas i Sverige. Det är ett faktum att många idag
            faller mellan stolarna och att många hänvisas till olika nivåer
            och att ingen tar ett riktigt helhetsgrepp. Med en gemensam ingång
            för alla som inte kan försörja sig själva kan en helhetsbild ges
            och rätt åtgärd sättas in från första början. Beroende på orsak
            till att en person inte kan försörja sig på egen hand sätts åtgärd
            in och personen slussas vidare till den instans som är rätt för
            just henne/honom. Målet ska vara att personen så snabbt som möjligt
            kan hitta ett jobb och få en egen försörjning. Det land som var
            först ut och som också gått längst i detta tänkande är Australien.
            Regeringen bör utreda möjligheterna och konsekvenserna av att
            införa ett liknande system i Sverige.
          </p>
          <head xml:id="i-CYyPoukBeDT33mZgeQGNVt" type="h2">
            Omställningspeng
          </head>
          <p xml:id="i-Fo6G5Bv9cwrA3xjgcnc18T">
            Varje arbetssökande ska ha en peng som han eller hon kan använda
            sig av och gå till valfri arbetsförmedling. Med hänsyn tagen till
            personens bakgrund varierar pengens värde, och de olika arbetsförmedlingarna
            tjänar därför mer pengar om de når framgång i att hitta ett jobb
            åt en person som står långt utanför arbetsmarknaden. Förslagsvis
            ska det finnas fem olika ersättningsnivåer.
          </p>
          <p xml:id="i-G6o8TKQKtMuEQLeLAGMRPq">
            Med pengen betalar den arbetssökande den arbetsförmedling som
            han eller hon har valt. En del av pengen betalas ut vid inskrivningen
            som ska täcka administrativa kostnader för förmedlingen samt åtgärder
            som riktas mot den arbetssökande. En del av pengen betalas ut
            när jobb förmedlas och en del av pengen betalas ut efter en viss
            tids anställning, förslagsvis sex månader. På så sätt uppmuntras
            arbetsförmedlingarna att förmedla jobb som är varaktiga.
          </p>
          <head xml:id="i-MjUqFPgSm9TbFSwe33KmUe" type="h2">
            Ökad konkurrens
          </head>
          <p xml:id="i-KqTm7uDDC5zjyeAjNbGswp">
            Det bör finnas en mångfald av aktörer: privata arbetsförmedlingar,
            ideella organisationer, sociala företag och fackföreningar som
            konkurrerar på samma villkor. I princip ska vem som helst som
            uppfyller vissa villkor kunna starta en arbetsförmedling och konkurrera
            på lika villkor. Fri etableringsrätt ska alltså råda.
          </p>
          <p xml:id="i-JhXCoMsKL8w6LsdwdeRJJA">
            Med tanke på den kompetens som finns upparbetad på landets arbetsförmedlingar
            är det fullt möjligt att personal kommer att vilja vill ta över
            en hel förmedling eller vissa specifika uppgifter inom en förmedling.
            En sådan utveckling vore både välkommen och spännande.
          </p>
          <head xml:id="i-GR34eyWq2Zm4FHEEHBQBre" type="h2">
            Betygssättning och öppna jämförelser
          </head>
          <p xml:id="i-7UjEzK4sPFaqZLqTxW1e8F">
            För att skapa en fungerande konkurrens och för att den arbetssökande
            ska kunna välja rätt förmedling bör olika arbetsförmedlingars
            prestation och resultat objektivt betygssättas. Betygen ska redovisas
            öppet och vara tillgängliga för allmänheten. Dels skapar det incitament
            att prestera bättre för enskilda förmedlingar, dels blir det lättare
            för den arbetssökande att välja en förmedling som utifrån hennes/hans
            specifika behov och förutsättningar väljer rätt förmedlare.
          </p>
          <p xml:id="i-P9Q9NTpYgSbcGyfepDuHA3">
            Ett sådant system skulle betyda mycket för svensk arbetsmarknad
            och förmodligen bidra till att bryta utanförskapet för fler som
            står långt ifrån arbetsmarknaden. Vi måste involvera alla goda
            krafter som finns som kan bidra till en sådan utveckling. Regeringen
            bör utreda möjligheten att införa ett system som föreslås i motionen.
          </p>
        </div>
        <div type="motSignatures">
          <list>
            <item xml:id="i-E2YAuEmGGkJRn5im6QrDCo" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-VUzTcDtJLcPxgKpY8h3cnZ" who="i-Fa75ePV6JC2wN91aE4xcYD">
              Stefan Attefall (kd)
            </item>
          </list>
        </div>
      </div>
    </body>
  </text>
</TEI>
