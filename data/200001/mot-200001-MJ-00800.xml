<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0800/mot_200001_MJ_0800-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ800 pnr: mp853
          </p>
          <p>
            Motion till riksdagen 2000/01:MJ800
          </p>
          <p>
            av Barbro Feltzing (mp)
          </p>
          <p>
            Försiktighetsprincipen vid användning av mobiltelefoner
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att försiktighetsprincipen skall gälla vid
            exponering av elektromagnetiska fält. 2. Riksdagen tillkännager
            för regeringen som sin mening vad i motionen anförs om en rekommendation
            för barn och ungdom vid användning av mobiltelefon. 3. Riksdagen
            tillkännager för regeringen som sin mening att SAR-värden för
            mobiltelefoner görs officiella. 4. Riksdagen tillkännager för
            regeringen som sin mening vad i motionen anförs om att forskningen
            på radiofrekventa fält bör ökas. 5. Riksdagen tillkännager för
            regeringen som sin mening att försiktighetsprincipen skall gälla
            vid rekommendationer för bosättning eller vistelse i närheten
            av elektriska och magnetiska fält. 6. Riksdagen tillkännager för
            regeringen som sin mening vad i motionen anförs om att undantagsklausulen
            för kontroll av apparater med en uteffekt på mindre än 7 W slopas.
            7. Riksdagen tillkännager för regeringen som sin mening vad i
            motionen anförs om att en varningstext bör finnas på mobiltelefoner,
            som varnar för alltför flitigt användande. 8. Riksdagen tillkännager
            för regeringen som sin mening vad i motionen anförs om att en
            rekommendation utfärdas angående användning av mobiltelefon i
            bilar.
          </p>
          <p>
            9. Riksdagen tillkännager för regeringen som sin mening vad i
            motionen anförs om att forskning om interaktion mellan elektriska
            fält i luftrummet påbörjas.
          </p>
          <p>
            45
          </p>
          <pb facs="riksdagen-motions-pdf/data/200001/mot_200001_MJ_0800/mot_200001_MJ_0800-0002.pdf"/>
          <p>
            2000/01:MJ800
          </p>
          <p>
            46
          </p>
          <p>
            Inledning
          </p>
          <p>
            Mobiltelefoner avger strålning, det är forskning och tillverkare
            nu överens om. När undertecknad först motionerade om mobiltelefoners
            risker och den elektromagnetiska strålningen i början av förra
            mandatperioden året 1995 togs jag inte på allvar, trots att forskning
            på elektromagnetiska fält ändå hade pågått i 20 år. Då hade mobiltelefonernas
            era precis börjat och ökningen av antalet mobiltelefonabonnemang
            har sedan dess varit kraftig. Under 1993 såldes ca 20.000 abonnemang,
            1995 nåddes den siffran redan efter ett par månader. 1999 fanns
            så många som 4,7 miljoner mobiltelefoner i Sverige och Telia räknar
            med att 9 av 10 svenskar kommer att ha mobiltelefon i år. Det
            var denna otroligt exponentiella ökning som först fick mig att
            undra hur vi människor i framtiden skulle reagera på allt tätare
            och fler elektromagnetiska vågor i atmosfären. Det finns inga
            säkra gränsvärden för den elektromagnetiska strålning som mobiltelefoner
            utsänder, och det är svårt att säga vad som händer på lång sikt.
            Så länge inget är fastställt om riskerna, och med tanke på att
            det trots allt finns observationer med olika resultat vad gäller
            tumörer i tinningarna och de effekter som beskrivs nedan i den
            största undersökningen (vilken är gjord av Kjell Hansson-Mild)
            i världen, så måste försiktighet gälla vid användningen.
          </p>
          <p>
            Forskning visar att det blir större hälsoproblem med längre telefontid
          </p>
          <p>
            Det pågår forskning i Sverige, och EU har påbörjat ett stort
            forskningsprogram om just mobiltelefoner. En stor undersökning
            med 11.000 personer har utförts av docent Kjell Hansson-Mild vid
            Arbetslivsinstitutet. Symptom såsom trötthet, huvudvärk, minnesluckor,
            koncentrationsproblem, värme på och bakom örat, brännande hud,
            stickningar och yrsel uppges. Men undersökningen, som är den största
            i världen, visar också på att mer forskning behövs vad gäller
            eventuella samband med allvarligare konsekvenser av alltför länge
            och frekvent pratande i mobiltelefon. Värt att uppmärksamma är
            också att alla slag av symptom stiger med användandet.
          </p>
          <p>
            Forskning om elektromagnetiska fält
          </p>
          <p>
            De elektromagnetiska fälten som utsändes från mobiltelefoner
            innebär en viss temperaturhöjning i den mänskliga kroppen. Exponeringen
            utgörs av s.k. radiofrekventa fält, och från forskningshåll kan
            man inte bortse ifrån att radiofrekventa fält har en inverkan
            på människokroppen. Forskningen
          </p>
          <pb facs="riksdagen-motions-pdf/data/200001/mot_200001_MJ_0800/mot_200001_MJ_0800-0003.pdf"/>
          <p>
            angående detta bör dock öka så att bättre underlag om en eventuell
            påverkan kan erhållas. Elektromagnetiska fält har blivit föremål
            för forskning i ökad utsträckning i flera länder. I en avhandling
            av Umeåforskaren Ewa Lindström visas att mänskliga celler reagerar
            på lågfrekventa fält, och hon redogör även för biologiska effekter
            av dessa. Det är i nuvarande läge för tidigt att säga något om
            hur effekterna blir och att dra slutsatser om eventuella skador,
            men att levande celler reagerar med koncentrationsförändringar
            av kemiska ämnen i cellen är påvisat. Parallella undersökningar
            vad gäller eventuella samband med hjärntumörer och Alzheimers
            sjukdom pågår också. Så länge inget är fastställt om riskerna,
            och forskningen inte kan påvisa entydiga resultat, så måste försiktighetsprincipen
            gälla vid användning.
          </p>
          <p>
            Barn och ungdom bör inte använda mobiltelefon på grund av hälsofara
          </p>
          <p>
            Barn och ungdom bör i princip inte använda mobiltelefon alls,
            det visar senaste rönen från en engelsk forskningsgrupp som har
            sammanställt all forskning om mobiltelefonstrålning. Barn och
            ungdomars benvävnad är tunnare än hos vuxna och hjärnvävnad och
            skallben har inte vuxit färdigt. Barn drabbas därför hårdare av
            skador, och detta är allvarligt eftersom man misstänker att strålningen
            kan orsaka hjärntumörer och även Alzheimers sjukdom. En svensk
            forskare, Lennart Hardell, har i en nyligen gjord studie visat
            på en ökad förekomst av = hjärntumörer hos mobiltelefonanvändare.
            Rekommendationer bör utfärdas för att visa på den större hälsorisken
            för barn och ungdom vid användning av mobiltelefon och att försiktighetsprincipen
            bör gälla.
          </p>
          <p>
            SAR-värden bör göras officiella i Sverige
          </p>
          <p>
            Gränsvärdet för strålningsdosen uttrycks i SAR (Specific Absorption
            Rate) och anger hur mycket energi som fångas upp i ett gram hjärnvävnad.
            Detta värde är grundat på att kaniner som utsatts för mikrovågstrålning
            fick grumlade linser vid ett visst värde. Men hur nerver och nervsystem
            och blodkärl påverkas hos människan, för det finns det inga gränsvärden.
            Strålskyddsinstitutet gör inga mätningar, trots att det är tillsynsmyndighet,
            medan mobiltelefontillverkarna däremot testar SAR-värdena. Deras
            resultat är idag inte officiella så att forskare kan ta del av
            dem, men ett sådant krav på öppenhet är ett fullt rimligt krav.
          </p>
          <p>
            2000/01:MJ800
          </p>
          <p>
            47
          </p>
          <pb facs="riksdagen-motions-pdf/data/200001/mot_200001_MJ_0800/mot_200001_MJ_0800-0004.pdf"/>
          <p>
            2000/01:MJ800
          </p>
          <p>
            48
          </p>
          <p>
            I USA kräver nu Post- och Telestyrelsen att mobiltelefontillverkarna
            ger ut strålningsvärdena på mobiltelefoner. SAR-värdena kommer
            där att göras officiella. Detta genombrott ökar nu därför kraven
            på de svenska mobiltelefontillverkarna att följa efter. Detta
            reser också krav på att mätningen av SAR-värdena görs mer på ett
            vetenskapligt acceptabelt sätt också med hänsyn tagen till att
            människor pratar mycket längre i telefon än de två minuter som
            gränsvärdena utgår ifrån.
          </p>
          <p>
            Försiktighet vid rekommendationer
          </p>
          <p>
            Elöverkänslighet drabbar många människor i vårt samhälle. Att
            bevisa att någon är elöverkänslig är svårt i nuvarande läge. Det
            kan dock inte heller bevisas att elektro-magnetiska fält är ofarliga
            för oss människor, och därför måste också då försiktighets-principen
            gälla. Socialstyrelsen gav 1995 ut en rapport som säger att det
            inte finns något övertygande stöd för ett samband mellan exponering
            för elektromagnetiska fält och vissa hälsorisker. När det gäller
            elöverkänslighet kan rapporten dock inte utesluta att elektrisk
            utrustning kan ha direkta effekter på människokroppen. Rapporten
            kan inte heller vare sig bekräfta eller motsäga ett orsakssamband
            med leukemirisk vid elektromagnetiska fält. Flera rapporter har
            kommit om hälsorisker som kan uppstå både när det gäller bildskärmsarbete
            och arbete med elektriska apparater med skilda spänningstal. Bosättning
            i närheten av kraftledningar har visat på oroande effekter med
            troliga cancerrisker. En orsak till hudbesvär vid bildskärmsarbete,
            framför allt vid arbete med nyare apparater, är att flamskyddsmedel,
            som ingår i datorer och annan elektronisk utrustning, avger brom
            vid användning. Försiktighetsprincipen bör därför användas när
            rekommendationer ges, vid
          </p>
          <p>
            bosättning eller vistelse i eller i närheten av elektriska och
            magnetiska fält.
          </p>
          <p>
            Slopa undantagsklausul
          </p>
          <p>
            Den kraftigt ökande användningen av mobiltelefoner och närheten
            till den elektromagnetiska strålningen som utsänds från telefonerna
            ger anledning till att ompröva de rekommendationer som i nuläget
            föreligger. I Sverige har vi en undantagsklausul som anger att
            mobiltelefoner under ett visst värde (7 watt) inte behöver kontrolleras,
            eftersom de troligtvis inte överskrider rekommendationen. Denna
            undantagsklausul bör slopas eftersom ett så stort antal mobiltelefoner
            nu kommer ut på marknaden, vilket innebär att SAR- värdena kommer
            att öka i samhället.
          </p>
          <pb facs="riksdagen-motions-pdf/data/200001/mot_200001_MJ_0800/mot_200001_MJ_0800-0005.pdf"/>
          <p>
            Varningstext på mobiltelefonerna
          </p>
          <p>
            En varningstext, liknande den som finns på cigarettpaket, bör
            också finnas på mobiltelefoner och varna för alltför flitigt användande.
            Detta krav har jag framfört under flera år, och nu har detta vunnit
            gehör i andra länder. Forskning visar att längre samtal i mobiltelefon
            ökar riskerna för att drabbas av skador. Människor pratar allt
            längre tid i telefon och överskrider de två minuter som ligger
            till grund för gränsvärdena. De s.k. SAR-värdena ökar också i
            samhället genom ett ständigt ökande mobiltelefonabbonemang. Därför
            är det befogat med försiktighet vid användning, och en varningstext
            på mobiltelefonerna skulle kanske kunna medverka till att SAR-värdena
            minskar och att framför allt barn och ungdomar inte ökar sin användning.
          </p>
          <p>
            Mobiltelefonsamtal i bil ger höga strålvärden
          </p>
          <p>
            Vid användning av mobiltelefon inne i en bil uppkommer höga fältstyrkor
            (strålningsnivåer). Inne i bilen har radiovågorna svårare att
            nå fram till mobiltelefonen. Detta innebär att mobiltelefonen
            måste öka effekten, och bilföraren utsätts därför för högre strålning.
            Fältstyrkan hos föraren blir hög, speciellt nere vid fötterna,
            men även vid det främre passagerarsätet. Fältstyrkan mätt 5 cm
            från mobiltelefonen ligger på mer än 100 Volt/m vid förarsätet.
            Vid det främre passagerarsätet är styrkan 15 V/m och i baksätet
            mellan 6 och 7,5 V/m. Eftersom bilen fungerar som en s.k. Faradays
            bur när mobiltelefonen är påkopplad så skulle en yttre antenn
            kopplad utanför, på bilens tak, kunna få ner dessa höga strålningsnivåer
            till betydligt lägre värden. Dessa fältstyrkor skulle då bli i
            storleksordningen 0,75 V/m vid alla sittplatser inne i bilen.
            Mobiltelefontillverkarna bör därför rekommendera denna åtgärd,
            och en sådan rekommendation bör också göras allmän för att få
            ner strålningsnivåerna med hänsyn till försiktighetsprincipen.
          </p>
          <p>
            Interagerande fält i vår omgivande luft
          </p>
          <p>
            Runt omkring oss i vår livsmiljö, i luften, finns nu en mängd
            olika elektriska fält som samverkar — interagerar — med varandra.
            Lodräta fält uppstår ifrån satelliter i rymden, som används av
            digital TV. Dessa lodräta fält korsas av vågräta fält från elektrisk
            utrustning, bl.a. telefoner. Luften är nu så mättad att det fattas
            frekvenser, så att de stora telefonbolagen blir tvungna att ta
            fram nya system. De här korsande elektriska fälten i atmosfären
            kan liknas vid en enorm mikrovågsugn. Man kan säga att mänskligheten
            nu ingår i ett gigantiskt jätteexperiment, där jorden med atmosfär
            är denna enorma mikrovågsugn, och ingen kan säga vad detta kommer
            att innebära för mänskligheten.
          </p>
          <p>
            2000/01:MJ800
          </p>
          <p>
            49
          </p>
          <pb facs="riksdagen-motions-pdf/data/200001/mot_200001_MJ_0800/mot_200001_MJ_0800-0006.pdf"/>
          <p>
            2000/01:MJ800
          </p>
          <p>
            Forskning behövs för att utröna hur alla de här tillkommande
            elektriska fälten interagerar i luften och hur eventuellt detta
            påverkar människor och djur. Stockholm den 19 september 2000
          </p>
          <p>
            Barbro Feltzing (mp)
          </p>
          <p>
            50
          </p>
        </div>
      </div>
    </body>
  </text>
</TEI>
