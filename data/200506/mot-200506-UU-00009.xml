<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00009">
  <teiHeader>
    <fileDesc>
      <titleStmt>
        <title>med anledning av skr. 2005/06:114 Strategisk exportkontroll 2005 – krigsmateriel och produkter med dubbla användningsområden</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2005/06:114 Strategisk exportkontroll 2005 – krigsmateriel och produkter med dubbla användningsområden</title>
          <idno type="rdwebb">GT02U9</idno>
          <rs type="number">U9</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U9/text</ref>
          <ref type="dokument_url_html">http://data.riksdagen.se/dokument/GT02U9</ref>
          <ref type="dokumentstatus_url_xml">http://data.riksdagen.se/dokumentstatus/GT02U9</ref>
          <ref type="doc">http://data.riksdagen.se/fil/E45B309E-3ABF-4F27-AECE-EC12EF884EAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JFL6JXCEtMcVkwJqetmAZs</idno>
            <name>Kenneth Kvist</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-4XjgirbqceZQdnz2JX6DGB</idno>
            <name>Karin Thorborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PWJZXFz9ZvqYrjRKK3X5b9" type="basedOn"/>
        <correspContext corresp="i-PWJZXFz9ZvqYrjRKK3X5b9">
          <ref>Regeringsskrivelse 2005/06:114</ref>
        </correspContext>
        <correspAction xml:id="i-2G1DMm2P3DXZwFwbKqbBig" type="signed"/>
        <correspContext corresp="i-2G1DMm2P3DXZwFwbKqbBig">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-JFL6JXCEtMcVkwJqetmAZs"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-4XjgirbqceZQdnz2JX6DGB"/>
        </correspContext>
        <correspAction xml:id="i-16TW13sTb2ATYRT1prYs39" type="referral">
          <date when="2006-04-18"/>
        </correspAction>
        <correspAction xml:id="i-Gp7jHFYFyLGq25kvX4q55k" type="dismissal">
          <date when="2006-04-07"/>
        </correspAction>
        <correspAction xml:id="i-Vj6tv6QX2DaAwmyxuNn3zD" type="dismissal">
          <date when="2006-04-07"/>
        </correspAction>
        <correspAction xml:id="i-DFKdrmBAVqf5Upf1mqKewZ" type="submission">
          <date when="2006-04-06"/>
        </correspAction>
        <correspAction xml:id="i-QqmSooDoFVtNdKuLaFSh1b" type="assigned"/>
        <correspContext corresp="i-QqmSooDoFVtNdKuLaFSh1b">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_9/mot_200506_U_9-0001.pdf"/>
      <div xml:id="i-14r4HSkR2m7toUr17oComT" type="motHeader">
        <div xml:id="i-xTXFn8dFA5wYEUoakbS1E" type="motTitle"/>
        <div xml:id="i-DSQcPuHrCavZm1eHUrvwxF" type="motSubmissionInfo"/>
      </div>
      <div xml:id="i-RMCJS58SLn1QUpnRwT4FTJ" type="motBody">
        <div xml:id="i-QLZCXSzzGCm6xFgkEkPTeg">
          <p xml:id="i-PCaW4CbWBTTVnxEXvwk5N">
            2005/06 mnr: U9 pnr: v025
          </p>
          <p xml:id="i-M6SRPndFqxjroYPF8cJ7Cg">
            Motion till riksdagen 2005/06:U9
          </p>
          <p xml:id="i-DbjCa4hf77JKrUsA4Lq1Lh">
            av Alice Åström m.fl. (v) med anledning av skr. 2005/06:114
          </p>
          <p xml:id="i-igNuYPJwpaLJRiQWhmEYp">
            Strategisk exportkontroll 2005 — krigsmateriel och produkter
            med dubbla användningsområden
          </p>
          <p xml:id="i-Dun1NAaryE3tk477E6kuJK">
            1 Förslag till riksdagsbeslut
          </p>
          <p xml:id="i-CyqoX5ZBhDmAUCJicE6WV5">
            1. Riksdagen tillkännager för regeringen som sin mening vad i
            motionen anförs om att den svenska krigsmaterielexportpolitiken
            bringas i överensstämmelse med den svenska utvecklingspolitiken
            såsom den kommer till uttryck i regeringens proposition 2002/03:122
            Gemensamt ansvar: Sveriges politik för global utveckling. 2. Riksdagen
            tillkännager för regeringen som sin mening vad i motionen anförs
            om att Sverige skall avveckla sin krigsmaterielexport till de
            länder som ingår i den allians som angrep Irak, eftersom dessa
            länder dels brutit mot folkrätten, dels för att de därefter fortsatt
            att föra krig i Irak, vilket rimligen inte kan betyda något annat
            än att krigsmaterielexport till dessa änder strider mot de svenska
            riktlinjerna för krigsmaterielexport. 3. Riksdagen tillkännager
            för regeringen som sin mening vad i motionen anförs om att Sverige
            avvecklar sin krigsmaterielexport till stater där brott mot mänskliga
            rättigheter begås. 4. Riksdagen tillkännager för regeringen som
            sin mening vad i motionen anförs om att Sverige avvecklar sin
            krigsmaterielexport till Indien och Pakistan, då spänningarna
            mellan dessa båda stater utgör en internationell onflikt som kan
            övergå i väpnad konflikt. 5. Riksdagen tillkännager för regeringen
            som sin mening vad i motionen anförs om att regeringen tillsätter
            en ny utredning om den svenska
          </p>
          <p xml:id="i-QJBmzsrtWmpg8V6fFW1WeV">
            krigsmaterielexporten som har till uppgift att söka utveckla
          </p>
          <p xml:id="i-Lsss5TMp6rWSLo3pqTPb7x">
            restriktionerna så att möjligheterna att exportera krigsmateriel
            till länder i väpnad konflikt och stater som begår brott mot mänskliga
            rättigheter
          </p>
          <p xml:id="i-CXtfS5D9AmEzRWGyi5ieT7">
            upphör.
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0002.pdf"/>
          <p xml:id="i-7n2ybB1P5zPWV7pHmWMQfW">
            2005/06:U9
          </p>
          <p xml:id="i-29KtHpFgE673EQcnZY8pvX">
            6. Riksdagen tillkännager för regeringen som sin mening vad i
            motionen anförs om att regeringen tillsätter en ny utredning om
            den svenska krigsmaterielexporten som i stället för att betona
            de näringspolitiska aspekterna lägger tonvikten vid MR-perspektiv
            och internationella säkerhetspolitiska aspekter. 7. Riksdagen
            tillkännager för regeringen som sin mening vad i motionen anförs
            om att det i direktiven till en ny utredning av krigsmaterielexporten
            skall ingå ett demokratikriterium när det gäller restriktionerna
            för den svenska krigsmaterielexporten. 8. Riksdagen tillkännager
            för regeringen som sin mening vad i motionen anförs om att bestämmelserna
            för följdleveranser för svensk krigsmaterielexport bör bli mer
            restriktiva och att en tidsgräns för dessa måste sättas för hur
            länge dessa kan pågå utan förnyad prövning. 9. Riksdagen tillkännager
            för regeringen som sin mening vad i motionen anförs om att Sverige
            i EU bör verka för ökad restriktivitet när det gäller följdleveranser
            av krigsmateriel. 10. Riksdagen tillkännager för regeringen som
            sin mening vad i motionen anförs om att Sverige bör verka för
            att EU:s uppförandekod också omvandlas från en rekommendation
            till ett för medlemsländerna bindande dokument.
          </p>
          <p xml:id="i-7niZEPigN89da7NQjBdGa3">
            2 Sveriges krigsmaterielexport sedan 1993
          </p>
          <p xml:id="i-KdMLXk1YNXuSNxaheQD9bN">
            Under det kalla kriget värnade Sverige om sin alliansfrihet och
            neutralitet. För att vår neutralitet och alliansfrihet skulle
            bli trovärdig måste Sverige också visa att man var oberoende när
            det gällde produktionen av krigsmateriel. Men att producera krigsmateriel
            i små serier avpassade för ett litet land som Sverige var dyrt.
            För att krigsmaterielproduktionen inte skulle bli för dyr måste
            man producera stora serier och sälja överskottet på export. Under
            en lång följd av år höll sig den svenska krigsmaterielexporten
            på en jämn nivå — i snitt kring 3 miljarder kronor per år. Efter
            Sovjetunionens sammanbrott och det kalla krigets slut förändrades
            Sveriges säkerhetspolitiska situation radikalt — den förbättrades.
            Någon genomgripande förändring av krigsmaterielproduktionen kunde
            dock inte märkas. Den höll sig under 1990-talet i genomsnitt kring
            3 000 miljoner kronor per år. Den säkerhetspolitiska situationen
            borde rimligen påverka behovet av krigsmateriel. Något sådant
            har dock inte inträffat. I stället har den svenska krigsmaterielproduktionen
            ökat kraftigt. En markant ökning inträffar under 2003. Krigsmaterielproduktionen
            fördubblas under detta år. Och den har fortsatt att öka kraftigt
            under de följande åren. År 2005 var krigsmaterielexporten tre
            gånger så stor som genomsnittet under 1990-talet.
          </p>
          <p xml:id="i-NqqfcT7cGyKfnNPuzgLQZL">
            Den svenska krigsmaterielexportens utveckling 1993-2005 i miljoner
            kronor 1993 1994 1995 1996 1997 1998 1999
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0003.pdf"/>
          <p xml:id="i-BB2CduD8UeHM5TUKMQhC8D">
            2863 3181 3313 3087 3101 3514 3654 2000 2001 2002 2003 2004 2005
            4371 3060 3440 6479 7291 8629
          </p>
          <p xml:id="i-81U34dvw7gvNuJFxtbvDn1">
            Det handlar om en kraftig ökning av den svenska krigsmaterielexporten
            som inleds ett år efter det att USA inledde det s.k. kriget mot
            terrorismen och tillsammans med sina bundsförvanter, trots avsaknad
            av FN-beslut, gick in i Afghanistan och sedermera också i Irak.
          </p>
          <p xml:id="i-HpE3G5dH9KmSH5zeLgBz2L">
            3 En krigsmaterielexport större än någonsin
          </p>
          <p xml:id="i-P25EQYoNV3kxKfNrFfnEEY">
            Värdet av de faktiska exportleveranserna av krigsmateriel under
            2005 var 8 628 miljoner kronor. Det är en ökning på 18 procent
            jämfört med föregående år räknat i löpande priser, vilket måste
            anses vara en anmärkningsvärd ökning — liksom ökningen under året
            dessförinnan. I skrivelsen 2005/06:114 påpekar regeringen: ”Exporten
            svarade för ungefär 55 procent av försvarsindustrins totala fakturerade
            försäljning av krigsmateriel under året, vilket är en ökning jämfört
            med 2004 då andelen var 48 procent.” Detta är första gången som
            exportandelen nått över 50 procent. Försvarsberedningen skriver
            i sin rapport En strategi för Sveriges säkerhet (Ds 2006:1) att
            ”ett enskilt militärt väpnat angrepp i alla dess former direkt
            riktat mot Sverige bedöms som osannolikt under en överskådlig
            framtid” (2006, s. 20). Att exporten av krigsmaterial utgör en
            större del än vad som motsvarar det svenska försvarets behov,
            i kombination med Sveriges förändrade säkerhetsläge, visar att
            den svenska krigsmaterielindustrins verksamhet blivit ett självändamål.
          </p>
          <p xml:id="i-M699bNXGrzMARAi6xuxFLZ">
            4 Den störste importören 2005
          </p>
          <p xml:id="i-GXLRw4AMFbuRuTDGJ5JprC">
            Den i särklass största krigsmaterielimportören av svensk krigsmateriel
            är Sydafrika som under 2005 importerar krigsmateriel från Sverige
            till ett värde av 1,2 miljarder kronor. Att den sydafrikanska
            importen är så stor beror på att det svenska stödet till apartheidregimen
            förvandlades efter apartheidpolitikens avskaffande genom en intensiv
            svensk marknadsföring i en omfattande försäljning av svenska JAS-plan.
            Försäljningen drevs intensivt av svenska myndigheter i Sydafrika
            trots de stora behoven av en omfattande återuppbyggnad efter den
            förstörelse som decennier av rasåtskillnadspolitik åstadkommit
            av mänskliga resurser och av den sydafrikanska ekonomin som sådan.
            Den politik som innebar att man från svensk sida drev fram en
            så stor import av svenska JAS-plan till Sydafrika torde i dag
            stå i bjärt kontrast till vad som senare lagts fast när det gäller
            den svenska utvecklingspolitiken. I den svenska utvecklingspolitiken
            så som den proklamerats i regeringens
          </p>
          <p xml:id="i-Dzi1519wfKkZpDwPrqSduk">
            2005/06:U9
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0004.pdf"/>
          <p xml:id="i-Gjj67e8Xu4oZkSZ3ARTQi3">
            2005/06:U9
          </p>
          <p xml:id="i-NmmqjpHTruyH9jiyZRcv49">
            proposition Gemensamt ansvar, Sveriges politik för global utveckling
            (prop. 2002/03:122) fastslår man att det skall finnas samstämmighet
            när det gäller målinriktningen på olika politikområden och att
            exempelvis handelspolitiken inte skall strida mot den svenska
            biståndspolitiken. I Sydafrikas fall är det uppenbart att denna
            kraftiga export av krigsmateriel strider mot den svenska utvecklingspolitiken.
          </p>
          <p xml:id="i-ExLw8RvFbtttALqhY9TVCe">
            Vänsterpartiet anser att den svenska krigsmaterielexportpolitiken
            skall överensstämma med den svenska utvecklingspolitiken så som
            den kommer till uttryck i regeringens proposition 2002/03:122
            Gemensamt ansvar, Sveriges politik för global utveckling. Detta
            vill vi att riksdagen skall ge regeringen till känna.
          </p>
          <p xml:id="i-NjbYnT7VAi9JS6RhuSrGJX">
            5 Exporten till krigförande länder som bryter mot folkrätten
          </p>
          <p xml:id="i-8N7vDUkr6VZSkdD6KfwTvR">
            För fyra år sedan (2002) intervenerade USA tillsammans med ett
            antal allierade länder i Afghanistan. För tre år sedan anföll
            en ny allians med USA i spetsen Irak. Båda dessa interventioner
            skedde utan mandat från FN:s säkerhetsråd. Båda dessa militära
            ingripanden var folkrättsbrott. När det gäller alliansens ingripande
            i Afghanistan intog FN:s säkerhetsråd en ståndpunkt som alliansen
            tolkade som att ingripandet i Afghanistan kunde uppfattas som
            en akt av självförsvar. Sveriges dåvarande utrikesminister Anna
            Lindh ansåg dock denna tolkning felaktig. Nu har fyra år gått
            och USA och dess allierade är fortfarande kvar i Afghanistan.
            Deras närvaro kan i allt mindre grad motiveras som en akt av självförsvar.
            Kriget i Irak motiverades med en serie fabricerade bevis och lögnaktiga
            påståenden om bl.a. förekomst av massförstörelsevapen och förbindelser
            med terrornätverket Al-Qaida. Viktig dokumentation som kommit
            den amerikanska pressen till del visar hur president Bush och
            premiärminister Blair redan ett år före krigets utbrott diskuterade
            och planerade hur man skulle provocera fram ett krig med Irak.
            (Dagens Nyheter, den 28 mars 2006). I alliansens propaganda har
            man framhållit att målet är att införa demokrati och försvara
            mänskliga rättigheter i Irak. Resultatet har blivit en ockupation
            som inte medfört någon demokratisk utveckling utan övergått i
            blodigt inbördeskrig samtidigt som de som skulle introducera mänskliga
            rättigheter på ett flagrant sätt själva brutit mot dem. De verkliga
            motiven till kriget var på intet sätt förekomsten av massförstörelsevapen
            eller terrornätverk och inte heller att man skulle försvara demokrati
            och mänskliga rättigheter. Krigets verkliga drivkrafter var i
            stället kapitalistisk girighet, oljetörst och imperialistisk makthunger.
            Sverige exporterar krigsmateriel till 16 av de stater som deltar
            i Irakkriget, trots att det i svenska riktlinjer står att läsa:
          </p>
          <p xml:id="i-WUic1mDvMYc4FTUzXfkwUB">
            Tillstånd till utförsel av krigsmateriel för strid eller annan
            utlandssamverkan som avser krigsmateriel för strid eller övrig
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0005.pdf"/>
          <p xml:id="i-PV6vxQVt58ysc9cq9brLe8">
            krigsmateriel, bör inte beviljas om det avser stat som befinner
            sig i väpnad konflikt med annan stat, oavsett om krigsförklaring
            har avgetts eller ej, stat som är invecklad i internationell konflikt
            som kan befaras leda till väpnad konflikt eller stat som har inre
            väpnade oroligheter.
          </p>
          <p xml:id="i-Q8tjQ76ZPTZViiiTnGnSP7">
            Det torde inte råda någon tvekan om att president Bushs förklaring
            att kriget var slut någon månad efter det att Irakkrigets inletts
            inte var något annat än önsketänkande. USA-alliansens ockupation
            övergick snabbt i ett krig som fortfarande pågår och förvärras.
            Av de länder som ingår i alliansen och har trupper i Irak exporterar
            Sverige krigsmateriel till 16 länder. Tillsammans uppgår värdet
            av den svenska krigsmaterielexporten till dessa länder till 2
            557,7 miljoner kronor och utgör 29,6 procent av Sveriges totala
            krigsmaterielexport.
          </p>
          <p xml:id="i-9QzGgnLJrg9vqEt9HSCyGp">
            Krigsmaterielexporten i miljoner kronor till länder som är medlemmar
            i USA- alliansen med trupper i Irak
          </p>
          <p xml:id="i-RxA5KwqsGShbszFnXLVPub">
            Förenta staterna 747,3 Nederländerna 578,6 Australien 380,8 Storbritannien
            353,4 Italien 219,4 Japan 126,9 Danmark Sli Tjeckien 50,9 Övriga
            (8 länder) 9,3 Summa 25577
          </p>
          <p xml:id="i-FYXX5Kgw5awMp4R6Qroyqx">
            Vänsterpartiet menar att Sverige måste avveckla sin krigsmaterielexport
            till de länder som ingår i den allians som angrep Irak, eftersom
            dessa länder dels brutit mot folkrätten dels för att de därefter
            fortsatt att föra krig i Irak, vilket rimligen inte kan betyda
            något annat än att krigsmaterielexport till dessa länder strider
            mot de svenska riktlinjerna för krigsmaterielexport. Detta vill
            vi att riksdagen skall ge regeringen till känna.
          </p>
          <p xml:id="i-SBSSz1Unfj2s7KqfYnYwWr">
            6 Krigsmaterielexporten till länder som bryter mot mänskliga
            rättigheter
          </p>
          <p xml:id="i-4Bj4WAVNPTKBGdokWkiMy5">
            Europarådets människorättskommissarie Thomas Hammarberg förklarade
            den 25 mars 2006 i tv-programmet Agenda: ”Sverige har varit, enligt
            min mening, pinsamt tyst i den här helt avgörande frågan om respekten
            för mänskliga rättigheter.” Att denna beskrivning är riktig framgår
            mycket tydligt av den politik Sverige för när det gäller vårt
            lands krigsmaterielexport. Thomas Hammarberg pekade i tv-programmet
            också på de förbrytelser som begås på militärbasen Guantanamo
            på Kuba, där USA håller kidnappade människor inspärrade utan åtal.
            Enligt flera vittnesmål utsätts fångarna för tortyr och förnedrande
            behandling. Den verksamhet som pågår på
          </p>
          <p xml:id="i-63Zaiuew3WziW76Z1G6q7K">
            2005/06:U9
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0006.pdf"/>
          <p xml:id="i-D9it1jQqTbpQztJi3Mi85L">
            2005/06:U9
          </p>
          <p xml:id="i-9wDrDFw9iL8ucUL2bcUiej">
            Guantanamobasen är ett av flera exempel när det gäller USA:s
            brott mot mänskliga rättigheter. USA håller sig med flera hemliga
            fängelser i andra länder där likartad verksamhet förekommer. Det
            handlar alltså om systematiska brott mot mänskliga rättigheter
            påbjudna och genomförda av ederala statliga myndigheter i USA.
            Sverige exporterar också krigsmateriel till andra länder som kränker
            mänskliga rättigheter. Malaysia, vars regim kritiserar USA:s intervention
            i rak, håller sig själv med fångläger av Guantanamotyp. Vid Kamunting
            Detention Centre hålls politiskt oppositionella fängslade utan
            åtal. Framträdande oppositionella politiker har fängslats, misshandlats
            och hållits isolerade från omvärlden. I Singapore sitter Chia
            Thye Poh — företrädare för Socialistiska Fronten — ängslad utan
            att ha blivit åtalad sedan 23 år. Flera andra oppositionella politiker
            har arresterats och fängslats. Detta är inte bara brott mot demokratiska
            och fri- och rättigheter utan självklart också mot de mänskliga
            rättigheterna. Saudiarabien är en brutal diktatur där brotten
            mot de mänskliga rättigheterna är grova och omfattande. En speciell
            del av den saudiska säkerhetstjänsten, ”religionspolisen” står
            för en stor del av förtrycket och undertrycker opposition med
            brutala metoder. Det stora antalet gästarbetare diskrimineras
            liksom landets shiamuslimska minoritet som omfattar 6—7 procent
            av landets befolkning. Trots dessa brott mot mänskliga rättigheter
          </p>
          <p xml:id="i-BkC4WykQsZ66AWgmRypWY7">
            exporterar Sverige krigsmateriel till landet. Vänsterpartiet
            anser att Sverige skall avveckla sin krigsmaterielexport till
            ovannämnda stater och andra länder som begår brott mot mänskliga
            rättigheter. Detta vill vi att riksdagen skall ge regeringen till
            känna.
          </p>
          <p xml:id="i-RPYxc6yH34g7Fb5Hg7AvSt">
            7 Export av krigsmateriel till konflikthärdar
          </p>
          <p xml:id="i-NY4bXRyn5DKCDHwPiFeFWZ">
            Den svenska krigsmaterielexporten exporteras inte bara till krigförande
            utan även till stater som är invecklade ”i internationell konflikt
            som kan befaras leda till väpnad konflikt”. Ett sådant exempel
            är konflikten mellan Indien och Pakistan när det gäller Kashmir.
            Denna konflikt har pågått i decennier och an inte anses löst.
            Likafullt fortsätter Sverige att exportera krigsmateriel till
            dessa båda länder. Under en tid avstod Indien från att importera
            krigsmateriel rån Sverige på grund av misshälligheter som uppstod
            under den s.k. Boforsaffären. Sverige fortsatte dock, trots att
            konflikten mellan de båda länder pågick att sälja krigsmateriel
            till Pakistan. Indien har nu åter börjat öpa krigsmateriel och
            i dag köper Indien mer krigsmateriel än Pakistan. Vänsterpartiet
            anser att Sverige skall avveckla sin krigsmaterielexport till
            ndien och Pakistan, då spänningarna mellan dessa båda stater utgör
            en internationell konflikt som kan övergå i väpnad konflikt. Detta
            vill vi att
          </p>
          <p xml:id="i-3YFeuezc67wUqUZNvqdBs9">
            riksdagen skall ge regeringen till känna.
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0007.pdf"/>
          <p xml:id="i-LwbaQygbKonwDXNe6SMvuX">
            8 Ett regelverk lätt att kringgå
          </p>
          <p xml:id="i-5wx7CWnisSW1ELbeUjrjh5">
            Hur kommer det sig att Sverige kan bryta mot sitt eget regelverk
            när det gäller export av krigsmateriel till krigförande länder
            och konflikthärdar samt länder där det förekommer brott mot mänskliga
            rättigheter? En av orsakerna till detta är att grunden för dessa
            två viktiga stadganden (om att inte exportera krigsmateriel till
            krigförande länder, konflikthärdar och länder där det begås brott
            mot mänskliga rättigheter) är att i de svenska riktlinjerna ingår
            en inledande paragraf som anses överordnad och gör alla andra
            stadganden betydelselösa. De svenska riktlinjerna för krigsmaterielexporten
            inleds med att tillstånd till utförsel av krigsmateriel, eller
            annan samverkan med någon i utlandet avseende krigsmateriel, bör
            medges endast om sådan utförsel eller samverkan. 1. bedöms erforderliga
            för att tillgodose det svenska försvarets behov av materiel eller
            kunnande eller i övrigt är säkerhetspolitiskt önskvärd, samt.
            2. inte står i strid med principerna och målen för Sveriges utrikespolitik.
          </p>
          <p xml:id="i-C6rzqA5YxzAMfrnmKZUt3d">
            Genom att tolka denna del av riktlinjerna som överordnad allt
            annat som sägs i Riktlinjerna hamnar de demokratiska och mänskliga
            rättigheterna i skymundan. Den svenska försvarspolitiken anses
            överordnad den världsomspännande kampen för demokrati och mänskliga
            rättigheter. Ett sådant synsätt kan få förödande konsekvenser.
          </p>
          <p xml:id="i-2KnFxaNmU7XKvWNkkRT5SU">
            9 Näringspolitik eller utrikes- och säkerhetspolitik
          </p>
          <p xml:id="i-RJHv1hAH9nfftbyv98kKX9">
            Det är uppenbart att det regelverk som Sverige har när det gäller
            exporten av krigsmateriel inte fungerar. Krigsmateriel exporteras
            till krigförande länder som bryter mot folkrätten, man exporterar
            till konflikthärdar och till stater som bryter mot mänskliga rättigheter.
            År 2005 presenterade Krigsmaterielutredningen (Krut) Reformerat
            regelverk för handel med försvarsmateriel (SOU 2005:9) som förespråkade
            en fullständig omläggning av den svenska krigsmaterielexporten.
            Vänsterpartiet levererade kritik mot Kruts slutsatser i en motion
            (2004/05:U15) i samband med 2005 års regeringsskrivelse om krigsmaterielexporten
            (skr. 2004/05:114). Utredningen fick också häftig kritik av en
            rad fredsorganisationer. Utredningen föreslog att den svenska
            krigsmaterielexporten inte längre skulle vägledas av och styras
            utifrån försvarspolitiska utgångspunkter utan utifrån näringspolitiska.
            Det framgick tydligt att tidigare aspekter som fanns med i det
            tidigare regelverket såsom olämpligheten i att exportera krigsmateriel
            till krigförande länder, konflikthärdar och stater där det förekom
            brott mot mänskliga rättigheter tilldelades ringa betydelse i
            Krut.
          </p>
          <p xml:id="i-4QGRNXmB8WtLTJSfPE3Fz9">
            2005/06:U9
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0008.pdf"/>
          <p xml:id="i-Q9n8DVdg4ccCZ2HqC7GmFM">
            2005/06:U9
          </p>
          <p xml:id="i-MTw248DtsAmKH6rwEJxhcu">
            Utredningen tillsattes i avsikt att bringa praxis i överensstämmelse
            med avsikterna i det ursprungliga regelverket. Praxis har under
            en lång tid avlägsnat sig från avsikterna i det ursprungliga regelverket
            vilka var att förhindra krigsmaterielexport till krigförande,
            konflikthärdar och stater där MRS-brott begås. Men utredningens
            slutsatser gick i rakt motsatt riktning. Vänsterpartiet föreslår
            att regeringen tillsätter en ny utredning om den svenska krigsmaterielexporten
            som har till uppgift att söka utveckla restriktionerna så att
            möjligheterna att exportera krigsmateriel till krigförande, internationella
            konflikthärdar och stater där MR-brott begås upphör. Detta vill
            vi att riksdagen skall ge regeringen till känna. Kruts förslag
            att mjuka upp de svenska riktlinjerna för krigsmaterielexport
            och låta näringspolitiska utgångspunkter vara vägledande kan få
            förödande konsekvenser av annan art som inte framgår av utredningen.
            Om krigsmaterielexporten skall betraktas som en i första hand
            näringspolitisk fråga bör rimligen krigsmaterielexportfrågorna
            överföras till att behandlas av riksdagens näringsutskott och
            inte av utrikesutskottet. De säkerhetspolitiska aspekterna på
            krigsmaterielexporten skulle bli av underordnad betydelse och
            sannolikt inte tillräckligt belysta. I känsliga internationella
            situationer skulle en otillräcklig belysning av utrikes- och säkerhetspolitiska
            aspekter på den svenska krigsmaterielexporten kunna få allvarliga
            konsekvenser.
          </p>
          <p xml:id="i-PfNXR4j1MW18Pbnuo9FCGf">
            Vänsterpartiet = föreslår en ny = utredning om den svenska krigsmaterielexporten
            som i stället för att betona de näringspolitiska aspekterna betonar
            vikten av en restriktiv krigsmaterielexport, MR-perspektiv och
            internationella säkerhetspolitiska aspekter. Detta vill vi att
            riksdagen skall ge regeringen till känna.
          </p>
          <p xml:id="i-NtHKZqGqAbWAdKkLUddBHV">
            10 Krigsmaterielexport till odemokratiska regimer
          </p>
          <p xml:id="i-99oJtchAzG9dQfRXVgnoiH">
            En genomgång av de länder till vilka Sverige exporterar krigsmateriel
            visar att en del av dem saknar demokratiskt styrelseskick. Detta
            innebär att det som den svenska = utvecklingspolitiken = syftar
            = till när det = gäller rättighetsperspektivet motverkas. Att
            exportera krigsmateriel till länder med icke-demokratiska regimer
            kan = självklart inte främja vare sig fattigdomsbekämpning eller
            respekten för mänskliga rättigheter. Därför bör ett demokratikriterium
            finnas med i ett framtida förbättrat regelverk för den svenska
            krigsmaterielexporten. I Krut avfärdas hela problematiken med
            exporten till icke-demokratiska regimer med att uppgiften är för
            svår och begreppet demokrati alltför svårdefinierat. Det är ett
            alltför lättvindligt sätt att hantera en så betydelsefull fråga
            — i all synnerhet som en del regimer som importerar krigsmateriel
            på ett mycket tydligt sätt är odemokratiska och knappast ens själva
            benämner sig som demokratiska.
          </p>
          <pb facs="riksdagen-motions-pdf/data/200506/mot_200506_U_9/mot_200506_U_9-0009.pdf"/>
          <p xml:id="i-PsxdnTFJBoCmWApRf16gcG">
            Vänsterpartiet anser att det i direktiven till en ny utredning
            av krigsmaterielexporten ska ingå ett demokratikriterium när det
            gäller restriktionerna för den svenska krigsmaterielexporten.
            Detta vill vi att riksdagen skall ge regeringen till känna.
          </p>
          <p xml:id="i-JZJjsv3wv47CzAKU3WBMm5">
            11 Följdleveranser
          </p>
          <p xml:id="i-6JeKnMD7y544124HHyvNmB">
            Det nuvarande regelverket när det gäller krigsmateriel är avsett
            att vara restriktivt. Trots detta har det funnits stora kryphål
            i regelverket. Dessa har främst handlat om följdleveranser. Med
            hänvisning till att Sverige måste uppfylla ingångna avtal och
            uppvisa pålitlighet när det gällde leveranser av krigsmateriel
            har Sverige exporterat krigsmateriel som följdleveranser till
            flera länder där omfattande och grova brott mot mänskliga rättigheter
            begåtts. Dessa leveranser har ibland pågått i decennier och utgjort
            en skamfläck när det gäller Sveriges internationella anseende.
            På konstitutionsutskottets initiativ (bet. 1996/97:KU25) gjorde
            regeringen en utredning om följdleveranser. I den utredningen
            redovisades en rad europeiska länders riktlinjer när det gällde
            följdleveranser. Det var en ganska variationsrik bild som gavs.
            Storbritannien hade t.ex. en bestämmelse om följdleveranser, där
            man angav att efter två år måste ny prövning göras för att krigsmaterielföretagen
            skulle få genomföra följdleveranser. Det är tveklöst en avsevärd
            skillnad mellan dessa och de svenska bestämmelserna. Likafullt
            drog utredningen den märkliga slutsatsen att bestämmelserna var
            likartade i hela Europa. I utredningen förelåg alltså ett stort
            gap mellan fakta och slutsatser. När det gäller bestämmelserna
            för följdleveranser för svensk krigsmaterielexport bör dessa bli
            mer restriktiva och en tidsgräns för hur länge dessa kan pågå
            måste sättas. Detta vill vi att riksdagen skall ge regeringen
            till känna. Följdleveranser är inget enskilt svenskt fenomen.
            Det berör i allt högre grad Europas och EU:s export av krigsmateriel.
            Sverige bör därför i EU driva en politik om ökad restriktivitet
            när det gäller följdleveranser av krigsmateriel. Detta vill vi
            att riksdagen skall ge regeringen till känna. För att EU:s restriktioner
            också ska få någon påtaglig effekt bör EU:s uppförandekod också
            omvandlas från en rekommendation till ett för medlemsländerna
            bindande dokument. Detta vill vi att riksdagen skall ge regeringen
            till känna.
          </p>
          <p xml:id="i-Mk9YdeBmnfWvmdnP8Zdm8k" type="date">
            Stockholm den 3 april 2006
          </p>
          <p xml:id="i-MaByxLD1Yq4FHS4z4nY2No" type="signatureBlock">
            Alice Åström (v) Berit Johannesson (v) Kenneth Kvist (v) Peter
            Pedersen (v) Karin Thorborg (v)
          </p>
          <p xml:id="i-Jv1Yj2H1nKRu57Tp4nTttr">
            2005/06:U9
          </p>
        </div>
      </div>
    </body>
  </text>
</TEI>
