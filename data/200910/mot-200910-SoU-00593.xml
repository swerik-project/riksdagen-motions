<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00593">
  <teiHeader>
    <fileDesc>
      <titleStmt>
        <title>Översyn av den framtida finansieringen av hälso- och sjukvården</title>
        <author corresp="i-BZ7PcK8D1efvHXsafGEMKE i-W6BJ44rcZjp5pD28NhHrCf">av Andreas Norlén och Gunnar Axén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av den framtida finansieringen av hälso- och sjukvården</title>
          <idno type="rdwebb">GX02So593</idno>
          <rs type="number">So593</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So593/text</ref>
          <ref type="dokument_url_html">http://data.riksdagen.se/dokument/GX02So593</ref>
          <ref type="dokumentstatus_url_xml">http://data.riksdagen.se/dokumentstatus/GX02So593</ref>
          <ref type="doc">http://data.riksdagen.se/fil/B16D2FC0-9203-40C6-94CD-F51375D53332</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LBJ1AfEMsFWtr5gVKiLLem" type="signed"/>
        <correspContext corresp="i-LBJ1AfEMsFWtr5gVKiLLem">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction type="numbering" xml:id="i-3xqNqAztnsGbbXXeHGs1Jf">
          <date when="2009-10-08"/>
        </correspAction>
        <correspAction type="submission" xml:id="i-5tEg8CMowewSxkm6KDZ1Mm">
          <date when="2009-10-06"/>
        </correspAction>
        <correspAction type="transfer" xml:id="i-KHUvaVp9WBE7vsCzWqCJ5E">
          <date when="2009-10-06"/>
        </correspAction>
        <correspAction type="assigned" xml:id="i-QcHcmHJsMbQLGKFnGVnpfr"/>
        <correspContext corresp="i-QcHcmHJsMbQLGKFnGVnpfr">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SckNxPpWozFSJPGYNo5GUr">
            Förslag till riksdagsbeslut
          </head>
          <p xml:id="i-B46UL7KyLF6rWLT2zteb6Z">
            Riksdagen tillkännager för regeringen som sin mening vad som
            anförs i motionen om en översyn av den framtida finansieringen
            av svensk hälso- och sjukvård.
          </p>
        </div>
        <div type="motContent">
          <head type="h1" xml:id="i-G7y1Rb2tugvqWkHW7QCVeN">
            Utmaningar
          </head>
          <p xml:id="i-Ged2J7MerDcKYx99BuJPZo">
            Hälso- och sjukvårdens finansiering står inför stora utmaningar
            i en inte alltför avlägsen framtid. Utvecklingen av den så kallade
            befolkningspyramiden, där basen (det vill säga de yngre) blir
            allt mindre och toppen (de äldre) blir allt större, talar sitt
            tydliga språk. En stor forskningsstudie som inleddes 1999 har
            nyligen rapporterats (Simulating an Ageing Population A Microsimulation
            Approach applied to Sweden) och där prognostiseras att kostnaderna
            för svensk hälso- och sjukvård kommer att öka med hela 270 procent
            (!) till år 2040.
          </p>
          <p xml:id="i-MpZq3SYeqYoxpLo2z6GbTi">
            Idag går cirka 20 procent av skatteintäkterna till sjukvården.
            Denna mycket trovärdiga prognos innebär att andelen (om allt annat
            är oförändrat) ökar till 36 procent. Med också färre som ska försörja
            fler som går i pension i detta scenario kommer, om inget görs,
            den solidariskt finansierade välfärden att utsättas för svåra
            prövningar. Mot bakgrund av denna alarmerande kostnadsutveckling
            bör varje förslag till möjlig framtida finansiering av svensk
            hälso- och sjukvård noga övervägas, med den givna utgångspunkten
            att finansieringen även i framtiden ska vara solidarisk och ske
            med skattemedel.
          </p>
          <head type="h2" xml:id="i-QWUprWY75MZdJX3JJQuY9j">
            Probleminventering
          </head>
          <p xml:id="i-CmvEGqZdizUD7afoRv7HX">
            Svensk vård brottas framförallt med problem med dålig tillgänglighet.
            Resultatet av långvarigt styre av vänsterkoalitioner med höga
            skatter parat med ransoneringspolitik inom sjukvården har medfört
            att tillgängligheten till svensk sjukvård hamnat i strykklass
            internationellt sett. För alla dem som köar i halvår, årsvis eller
            till och med ännu längre ger det tveksam tillfredsställelse att
            veta att vården, som de inte kommer i kontakt med, ofta håller
            mycket bra kvalitet när den väl kan ges.
          </p>
          <p xml:id="i-rxWqKQmXr3iv2zhXMzanm">
            För att råda bot på den kvalitetsbrist det innebär att tillgängligheten
            till vården är under all kritik, är en ökad mångfald av konkurrerande
            utförare som tävlar om att korta köerna ett måste. För liten mångfald
            av vårdgivare i stora delar av Sverige hämmar påtagligt effektiviteten
            i vården. Att skapa bättre effektivitet med bibehållen säkerhet
            och trygghet för patienterna inom ramen för en fortsatt solidarisk
            finansieringsmodell som är långsiktigt hållbar kräver nytänkande.
            Att landstingen är ansvariga både för den största delen av finansieringen
            av vården och för att utföra den största delen av vården är ett
            problem. Det är tydligt att det på många håll finns en lojalitet
            inom landstingen gentemot den egna organisationen, vilket leder
            till att många landsting vill skydda sin egen verksamhet från
            konkurrens och motverkar privata vårdgivare. Fri etableringsrätt
            inom primärvården har införts och det är bra, men ytterligare
            reformer krävs.
          </p>
          <p xml:id="i-XEo2wbq9mnsgDDjHm3tREA">
            Idag bekostas vård- och omsorgsinsatser av olika slag från tre
            beskattningsnivåer, kommun, lansting och stat, medan ersättningen
            till dem som är sjuka, arbetsskadade, förtidspensionerade etcetera
            bekostas genom statliga försäkringslösningar (sjukförsäkringen
            m.m.). Det innebär att den som bekostar vården inte drabbas av
            merkostnader om tillgängligheten är dålig och människor tvingas
            gå sjukskrivna onödigt länge i väntan på behandling. Dessa kostnader
            faller istället på de statliga försäkringarna. Regeringen har
            försökt skapa drivkrafter för landstingen att tillhandahålla vård
            snabbt, genom att sjukvårdsmiljarden fördelas bland de landsting
            som uppfyllt krav på kortade vårdköer. Det är bra, men det vore
            värdefullt att skapa än tydligare drivkrafter att leverera vård
            och därmed minska sjukskrivningskostnaderna. Det vore lättare
            att skapa sådana drivkrafter om både vården och sjukskrivningarna
            bekostades ur samma kassa, exempelvis statskassan.
          </p>
          <p xml:id="i-BxEJ7pj1axDKRu1gd93Fow">
            Även om borgerliga landstingspolitiker runtom i Sverige sedan
            valet 2006 kortat vårdköer och gjort andra förbättringar, blir
            det allt tydligare att de 150 år gamla organisationerna för att
            bekosta och producera sjukvård landstingen medför att mycket pengar
            rinner ur systemet utan att användas till vård. Vi har 21 regionala
            vårdgivare, som var för sig försöker centralstyra tusentals anställda
            inom den egna organisationen på hundratals vårdcentraler och en
            lång rad sjukhus med mycket varierande resultat runt om i landet.
            Betydande effektivitetsförluster är en ofrånkomlig konsekvens
            i stora, centraliserade, byråkratiska organisationer som dessa.
            Med 21 olika sjukvårdshuvudmän, som alla har eget budgetansvar,
            blir inte vården lika och rättvis för alla medborgare såsom hälso-
            och sjukvårdslagen (HSL) föreskriver. Istället blir vården beroende
            av i vilket landsting man är folkbokförd. Ökade statliga krav
            på landstingen och ökad statlig kontroll av landstingen kan förbättra
            situationen, men det grundläggande systemfelet blir ändå kvar.
          </p>
          <p xml:id="i-RoeRAorAg3rXVLE6UL9tYf">
            Det är därför betydelsefullt att ifrågasätta det nuvarande systemet
            för sjukvårdens finansiering och fundera på bland annat om en
            statlig finansiering av vårdens utförande vore att föredra. Man
            kan till exempel tänka sig en statlig försäkringslösning som bekostar
            sjukvården när vi blir sjuka, på motsvarande sätt som vi har en
            statlig sjukförsäkring som bekostar sjukpenningen när vi blir
            sjuka.
          </p>
          <head type="h2" xml:id="i-C3x9wUZAYs62Gj4p6ocJmT">
            Ett internationellt exempel
          </head>
          <p xml:id="i-RVXPeByQThKrrVXjzSn8Wk">
            Holland har på senare år, i bred parlamentarisk enighet, framgångsrikt
            förändrat sitt sjukvårdssystem och infört en statligt finansierad
            försäkringslösning för utförandet. En sådan modell skulle kunna
            erbjuda attraktiva möjligheter också för Sverige. Regeringens
            särskilda utredare i frågan, professor Johan Calltorp, är också
            inne på denna linje som ett av de förslag som är värt att beakta
            inför framtiden. Systemet utgår ifrån en fortsatt solidariskt
            skattefinansierad vård, men bygger på att staten bekostar en försäkringspremie
            som går till den ackrediterade försäkringsgivare som medborgaren
            väljer. Försäkringsgivaren köper sedan den vård som behövs av
            olika utförare offentligt ägda eller enskilt ägda. Ingen medborgare
            får vägras försäkring. Försäkringsgivarnas intressen som kunder
            till utförarna leder till att vård med hög kvalitet, god tillgänglighet
            och hög effektivitet levereras. I Holland har försäkringsgivare
            som riktat in sig på uppskattade regionala och lokala sjukvårdsutförare
            vunnit många patienters förtroende.
          </p>
          <head type="h2" xml:id="i-Uei4n7hKzrhZ6CzWqSAko1">
            En tänkbar väg framåt
          </head>
          <p xml:id="i-GgWuHYrLw75qLzrfLu7qfB">
            Ett skattefinansierat, obligatoriskt sjukvårdförsäkringssystem
            för alla medborgare skulle kunna vara ett sätt, på vilket vården
            kan göras bättre och effektivare. Både vård- och sjukskrivningskostnader
            skulle bekostas ur samma kassa, vilket skulle innebära att mer
            pengar till vården i vissa situationer genast skulle kunna räknas
            hem genom minskade kostnader för sjukskrivningar. Många fler vårdgivare
            skulle kunna verka utan att hållas tillbaka av landstingen och
            bidra till att öka tillgängligheten till vården samt tillhandahålla
            vård på ett mer effektivt sätt än vad som sker idag.
          </p>
          <p xml:id="i-MLu6PemxoToUXjwkPRJ5xJ">
            Konsekvenserna av att den tänkta obligatoriska försäkringspremien
            betalas i sin helhet av staten, skulle göra att ställningen för
            privata sjukvårdsförsäkringar också skulle komma upp till en hälsosam
            politisk diskussion. Tillståndet idag med sedan många år ökande
            inköp av privata sjukvårdsförsäkringar, till följd av den dåliga
            tillgängligheten till den skattefinansierade vården, är synnerligen
            otillfredsställande.
          </p>
          <p xml:id="i-4Vcv5ZhJ37wscizDAq3Zc6">
            I en alltmer globaliserad värld, där rörligheten både för sjukvårdens
            utförare och för patienterna ökar, skulle en skattefinansierad
            försäkringspremie för sjukvård för svenska medborgare sannolikt
            vara ett bättre redskap än dagens modell, om man vill låta vårdfinansieringen
            följa patienten även utanför Sveriges gränser.
          </p>
          <p xml:id="i-RoGon4jCsTv5HkdacsYwLD">
            Dagens sjukvård har betydande problem och risken är stor att
            vårdkostnaderna i framtiden kommer att öka kraftigt. Det är angeläget
            att analysera ett antal olika tänkbara sätt, varpå hälso- och
            sjukvården kan finansieras i framtiden.
          </p>
          <p xml:id="i-B9azNxpjnVBpXLZ9ipHp7t">
            Sammanfattningsvis vill vi därför att riksdagen ger regeringen
            tillkänna att en översyn av den framtida finansieringen av svensk
            hälso- och sjukvård bör göras.
          </p>
        </div>
        <div type="motSignatures">
          <list>
            <item xml:id="i-7RkHCB3sBfMiEhw78UWT3Z">
              Andreas Norlén (m)
            </item>
            <item xml:id="i-JSA66KimrXMWUFJxZfVVKD">
              Gunnar Axén (m)
            </item>
          </list>
        </div>
      </div>
    </body>
  </text>
</TEI>
