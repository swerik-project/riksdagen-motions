<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00391">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__391/mot_1961__fk__391-001.pdf"/>
      <fw xml:id="i-AunpfZS71bmFXJRai65RRA">
        Motioner i Första kammaren, nr 391 år 1961 7
      </fw>
      <div xml:id="i-TkF47FkHGrbh1hvwjEjQ6G" type="motHeader">
        <div xml:id="i-CYg5zut1t3n3629TjAoQRZ" type="motTitle"/>
        <div xml:id="i-WEsQjVcfD9pyivipqpiw6n" type="motSubmissionInfo"/>
      </div>
      <div xml:id="i-TYWp5sqGWtC739w8aULZBv" type="motBody">
        <div xml:id="i-LjfEL1vHbcKuyqyEPpbA3h">
          <p xml:id="i-A2F2MuZ63B4Xp3a8CwVc9h">
            Nr 391
          </p>
          <p xml:id="i-GnJiZNQqZbyf1s15a8qpqW">
            Av herr Hanson, Per-Olof, och herr Andersson, Axel Johannes,
            om utredning rörande säkerhetskontrollen på atomenergiom- rådet.
          </p>
          <p xml:id="i-Rv8wi535mSJFDkgPvkrNGe">
            (Lika lydande med motion nr 458 i Andra kammaren)
          </p>
          <p xml:id="i-FxMMxuPp6eSArW3MmUanZj">
            Med hänsyn till det snabbt stigande energibehovet har sedan länge
            på- gått en hastigt fortskridande utbyggnad av de svenska vattenkraftstillgång-
            arna. Enligt föreliggande långtidsplaner på detta område kommer
            i början på 1970-talet de, såvitt hittills kan bedömas, från ekonomiska
            synpunkter utbyggnadsvärda vattenkraftstillgångarna att vara tillvaratagna.
            Därefter återstår för en ytterligare ökning av energitillförseln
            med nu känd teknik endast två vägar: dels vidgad import av fossilt
            bränsle, dels atomenergi: - Av många skäl har statsmakterna mot
            denna bakgrund ansett det i hög grad önskvärt att vårt land under
            1970-talet kan insätta betydande resurser av atomkraft i den svenska
            energiförsörjningen. Avsevärda belopp har hit- tills investerats
            för att framta de tekniska data och erfarenheter som be- hövs
            för att göra en sådan utveckling möjlig. Sedan 1957 uppgår de
            av riks- dagen för ändamålet anslagna medlen till inte mindre
            än 531,7 mkr. Trots de stora belopp som ställts till förfogande
            har besvikelserna blivit stora, och en avsevärd krympning och
            försening av de ursprungliga planer- na har inte kunnat undvikas.
            Orsakerna härtill skall icke här närmare ut- vecklas. Att detta
            inträffat ställer emellertid tidsschemat för utvecklandet av atomkraften
            som en någorlunda betydande faktor i den svenska energi- försörjningen
            i en bekymmersam dager. Detta förhållande torde vara or- saken
            till att riksdagen icke vid prövningen av AB Atomenergis anslagskrav
            har visat större återhållsamhet. Utan en ingående kännedom om
            på saken inverkande förhållanden, en kännedom vilken det för anslagsbeviljande
            or- gan är svårt att skaffa sig, är det uppenbarligen vanskligt
            att med rimlig grad av säkerhet avgöra huruvida AB Atomenergis
            organisation är den mest lämpliga och huruvida de anslagna medlen
            kommer till effektiv användning. Den snabbhet med vilken bolaget
            har expanderat har dock i det väsentliga accepterats, eftersom
            en annan uppbyggnadstakt möjligen kunde ha även- tyrat den godtagna
            målsättningen. Vi önskar dock understryka nödvändig- heten av
            att alla tänkbara besparings- och rationaliseringsåtgärder tillvara-
            tas som icke strider mot målsättningen att någorlunda inom den
            tidsfrist som «står till buds framta de nödvändiga resultaten.
          </p>
          <pb facs="riksdagen-motions-pdf/data/1961/mot_1961__fk__391/mot_1961__fk__391-002.pdf"/>
          <fw xml:id="i-PexJtKgZu5kVnCmB9r8bLM">
            8 Motioner i Första kammaren, nr 391 år 1961
          </fw>
          <p xml:id="i-YT7rU2cKAfT51csyBS4Ubw">
            I avvaktan på hur samarbetet mellan AB Atomenergi och den enskilda
            industrien och kraftproducenterna utvecklas sedan de nya principiella
            rikt- linjerna för detta samarbete fastlades i mars 1960 avstår
            vi från att när- mare uppta denna fråga till behandling trots
            dess centrala betydelse för atomteknikens utveckling i landet.
            Vi vill dock understryka att det sam- arbete som här föreligger,
            inte minst i de viktiga avseenden som har att göra med den utvecklingsfrämjande
            forskningen och tillgodogörande av arbets- resultat, bjuder på
            problem. I bolagets arbetsprogram ingår även ett betydande mått
            av mera grund- läggande forskning. Bolaget har även till stor
            del hittills utbildat sin egen kvalificerade personal. Det kan
            ifrågasättas huruvida det i längden är ända- målsenligt och rationellt
            att bolaget i så hög grad ägnar sig åt sådana upp- gifter, vilka
            till stor del mera torde höra hemma inom universitet och hög-
            skoleutbildning. Det är icke osannolikt att en förändring härvidlag
            skulle kunna leda till icke oväsentligt lägre samlade kostnader.
            Vid fjolårets riksdag var frågan om den statliga administrationen
            i fråga om atomenergifrågor föremål för överläggningar. Bl. a.
            förelåg förslag om att överväga huruvida icke handläggningen av
            atomenergifrågorna borde sammanföras under ett departement. Statsutskottet
            avvisade åtgärder i syfte att få en omorganisation till stånd
            på denna punkt med hänvisning till att frågan om departementsorganisationen
            över huvud är föremål för prövning av författningsutredningen.
            Med hänsyn till att den gällande or- ganisationen är uppenbart
            irrationell vill vi emellertid betona önskvärdheten av att de
            nuvarande olägenheterna undanröjs utan onödigt dröjsmål. På hemställan
            av atomenergidelegationen föreslår departementschefen vissa förstärkningar
            av tillsynsmyndigheternas expertis. Vi vill icke för vår del motsätta
            oss denna förstärkning men vill framhålla att en väsentligare
            svaghet i fråga om säkerhets- och tillsynsfrågornas handläggning
            ligger i själva den organisationsform som valts. Tillsynsmyndighet
            för säkerhetsfrågor är atomenergidelegationen. Som beredande organ
            har denna den s. k. reaktorförläggningskommittén, vilken handlägger
            frågor rörande säkerhet och lokalisering. I motion till 1960 års
            riksdag fästes uppmärksamheten på det mindre lämpliga i det förhållandet
            att inom reaktorförläggningskommittén återfinns flera befattningshavare
            i atombolaget, vilket bolag bland sina arbetsuppgifter även har
            konstruk- tions- och delansvar i anläggande av atomreaktorer och
            atomenergianlägg- ningar. Då dessutom medlemmar i reaktorförläggningskommittén
            även är ledamöter i atomenergidelegationen, föreligger det åt
            två håll personalunion av icke lämpligt slag. Visserligen har
            det anförts att den beslutande myn- digheten i säkerhets- och
            kontrollfrågor är delegationen och att reaktor- förläggningskommittén
            endast utgör en beredande instans. Denna omstän- dighet torde
            emellertid i realiteten vara av mindre betydelse, eftersom den
          </p>
          <pb facs="riksdagen-motions-pdf/data/1961/mot_1961__fk__391/mot_1961__fk__391-003.pdf"/>
          <fw xml:id="i-2T6wfBGbs1fYFfaZQkMEnN">
            Motioner i Första kammaren, nr 391 år 1961 9
          </fw>
          <p xml:id="i-883vGGSVFTTdS3iHZ6y9Dh">
            sakkunskap som finns representerad i reaktorförläggningskommittén
            ovill- korligen kommer att medföra att denna kommittés uttalanden
            får ett be- stämmande inflytande på delegationens avgörande. Beträffande
            atombolagets medverkan i reaktorförläggningskommittén har framhållits
            att denna svårligen kan undvaras, eftersom bolaget förfogar över
            en så stor del av landets expertis på reaktortekniska kontroll-
            och sä- kerhetsfrågor. Denna invändning förbiser dock bl. a. möjligheten
            att i högre grad anlita utländsk expertis. F. ö. kan inte personalbrist
            i ett utvecklings- skede få åberopas som skäl för en otillfredsställande
            säkerhetsorganisation. Trots de skäl som kan anföras som orsak
            till den nuvarande organisa- tionen, går det inte att förneka
            att den är olämpligt utformad med hänsyn till de särskilda krav
            som måste ställas på en kontroll- och säkerhetsorga- nisation
            inom ett så pass riskabelt område som det här gäller. Den miss-
            tanken bör inte ens få plats, att det kan förekomma att personal
            i olika egenskaper kan komma att granska sina egna eller nära
            arbetskamraters arbetsresultat. Att den nuvarande organisationen
            ger rum för sådana möj- ligheter torde vara klart. Ett konstaterande
            härav utgör på intet sätt något misstroende mot de enskilda personer
            som är sysselsatta på detta arbets- område. Då det är av stor
            betydelse att allmänhetens förtroende för säkerhetskon- trollen
            stärkes och bevaras, icke minst efter den kritik mot handläggningen
            av dessa frågor som framkommit i samband med anläggandet av Ågesta-
            verket, föreslår vi att en utredning tillsättes med uppdrag att
            skyndsamt ut- reda och framlägga förslag till en ändrad och mera
            betryggande organisation av säkerhets- och kontrollfrågorna. Med
            hänvisning till ovanstående hemställer vi, dels att riksdagen
            måtte hos Kungl. Maj:t hemställa om en skyndsam utredning med
            uppdrag att framlägga förslag rörande en mera betryggande säkerhetskontroll
            på atom- energiområdet, varvid främst bör övervägas att överflytta
            den strålningskontrollerande verksamheten jämte gransk- ning och
            tillståndsgivning till en med allsidig sakkunskap utrustad ojävig
            och oberoende institution för vilken offent- lighetsprincipen
            bör gälla, dels ock att Kungl. Maj:t även i övrigt vid handläggning-
            en av atomenergiärenden måtte beakta vad här ovan anförts.
          </p>
          <p xml:id="i-ThF5zANNfURMCK8paZBtxb" type="date">
            Stockholm den 26 januari 1961
          </p>
          <div xml:id="i-3Fe6YYHzZeynzcHkpK2843" type="signatureBlock">
            <p who="unknown" type="signature">
              Per-Olof Hanson Axel Andersson
            </p>
          </div>
        </div>
      </div>
    </body>
  </text>
</TEI>
