<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02972">
  <teiHeader>
    <fileDesc>
      <titleStmt>
        <title>Mobilisering mot grov organiserad brottslighet</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2972 av Beatrice Ask m.fl. (M, C, FP, KD)</title>
          <idno type="rdwebb">H2022972</idno>
          <rs type="number">2972</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022972/text</ref>
          <ref type="dokument_url_html">http://data.riksdagen.se/dokument/H2022972</ref>
          <ref type="dokumentstatus_url_xml">http://data.riksdagen.se/dokumentstatus/H2022972</ref>
          <ref type="docx">http://data.riksdagen.se/fil/B44A7635-E05B-44FE-BC59-811225406661</ref>
          <ref type="pdf">http://data.riksdagen.se/fil/8F849C71-7EA9-4797-BB5C-3BC84151C23A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BDKvCat8G2WGQ3wCHbgTPy" type="signed"/>
        <correspContext corresp="i-BDKvCat8G2WGQ3wCHbgTPy">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-TYeaCoNH2xGsxpTMJgrcXD" type="submitted">
          <date when="2014-11-10"/>
          <time when="17:42:27"/>
        </correspAction>
        <correspAction xml:id="i-WX5rjc3iYyiNpNWDT6nYRV" type="reviewed">
          <date when="2014-11-11"/>
          <time when="10:20:17"/>
        </correspAction>
        <correspAction xml:id="i-AQKC6pW7wCHQ64iWQTKgzd" type="referred">
          <date when="2014-11-12"/>
        </correspAction>
        <correspAction xml:id="i-So2HjFA2aD7dePym7MuzP8" type="assigned">
          <date when="2018-06-05"/>
          <time when="10:32:46"/>
        </correspAction>
        <correspContext corresp="i-So2HjFA2aD7dePym7MuzP8">
          <ref type="assignedTo">Justitieutskottet</ref>
        </correspContext>
        <correspAction xml:id="i-Aw1o4Lu5X1DyotgMHEkB9M" type="behandlas_i"/>
        <correspContext corresp="i-Aw1o4Lu5X1DyotgMHEkB9M">
          <ref type="uppgift">2014/15:JuU15</ref>
          <ref type="ref_dok_id">H201JuU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-74e2B4UttbJ2cmtTH2cpRC" type="behandlas_i"/>
        <correspContext corresp="i-74e2B4UttbJ2cmtTH2cpRC">
          <ref type="uppgift">2015/16:CU14</ref>
          <ref type="ref_dok_id">H301CU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BPF4vFscTYvv8KawG3yQ1c" type="behandlas_i"/>
        <correspContext corresp="i-BPF4vFscTYvv8KawG3yQ1c">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9maYxdHexxRp8eQGJyAbAL" type="behandlas_i"/>
        <correspContext corresp="i-9maYxdHexxRp8eQGJyAbAL">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2972 av Beatrice Ask m.fl. (M,
          C, FP, KD) Mobilisering mot grov organiserad brottslighet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DHNFfKgf7oZeRaCZGSbzW6">
            Förslag till riksdagsbeslut
          </head>
          <list style="ol">
            <item xml:id="i-WfQ5dHaUUWaXpN1Akav2d4">
              Riksdagen tillkännager för regeringen som sin mening vad som
              anförs i motionen om att utöka kriminaliseringen för brott som
              begås inom ramen för organiserad, kriminell verksamhet.
            </item>
            <item xml:id="i-AxEDx9cPqvycW2Jc2wbJpt">
              Riksdagen tillkännager för regeringen som sin mening vad som
              anförs i motionen om att skärpa straffen för människohandel och
              koppleri.
            </item>
            <item xml:id="i-4ypMEFS7ao85YGfdjabSEX">
              Riksdagen tillkännager för regeringen som sin mening vad som
              anförs i motionen om att göra det lättare att förverka kriminellas
              tillgångar.
            </item>
            <item xml:id="i-BYNQ4UkV6G7BbMcDnuddwk">
              Riksdagen tillkännager för regeringen som sin mening vad som
              anförs i motionen om att skärpa straffansvaret för underlåtenhet
              att avslöja och hindra brott för personer som har anknytning till
              den brottsliga verksamhet där brottet har begåtts.
            </item>
            <item xml:id="i-7GcJ95JmQeqbKtE5PiRZfP">
              Riksdagen tillkännager för regeringen som sin mening vad som
              anförs i motionen om att regeringen senast den 1 juni 2015 ska
              återkomma till riksdagen med förslag om skärpta straff för dråp,
              synnerligen grov misshandel, grov misshandel, grovt rån, grov
              utpressning, grovt olaga hot och grovt olaga tvång.
            </item>
            <item xml:id="i-E7VvWBALgMuS6VypGuLFyD">
              Riksdagen tillkännager för regeringen som sin mening vad som
              anförs i motionen om att skärpa straffen för narkotikabrott.
            </item>
            <item xml:id="i-TrD3cbwPymP9GpoV3qJrog">
              Riksdagen tillkännager för regeringen som sin mening vad som
              anförs i motionen om att regeringen senast den 1 juni 2015 ska
              återkomma till riksdagen med förslag om att utöka kriminaliseringen
              av systematiska fakturabedrägerier genom införandet av ett särskilt
              brott, grovt fordringsbedrägeri.
            </item>
            <item xml:id="i-VaxzTobuCpnm4iY9CWxJLc">
              Riksdagen tillkännager för regeringen som sin mening vad som
              anförs i motionen om att kriminalisera försök till häleri.
            </item>
            <item xml:id="i-GwohqEAZoik8jd3ME2Xn5n">
              Riksdagen tillkännager för regeringen som sin mening vad som
              anförs i motionen om att tillsätta en utredning i avsikt att göra
              det enklare att säga upp hyresgäster som ägnar sig åt grov organiserad
              brottslighet.
            </item>
            <item xml:id="i-DgYfJz6DqY2jgJzdoPvGqv">
              Riksdagen tillkännager för regeringen som sin mening vad som
              anförs i motionen om att göra det lättare att utbyta information
              i kampen mot grov organiserad brottslighet.
            </item>
            <item xml:id="i-GxMp2FHBnUxqxT5s9gtjj6">
              Riksdagen tillkännager för regeringen som sin mening vad som
              anförs i motionen om en utredning för att tydliggöra och skärpa
              reglerna för ordning och säkerhet i domstolarna.
            </item>
          </list>
        </div>
        <div type="motContent">
          <head xml:id="i-22Sa3226pzUdDN5Q454SpL" type="h1">
            Motivering
          </head>
          <p xml:id="i-Kb4fctLicr2hhLtHxCrTAo">
            Den grova organiserade brottsligheten måste med kraft bekämpas.
            För att minska den organiserade brottsligheten måste nyrekryteringen
            till de kriminella nätverken motverkas. Det ska finnas stöd att
            tillgå för den som vill lämna det kriminella livet. För att komma
            åt brottslighet som rör sig över gränserna måste rättsväsendet
            samarbeta internationellt. EU-samarbetet innebär stärkta möjligheter
            att bekämpa gränsöverskridande brottslighet.
          </p>
          <head xml:id="i-TTW1jpKxVMu75CWSwKxuo8" type="h3">
            Grov organiserad brottslighet
          </head>
          <p xml:id="i-J4XfavGEHRMvn44VDSQoiv">
            Den grova organiserade brottsligheten innebär lidande och stor
            skada för både enskilda människor och företag, men också för samhället
            i stort. Organiserad brottslighet ligger bakom huvuddelen av den
            gränsöverskridande brottsligheten, bland annat människohandel
            och narkotikasmuggling. Alliansregeringen tog 2007 initiativ till
            en bred nationell mobilisering mot den grova organiserade brottsligheten.
            Mobiliseringen, som nu involverar elva myndigheter inom och utom
            rättsväsendet, har lett till ett mer omfattande och uthålligt
            arbete än tidigare. De nya arbetsformer som utvecklats har bidragit
            till snabbare och ökad samverkan mellan myndigheterna.
          </p>
          <p xml:id="i-V3aErGNW3mJZgDm8Gv8sh1">
            Organiserade kriminella nätverk verkar i hela landet. De senaste
            årens händelser i exempelvis Göteborg och Södertälje understryker
            nödvändigheten av uthålliga insatser för att bekämpa den grova
            organiserade brottsligheten. Myndigheternas samarbete ger kraft
            i arbetet. För att nå resultat krävs också ett väl utvecklat internationellt
            samarbete samt att de brottsbekämpande myndigheterna har tillgång
            till effektiva arbetsmetoder och straffprocessuella tvångsmedel.
          </p>
          <p xml:id="i-JfWBQ93akaFNK334DAyUSv">
            Bättre förutsättningar att utreda och lagföra gränsöverskridande
            brott är viktigt i kampen mot den gränsöverskridande organiserade
            brottsligheten. Det europeiska samarbetet inom rättsområdet bör
            därför utvecklas ytterligare. Samverkan mellan tullen och de rättsvårdande
            myndigheterna har intensifierats under senare år. Arbetet axel
            mot axel i enskilda ärenden har bland annat lett till fler beslag
            av vapen. Det är viktigt att samarbetet fortsätter och fördjupas.
          </p>
          <p xml:id="i-8teZzRXn5ik2Eo1WSCKJc">
            Ett antal yrkeskriminella står för en stor del av brottsligheten
            i Sverige. Att sätta dessa individers brottslighet ur spel – genom
            återfallsförebyggande arbete och/eller relevanta straff – bör
            vara ett viktigt fokus.
          </p>
          <head xml:id="i-MXiaaRJUCdzdwmqc744WKc" type="h3">
            Skärpta straff för brottslighet som sker i organiserad form
          </head>
          <p xml:id="i-V2JXTDSBpQRczZQaCw1MP">
            Ett brott som begås överlagt och inom ramen för en organiserad
            kriminell verksamhet har generellt ett betydligt högre straffvärde
            än ett motsvarande brott som exempelvis begås i vredesmod av någon
            som har haft svårt att besinna sig vid ett enstaka tillfälle.
            Vi tycker inte att skillnaden mellan nu nämnda exempel kommer
            till uttryck i tillräcklig omfattning när försvårande omständigheter
            ska beaktas i straffskärpande riktning. Vi vill därför generellt
            skärpa straffen för brott som begåtts inom ramen för en organiserad
            kriminell verksamhet.
          </p>
          <head xml:id="i-RDt2TPNMxDFf3jwFDfdkD9" type="h3">
            Åtgärder mot människohandel och koppleri
          </head>
          <p xml:id="i-T5hgpeHUcqfJ1xpd7kuuuj">
            Att förebygga och bekämpa människohandel är sedan länge en högt
            prioriterad fråga. En viktig del i det arbetet är en stark och
            ändamålsenlig straffrättslig lagstiftning. Trots förändringar
            av människohandelsbrottets utformning, alliansregeringens olika
            satsningar och de åtgärder som brottsbekämpande myndigheter vidtagit
            är det fortfarande få anmälningar som leder till åtal och fällande
            domar för människohandelsbrott. I september 2014 tillsattes därför
            en utredning som ska undersöka om det finns behov av, och i sådant
            fall föreslå, åtgärder i syfte att säkerställa ett starkare straffrättsligt
            skydd mot människohandel, köp av sexuell tjänst och köp av sexuell
            handling av barn. Vi vill dessutom se skärpta straff för människohandel
            och koppleri.
          </p>
          <p xml:id="i-K5P8AgkHhcWQzG6LoyGKWs">
            Att de brottsbekämpande myndigheterna har goda förutsättningar
            att arbeta med denna typ av ärenden, som ofta är resurskrävande
            och svårutredda, är en annan viktig förutsättning. Vi vill genom
            en nationell handlingsplan ta ett samlat grepp för att effektivisera
            arbetet mot människohandel. Det kan till exempel handla om sätt
            att bedriva informationskampanjer för att göra det lättare att
            upptäcka människohandel.
          </p>
          <head xml:id="i-WWH1wKQuqHEmXXcd9enjj3" type="h3">
            Enklare att komma åt kriminellas tillgångar
          </head>
          <p xml:id="i-NMWCCSjVnAhUXLdEomPPhk">
            Drivkraften bakom den grova organiserade brottsligheten är möjligheten
            att tjäna pengar. Åtgärder har vidtagits för att förbättra möjligheterna
            att komma åt brottsvinsterna. Det handlar exempelvis om att myndigheterna
            nu prioriterar att komma åt de grovt kriminellas tillgångar. Det
            har blivit lättare genom ökade lagliga möjligheter till så kallat
            utvidgat förverkande. Men fortfarande kan såväl lagstiftningen
            som myndigheternas arbete förbättras. Vi vill se över möjligheten
            att ytterligare utöka möjligheterna att komma åt kriminellas tillgångar
            genom skärpt lagstiftning och ytterligare förbättrad samverkan
            mellan myndigheter. Vi vill också skärpa reglerna om förverkande
            av fordon vid trafikbrott, genom att man vid bedömningen av om
            förverkandet behövs särskilt ska beakta om gärningsmannen gjort
            sig skyldig till flera fall av exempelvis olovlig körning under
            en begränsad tid. Beslagtagna fordon som inte är värda mer än
            en femtedel av prisbasbeloppet borde därtill vara möjliga att
            sälja eller förstöra innan ett förverkandebeslut har fattats.
            Dessutom vill vi se över möjligheten att lättare beslagta fordon
            som använts i brottslig verksamhet, utöver de nu nämnda åtgärderna.
            Alliansregeringen beslutade om en lagrådsremiss i september, varför
            en proposition skyndsamt bör kunna läggas på riksdagens bord.
          </p>
          <head xml:id="i-BaxLXGivMXz5ru9VmfhTS7" type="h3">
            Skärpt straffansvar för vissa fall av underlåtenhet att avslöja
            och hindra brott
          </head>
          <p xml:id="i-22hVYwHg9XAvuqCrbnym7W">
            När det handlar om organiserad brottslighet är det inte ovanligt
            att det är många som är inblandade i och har kännedom om olika
            brott. När det går att bevisa att en person, som misstänks för
            brott eller medverkan till brott, på förhand har känt till ett
            brott kan bestämmelserna om underlåtenhet att avslöja och hindra
            brott användas för att lagföra personen. Det är dock ovanligt
            att någon döms för underlåtenhet att avslöja eller hindra brott,
            vilket till viss del torde vara en följd av att straffansvaret
            är förhållandevis snävt avgränsat. Vi vill därför skärpa och utvidga
            straffansvaret för underlåtenhet att avslöja och hindra brott
            för personer som har anknytning till den brottsliga verksamhet
            där brottet har begåtts.
          </p>
          <head xml:id="i-VcNW5vneAYwTgfSwyNcz2C" type="h3">
            Straffskalorna för allvarliga våldsbrott
          </head>
          <p xml:id="i-XAD9KxPhPR4L9DUiAgG4rK">
            Synen på hur allvarlig en brottstyp är kan förändras över tid
            till följd av samhällets utveckling. Om synen förändrats mer varaktigt
            kan det utgöra skäl för att ändra strafflagstiftningen. Flera
            förändringar har skett i samhället över längre tid som har inneburit
            att synen på allvarliga former av avsiktliga angrepp på enskildas
            fysiska integritet är strängare i dag än tidigare. Angrepp drabbar
            målsäganden inte bara fysiskt utan leder även till psykiska påfrestningar.
            Också omgivningen påverkas. De allvarliga våldsbrotten skapar
            dessutom rädsla och kan verka begränsande för en vidare krets
            av människor. Detta medför att de allvarliga våldsbrotten i dag
            anses utgöra ett större hot mot enskilda än tidigare. Alliansregeringen
            har genomfört flera reformer som återspeglar den skärpta synen
            på de allvarliga våldsbrotten. Det kan dock ifrågasättas om den
            i samhället skärpta synen på allvarliga våldsbrott tillräckligt
            återspeglas i de lagstiftningsåtgärder som hittills har genomförts
            och i domstolarnas praxis. En utredning har därför övervägt ändringar
            i straffskalorna för flera allvarliga våldsbrott. Alliansen vill
            skärpa straffen för dråp, synnerligen grov misshandel, grov misshandel,
            grovt rån, grov utpressning, grovt olaga hot och grovt olaga tvång.
            Regeringen bör återkomma till riksdagen med förslag om sådana
            straffskärpningar senast den 1 juni 2015.
          </p>
          <head xml:id="i-98aUfCL1GVp87P9vApnNFT" type="h3">
            Skärpta straff för narkotikabrott
          </head>
          <p xml:id="i-EWjxYDUSWaERLHhTBgdECV">
            Den olagliga narkotikahandeln äventyrar såväl människors hälsa
            och livskvalitet som staters lagliga ekonomi, stabilitet och säkerhet.
            Den alstrar även annan, ofta grov, brottslighet och utgör en bas
            för organiserad brottslighet. För att på ett trovärdigt sätt kunna
            möta de problem som narkotikabrottslighet för med sig måste det
            straffrättsliga regelverket vara effektivt och ha en ändamålsenlig
            utformning. En grundläggande förutsättning är att det ger uttryck
            för en sträng syn på illegal narkotikahantering. Mot den bakgrunden,
            och förändringar i praxis för påföljdsbestämningen i narkotikamål,
            tillsatte alliansregeringen en särskild utredare med uppdraget
            att göra en översyn av den straffrättsliga reglering som gäller
            för narkotikabrott och narkotikasmugglingsbrott. Vi vill skärpa
            straffen för narkotikabrott. Utredaren föreslår i sitt slutbetänkande
            Synnerligen grova narkotikabrott (SOU 2014:43) bland annat införandet
            av ett synnerligen grovt narkotikabrott.
          </p>
          <head xml:id="i-2nQfp3wHZmDNvcyQtv2BWQ" type="h3">
            Grovt fordringsbedrägeri
          </head>
          <p xml:id="i-7yFvoLUNLDGkmf8SmiBAR2">
            Bedrägerier med så kallade bluffakturor begås i dag i så stor
            omfattning att rättsväsendet har svårt att hantera brotten. För
            att effektivisera utredning och lagföring föreslår Egendomsskyddsutredningen
            i sitt slutbetänkande Stärkt skydd mot bluffakturor och identitetsstöld
            (SOU 2013:85) att ett särskilt brott, grovt fordringsbedrägeri,
            ska införas. Det ska inte krävas bevisning om att någon verkligen
            har blivit lurad att betala; det ska räcka att bluffakturorna
            har skickats ut i det syftet. Genom att det nya brottet förutsätter
            att det är fråga om ett stort antal bluffakturor blir det också
            tydligare att systematiska fakturabedrägerier ska bedömas i ett
            sammanhang. Brottet ska ha samma straffskala som grovt bedrägeri.
            Regeringen bör återkomma till riksdagen med ett sådant förslag
            senast den 1 juni 2015.
          </p>
          <head xml:id="i-5vsuYDcVTGJdA6tT9UYRrQ" type="h3">
            Kriminalisering av försök till häleri
          </head>
          <p xml:id="i-RJyFLLD3WohYzr17STZjtw">
            Riksdagen har nyligen antagit en ny lag om penningtvätt. Det
            tidigare penninghäleribrottet har flyttats från brottsbalken och
            fått den nya rubriceringen penningtvättsbrott. Det nya penningtvättsbrottet
            är kriminaliserat även på försöksstadiet, vilket utgör en utvidgad
            kriminalisering i förhållande till den tidigare regleringen i
            brottsbalken. Alliansen menar att det finns skäl att kriminalisera
            även häleri på försöksstadiet.
          </p>
          <head xml:id="i-EpwkWwJeNXFwj3Dqadtixe" type="h3">
            Enklare att säga upp hyresgäster som ägnar sig åt grov organiserad
            brottslighet
          </head>
          <p xml:id="i-Jy98At8tQoHs3YTqQSGMK1">
            Redan i dag är det möjligt för en hyresvärd att ställa upp vissa
            villkor för hyresgästen, till exempel att skatten ska redovisas
            korrekt och att lokalen enbart får användas på ett mer preciserat
            sätt. Alliansen vill att en utredning tillsätts som ska kunna
            ge förslag på regelförändringar som gör det enklare att säga upp
            hyresgäster som ägnar sig åt organiserad brottslighet. Utredningen
            ska också kunna ge förslag på andra insatser.
          </p>
          <head xml:id="i-GP83eqAm7b2N8GUhczafje" type="h3">
            Lättare att utbyta information i kampen mot grov organiserad
            brottslighet
          </head>
          <p xml:id="i-6HhGE9ZaESfdeDgk8cBHv5">
            Alliansen vill göra det lättare att utbyta information i kampen
            mot grov organiserad brottslighet. Justitiedepartementet tog under
            sommaren 2014 fram en departementspromemoria i vilken det föreslås
            en ny lag om uppgiftsskyldighet vid samverkan mot grov organiserad
            brottslighet. Syftet är att underlätta informationsutbytet mellan
            myndigheterna i samarbetet mot den grova organiserade brottsligheten.
            Den föreslagna lagen innebär en sekretesslättnad. De myndigheter
            som i dag deltar i den nationella mobiliseringen mot grov organiserad
            brottslighet blir skyldiga att dela viss information med varandra.
            Detta gäller samtliga myndigheter som ingår i samarbetet, såväl
            inom som utom rättsväsendet. Det kan exempelvis handla om att
            Försäkringskassan lämnar uppgifter till polisen om att en försäkrad
            försökt få ersättning på felaktiga grunder och man kan se en systematik
            i det. Informationen kan även gå från polisen till Försäkringskassan
            så att Försäkringskassan kan inrikta kontrollen av utbetalningar
            på vissa personer. Lagen ska endast gälla brottslig verksamhet
            som är av allvarlig eller omfattande karaktär och som bedrivs
            i organiserad form eller systematiskt av en grupp individer. Förslaget
            är för närvarande under remissbehandling.
          </p>
          <head xml:id="i-5oy2rRPStiZ5Hp24uzavqh" type="h3">
            Krafttag mot hot och ordningsstörningar i domstolar
          </head>
          <p xml:id="i-3qMYTnnuYvZgQ7VL6C4HyJ">
            Alliansregeringen meddelade i augusti att man avsåg att tillsätta
            en utredning för att tydliggöra och skärpa reglerna kring ordning
            och säkerhet i domstolarna. Utredningen skulle ha i uppdrag att
            överväga och föreslå ett förbud mot att vid rättegången bära symboler
            som kan uppfattas som hot mot personer som medverkar i rättegången
            eller mot domstolens personal. Därutöver skulle utredningen göra
            en bred översyn av ordningsreglerna vid, och kring, huvudförhandling
            i domstol. Utredaren skulle särskilt överväga om ordföranden vid
            en huvudförhandling bör åläggas tydligare regler om ansvar att
            upprätthålla ordningen vid förhandlingen lämna förslag på en reglering
            av bruket av elektronisk utrustning, till exempel mobiltelefoner,
            vid huvudförhandling lämna förslag på reglering för kameraövervakning
            i rättssalen vid huvudförhandling. Vi menar att det är angeläget
            att en sådan utredning nu kommer på plats.
          </p>
        </div>
        <div type="motSignatures">
          <list>
            <item xml:id="i-7KTUrCqjz53xy7UeQgVf4D" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-JZ6seTmE9PHazCwt71Wixo" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-Kn2GcYn4vqGzxCYEG98MCy" who="i-PyYxwdbw2KYpXyCWKWHmmT">
              Johan Pehrson (FP)
            </item>
            <item xml:id="i-DoDUxgEUk354sHajDxhpj9" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
