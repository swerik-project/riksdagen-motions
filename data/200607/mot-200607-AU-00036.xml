<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00036">
  <teiHeader>
    <fileDesc>
      <titleStmt>
        <title>med anledning av prop. 2006/07:111 Bättre möjligheter till tidsbegränsad anställning, m.m.</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:111 Bättre möjligheter till tidsbegränsad anställning, m.m.</title>
          <idno type="rdwebb">GU02A36</idno>
          <rs type="number">A36</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A36/text</ref>
          <ref type="dokument_url_html">http://data.riksdagen.se/dokument/GU02A36</ref>
          <ref type="dokumentstatus_url_xml">http://data.riksdagen.se/dokumentstatus/GU02A36</ref>
          <ref type="doc">http://data.riksdagen.se/fil/65908AFD-D30F-4ED1-91D8-F0FE64AB06EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-J5LAhZkbX7gqS5pDkyexGZ"/>
        <correspContext corresp="i-J5LAhZkbX7gqS5pDkyexGZ">
          <ref>Proposition 2006/07:111</ref>
        </correspContext>
        <correspAction xml:id="i-5Mi3SioQX8oN5YmuBzSsx3" type="signed"/>
        <correspContext corresp="i-5Mi3SioQX8oN5YmuBzSsx3">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction type="referral" xml:id="i-8u4Nv7rv6kQxt7tvjuZGRH">
          <date when="2007-05-08"/>
        </correspAction>
        <correspAction type="dismissal" xml:id="i-9TNLfndJWvTGucYPxpaMXu">
          <date when="2007-05-04"/>
        </correspAction>
        <correspAction type="dismissal" xml:id="i-9MAYJDd1jHNgM4v2Rrr4ez">
          <date when="2007-05-04"/>
        </correspAction>
        <correspAction type="transfer" xml:id="i-8JFWFm2Gr4xVC2Wc9fKcPW">
          <date when="2007-04-27"/>
        </correspAction>
        <correspAction type="submission" xml:id="i-FkAs4aXmwoqwf1RA4AZiDd">
          <date when="2007-04-27"/>
        </correspAction>
        <correspAction type="assigned" xml:id="i-7XPh1j4SYNmSDw2UMP3P2W"/>
        <correspContext corresp="i-7XPh1j4SYNmSDw2UMP3P2W">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motContent">
          <head type="h1" xml:id="i-DdBGSGBa4Ay7uFWGnHHJTy">
            med anledning av prop. 2006/07:111 Bättre möjligheter till tidsbegränsad
            anställning, m.m.
          </head>
          <head type="h1" xml:id="i-4ahsHEhMvKxdPMC79vnknt">
            Förslag till Riksdagsbeslut
          </head>
          <list style="ol">
            <item xml:id="i-7WijLm5PydCY6afxDUbAqd">
              Riksdagen beslutar, med avslag på regeringens förslag i denna
              del, att om en arbetstagare under en femårsperiod varit anställd
              hos samma arbetsgivare i allmän visstidsanställning i sammanlagt
              mer än 14 månader övergår anställningen till en tillsvidareanställning.
            </item>
            <item xml:id="i-HzPojFuz4nqQTB73bZtrYB">
              Riksdagen avslår regeringens förslag om att lagreglera möjligheten
              att träffa avtal för säsongsarbete.
            </item>
            <item xml:id="i-3zxU4QPDeRsiDXd9m395ku">
              Riksdagen tillkännager för regeringen som sin mening vad i motionen
              anförs om att tidsbegränsad anställning, oavsett form, bör vara
              tillåten i maximalt 36 månader under en femårsperiod.
            </item>
            <item xml:id="i-GsZ7DhWgcUZ8mSvHuj99SJ">
              Riksdagen avslår regeringens samtliga förslag vad gäller företrädesrätt
              till återanställning.
            </item>
            <item xml:id="i-8uYFkuxdx2jMdAcWkWgv2M">
              Riksdagen avslår regeringens förslag att till föräldralediga
              arbetstagare med tidsbegränsad anställning ska information om
              lediga tillsvidareanställningar och provanställningar lämnas direkt
              till arbetstagaren om han eller hon begärt det.
            </item>
          </list>
          <head type="h1" xml:id="i-EsMMJYURsTpHFe2Jh7jy12">
            Bakgrund
          </head>
          <p xml:id="i-VifHY1Xbzv5cj6s9NdbdiL">
            Den förra mandatperiodens riksdagsmajoritet har beslutat att
            olika typer av tidsbegränsade anställningar förs samman till en
            gemensam fri visstidsanställning. Miljöpartiet ansåg, och anser
            fortfarande, att det är en bra ordning. Det behöver rensas upp
            bland alltför många tidsbegränsade anställningsformer.
          </p>
          <head type="h1" xml:id="i-TnW9cT7naskc1gvknipkrG">
            Ökning av tidsbegränsade anställningar motverkar jämställdhet
          </head>
          <p xml:id="i-VSaLpUZvA59nYqHgXWAXS1">
            De vanligaste formerna för tidsbegränsad anställning är vikariat,
            anställningar vid behov samt objekts- eller projektanställningar.
          </p>
          <p xml:id="i-W2ZowAnUdsJJfRVfPcMts3">
            Sammantaget ökade de tidsbegränsade anställningarna med 236 000
            mellan 1990 och 2007, från 380 000 till 616 000, enligt uppgifter
            från arbetskraftsundersökningen (AKU). Andra uppgifter gör gällande
            att antalet tidsbegränsade anställningar nu överstiger 660 000.
          </p>
          <p xml:id="i-47iEcWuwERSVUEhSChs9DH">
            Kvinnor är precis som när det gäller deltidsarbete överrepresenterade
            bland de tids­begränsade anställningarna. 353 000 kvinnor har
            tidsbegränsade anställningar enligt AKU. Motsvarande siffra för
            männen är 263 000. När regeringen nu ytterligare underlättar för
            tidsbegränsade anställningar motverkas jämställdheten på arbets­marknaden,
            enligt vår mening.
          </p>
          <p xml:id="i-24onrHxPH9pVL2dNfA2d87">
            Än mer anmärkningsvärt blir det när det av propositionen framgår
            att regeringen är medveten om jämställdhetsproblematiken:
          </p>
          <p xml:id="i-9upbtzg6jTK4i6vRYnLUnS">
            Det är idag främst kvinnor som har tidsbegränsad anställning,
            vilket kan ses som ett hinder för såväl ekonomiskt oberoende som
            utveckling och karriär. Förslaget att för­bättra möjligheterna
            att träffa avtal om tidsbegränsad anställning kan därmed uppfattas
            medföra risk för att kvinnors position på arbetsmarknaden försämras
            ytterligare.
          </p>
          <head type="h1" xml:id="i-Vnvp93YnyGvR3uwpXi27HV">
            Unga kvinnor har tidsbegränsade anställningar
          </head>
          <p xml:id="i-6muvniN5RE4ZVkjBWV3uxt">
            Den allra otryggaste formen för tidsbegränsad anställning, behovsanställning,
            har ökat mest. Behovsanställning innebär i princip att arbetsgivaren
            ringer och erbjuder arbete när behov uppstår. Det är inte ovanligt
            att sådana telefonsamtal kommer samma morgon under den dag då
            man vill att den anställde ska arbeta. Behovsanställningarna ökade
            från 40 000 till 125 000 under perioden 19902003. Behovsanställningar
            är i särklass vanligast bland unga kvinnor som arbetar inom Hotell-
            och Restaurang, Transport, Handels och Kommunal. På motsvarande
            sätt ökade objekts- och projektanställningar från 40 000 till
            90 000 under perioden 19902003.
          </p>
          <p xml:id="i-YEFbTCyj8Gw73bp7hFnTwG">
            Tidsbegränsade anställningsformer finns inom alla branscher,
            bland män och kvinnor, i alla åldersgrupper och bland såväl svenskfödda
            som utlandsfödda. Till antalen är emellertid skillnaden mycket
            stor.
          </p>
          <p xml:id="i-DT4vW8wmufZNNUmK93zRvA">
            Bland unga LO-kvinnor, i åldern 1624 år, har nästan hälften tidsbegränsade
            anställningar medan det handlar om en fjärdedel bland unga LO-män.
          </p>
          <p xml:id="i-Q5DNBGyZPDtXPrSQ9z649L">
            I en jämförelse mellan svenskfödda och utlandsfödda är förhållandet
            detsamma, fast med skillnaden att det för utlandsfödda är betydligt
            högre siffror för såväl kvinnor som män. Av detta kan vi dra slutsatsen
            att den genomsittlige personen med tidsbegränsad anställningsform
            är en ung invandrarkvinna som arbetar i hotell- och restaurangbranschen.
          </p>
          <head type="h1" xml:id="i-X2KmXmcwrkv1H7BKhWWwiZ">
            Svårt att få teckna hyreskontrakt
          </head>
          <p xml:id="i-J5P32Sv75B5SpYgX7y4nuW">
            Argumentet att arbetsgivarna behöver flexibla anställningsformer
            är ibland relevant. Problemet är att viktiga delar av det övriga
            samhället inte agerar utifrån samma tankesätt; där är det dåligt
            med flexibiliteten. Det är t.ex. vanligt att banker och andra
            kreditinstitut inte beviljar lån till köp av bostad och andra
            nyttigheter. På samma sätt är det svårt att få teckna ett hyreskontrakt
            om fast anställning saknas.
          </p>
          <p xml:id="i-DmQuT9GCeo4y2FA8MaZDnm">
            I den allmänna debatten hörs ofta argumentet att en stor del
            av den nuvarande unga generationen är ointresserad och till och
            med avvisande till fasta anställningar. Det skulle motverka deras
            frihetssträvanden och vilja att fritt kunna röra sig i världen.
            Fasta anställningsformer skulle motverka dessa intressen, resoneras
            det.
          </p>
          <p xml:id="i-8zDm339te7e6gD74PfvQJF">
            Huruvida detta resonemang är sant eller inte kan förstås diskuteras.
            Men oss veterligen finns det inga undersökningar som visar att
            den unga generationen ser en motsättning mellan fasta anställningar
            och personlig frihet. Det kan lika gärna vara tvärtom att man
            ser en frihet med en någorlunda säker anställning som i sin tur
            under överskådlig tid garanterar en lön som ger rimliga planeringsförutsättningar
            för boende, resor och annat som känns viktigt för ett bra och
            innehållsrikt liv. Det mesta talar för att resonemanget om att
            unga önskar tidsbegränsade anställningsformer är en myt.
          </p>
          <p xml:id="i-B4pefXs4YZEhgqyBuv6yjC">
            Det var mot denna bakgrund, att de tidsbegränsade anställningarna
            ökar närmast okontrollerat, som den förra riksdagsmajoriteten
            bestämde sig för att använda lagstiftningsinstrumentet för att
            begränsa arbetsgivarnas överutnyttjande av tidsbegränsad anställning.
          </p>
          <head type="h1" xml:id="i-PcXsHhVBPq4iWedeZmQSH8">
            14 i stället för 24 månader
          </head>
          <p xml:id="i-Un3bMBoK1LeTcGoMbbWPWA">
            Regeringen föreslår att om en arbetstagare under en femårsperiod
            varit anställd hos samma arbetsgivare antingen i allmän visstidsanställning
            i sammanlagt mer än två år eller som vikarie i sammanlagt mer
            än två år, övergår anställningen till en tillsvidare­anställning.
          </p>
          <p xml:id="i-HSGwZ6YUSRnZUKXv41MSRx">
            Miljöpartiet står fast vid den tidigare riksdagsmajoritetens
            uppfattning och föreslår att om en arbetstagare under en femårsperiod
            varit anställd hos samma arbetsgivare i allmän visstidsanställning
            i sammanlagt mer än 14 månader, övergår anställningen till en
            tillsvidareanställning.
          </p>
          <head type="h1" xml:id="i-MXfEGMu6o7rqoALjjLppK5">
            Säsongsarbete
          </head>
          <p xml:id="i-UCChg5hxRNtsi6gQGNuYx5">
            Regeringen föreslår att avtal om tidsbegränsad anställning ska
            få träffas även för säsongsarbete.
          </p>
          <p xml:id="i-MUprhPyE1x9cBWjTik1uM3">
            Vi anser i likhet med TCO att det inte finns behov av att reglera
            avtal om tidsbegränsad anställning för säsongsanställda i lagen
            eftersom säsongsanställningar i de flesta fall bör rymmas inom
            anställningsformen allmän visstidsanställning. Lagen är dessutom
            dispositiv, vilket betyder att parterna har möjlighet att teckna
            avtal som anpassas till de specifika förutsättningar som gäller
            i en bransch.
          </p>
          <p xml:id="i-Gkoz3BnQ4kuZv12zzFmPaq">
            Miljöpartiet yrkar därmed avslag till regeringens förslag om
            att avtal om tids­begränsad anställning ska få träffas även för
            säsongsarbete.
          </p>
          <head type="h1" xml:id="i-YDoTiv4p3yBHfoApFzZtnG">
            Begränsa tidsbegränsad anställning
          </head>
          <p xml:id="i-JnL3AdPMAHws4ZZTi4mBqH">
            Regeringen anser inte att det behövs någon gräns för hur länge
            en arbetstagare får vara tidsbegränsat anställd. De menar att
            kombinationer av olika former av tidsbegränsade anställningar
            kommer att vara ovanliga.
          </p>
          <p xml:id="i-T6XZwGbmUgMvhb18fNhgew">
            Miljöpartiet delar inte regeringens bedömning i detta avseende.
            Tvärtom visar erfarenheten att visa arbetsgivares uppfinningsrikedom
            är stor när det gäller att hitta former för att kringgå löntagarnas
            rätt till rimlig anställningstrygghet. Mot den bakgrunden föreslår
            vi att tidsbegränsad anställning, oavsett form, bör vara tillåtet
            i maximalt 36 månader under en femårsperiod.
          </p>
          <head type="h1" xml:id="i-R4dWgqExvN2pJ9GvmVfGYW">
            Företrädesrätt till återanställning
          </head>
          <p xml:id="i-YSYhhWs6AdQ6UCa6Z1sGQq">
            Regeringen föreslår en rad förändringar vad gäller företrädesrätt
            till återanställning. Det handlar bl.a. om förlängning av anställningstiden,
            från sex månader under de två senaste åren till tolv månader under
            de senaste tre åren, för en arbetstagare som varit anställd hos
            samma arbetsgivare. Samma kvalifikationstid ska gälla för rätt
            till besked att en tidsbegränsad anställning inte kommer att fortsätta.
          </p>
          <p xml:id="i-31qnUzcxPGKzm3WR5pwfZi">
            Samtliga förslag i propositionen vad gäller företrädesrätten
            innebär försämrade möjligheter för arbetstagarna.
          </p>
          <p xml:id="i-GDJ5NrbNtSC2deLTyty3g3">
            Miljöpartiet föreslår riksdagen att avslå regeringens samtliga
            förslag vad gäller företrädesrätt till återanställning.
          </p>
          <head type="h1" xml:id="i-CQAhWQmZ89C8MZQwG5huE8">
            Försvagad informationsskyldighet
          </head>
          <p xml:id="i-JCfWw4c4bWF4EwsaobiivQ">
            Regeringen föreslår att till föräldralediga arbetstagare med
            tidsbegränsad anställning ska information om lediga tillsvidareanställningar
            och provanställningar lämnas direkt till arbetstagaren om han
            eller hon begärt det.
          </p>
          <p xml:id="i-HbFBhbwKyE4Fw29Qamku1w">
            Därmed försvagas informationsskyldigheten då den nuvarande lydelsen
            innebär att informationen ska lämnas direkt, oavsett om den föräldralediga
            arbetstagaren begärt det eller inte. Miljöpartiet föreslår att
            riksdagen avslår regeringens förslag.
          </p>
        </div>
        <div type="motSignatures">
          <list>
            <item xml:id="i-BK21jm3aEJEoxnmZ8aCxGA" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-EdA2MNGEvESgpzQ8PsadRr" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-XhDqn3yZPDS83qxaBqu8oN" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-Qa8p18oQ9e2TAhNznQc58Z" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
