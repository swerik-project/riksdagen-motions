<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00349">
  <teiHeader>
    <fileDesc>
      <titleStmt>
        <title>Riv inte upp spåren – underhåll istället</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riv inte upp spåren – underhåll istället</title>
          <idno type="rdwebb">H102T349</idno>
          <rs type="number">T349</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T349/text</ref>
          <ref type="dokument_url_html">http://data.riksdagen.se/dokument/H102T349</ref>
          <ref type="dokumentstatus_url_xml">http://data.riksdagen.se/dokumentstatus/H102T349</ref>
          <ref type="doc">http://data.riksdagen.se/fil/0A82C45B-80F4-4440-9442-727AC69E3586</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WMXd75zneCzfjM4hoZx9yK" type="signed"/>
        <correspContext corresp="i-WMXd75zneCzfjM4hoZx9yK">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-GkY421SrSjwqeRe6DDeuUa" type="numbering">
          <date when="2013-10-07"/>
        </correspAction>
        <correspAction xml:id="i-LaKeXwBwJ7bVtgy7jGLU9V" type="submission">
          <date when="2013-10-03"/>
        </correspAction>
        <correspAction xml:id="i-8cV1T8DRiz45oBDPwm8aif" type="transfer">
          <date when="2013-10-02"/>
        </correspAction>
        <correspAction xml:id="i-6zQyKKwEQPMauWrFkQp7zP" type="assigned"/>
        <correspContext corresp="i-6zQyKKwEQPMauWrFkQp7zP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3nLfGVZwqWgYbCnZkKL9cd">
            Förslag till riksdagsbeslut
          </head>
          <list style="ol">
            <item xml:id="i-8yVqVi8QMsL8ee37oS4HW4">
              Riksdagen tillkännager för regeringen som sin mening vad som
              anförs i motionen om att medel ska avsättas i den nationella planen
              för underhåll och upprustning av lågtrafikerade banor.
            </item>
            <item xml:id="i-UtTfx6i2EVJseJT1uSjDLi">
              Riksdagen tillkännager för regeringen som sin mening vad som
              anförs i motionen om att ett förbud bör införas mot att riva upp
              räls på banor som inte utnyttjas i dag och att de statliga banorna
              ska behålla ägandet av banorna.
            </item>
          </list>
        </div>
        <div type="motContent">
          <head xml:id="i-EBHnbKmigX97nMrC6QfvEK" type="h1">
            Bakgrund
          </head>
          <p xml:id="i-PBG8qyqZM9sN9BnYN6njWd">
            Vi människor strävar ofta efter nya lösningar, snabbare vägar
            och tekniska framsteg. Vi är alla beroende av utveckling för framtidens
            utmaningar. Samtidigt finns det ofta fantastiska möjligheter i
            det som ligger precis framför våra fötter. Det är sådana möjligheter
            vi ser i de så kallade lågtrafikerade järnvägarna som finns på
            flera håll runt om i landet, ofta genom lite mindre orter och
            inte alltid på de hetaste stråken.
          </p>
          <p xml:id="i-9Hpn17LWyTzgmJL1Q2LN41">
            I den här motionen fokuserar vi på landsbygdens utvecklingsmöjligheter
            via våra lågtrafikerade banor. Flera av dessa existerar med hot
            om nedläggning. Andra skulle behöva snabba nyinvesteringar för
            att klara av det ökande behovet, när populariteten ökar. Vi vill
            att banorna ska få mer uppmärksamhet som alternativa transportmöjligheter
            i samband med att vi ska resa mer klimatsmart. I strävan att överföra
            gods till järnväg är de lågtrafikerade banorna viktiga eftersom
            många godstransporter börjar eller slutar i en ort vid en lågtrafikerad
            bana. Dessutom har dessa banor en viktig effekt då de kan förstora
            nuvarande arbetsmarknadsregioner, utveckla hållbara transporter
            för en allt rörligare befolkning samt för människor som väljer
            Sverige som turistmål.
          </p>
          <p xml:id="i-6EHmnNpgmDrb5bhS4nq961">
            Vi vill att politiker på alla nivåer ser möjligheter för dessa
            fungerande banor, och vi anser det som både samhällsekonomiskt
            och klimatmässigt fel att lägga ner järnvägsbanor i Sverige i
            dag.
          </p>
          <head xml:id="i-s4t8qek6uAH67uDt4Vnbk" type="h1">
            Motivering
          </head>
          <p xml:id="i-HjbsLhuBwQvMhsCjgUNjBg">
            I Sveriges järnvägsnät ingår cirka 235 mil spår som Trafikverket
            har klassificerat som så kallade lågtrafikerade banor. Det är
            både banor som idag trafikeras av person- och/eller godståg och
            räls som har tagits över av gräs och sly.
          </p>
          <p xml:id="i-N2nYLtLPhCE4ghwU66ccMA">
            Trafikverket har under lång tid utrett dessa banor. I en översyn
            som gjordes 2008 1 listades banorna i olika kategorier från Banor
            med stark utvecklingspotential till Banor som bör utredas för
            avveckling.
          </p>
          <p xml:id="i-SWDJo5bDExb5ZBjyW5tKgo">
            Det är intressant att se hur mycket som har hänt sedan dess.
            Banor som till exempel Fryksdalsbanan mellan Kil och Torsby är
            klassificerade som en bana med tveksamt samhällsekonomiskt motiverad
            trafik. Det är nog ingen som idag skulle ifrågasätta Fryksdalsbanans
            berättigande. Problemet är att det börjar bli fullt på spåret
            med alla de pendlar- och godståg som idag trafikerar banan.
          </p>
          <p xml:id="i-Q5gfWcU16f9QvqNCESCuNW">
            I samma katagori återfinns Bohusbanan mellan Uddevalla och Strömstad
            som, trots att den är i stort behov av upprustning, även den är
            flitigt trafikerad idag.
          </p>
          <p xml:id="i-CjTfWRQS68CR582Cv2dtNC">
            Karlsborgsbanan mellan Skövde och Tibro är omnämnd som en bana
            där de berörda kommuner och Västra Götalandsregionen är överens
            om att banan bör läggas ned. Idag finns det diskussioner om att
            istället återuppta trafiken.
          </p>
          <p xml:id="i-8bDwTykv6QocX96pcYsm6B">
            I rapporten skriver Trafikverket insiktsfullt: Klimathotet har
            de senaste åren ökat järnvägens roll i transportsystemet. Trafiken
            ökar på hela järnvägsnätet och efterfrågan på järnvägstransporter
            fortsätter att öka. Banor som legat utan trafik i lång tid efterfrågas
            av näringslivet för att möjliggöra klimatvänliga transporter.
          </p>
          <head xml:id="i-N4scYYSD3sEuq9BdFooy4h" type="h2">
            Nedläggningshotade banor
          </head>
          <p xml:id="i-5YmKv7zgdpHH9UyXwpU61U">
            Trafikverket håller nu på med en ny översyn. Enligt ansvarig
            tjänsteman på Trafikverket kommer översynen att vara klar under
            hösten 2013 och förslagen på olika banors framtid behandlas i
            samband med att regeringen tar beslut om den nationella planen
            våren 2014.
          </p>
          <p xml:id="i-L1P7wJoq1duw6iENP6t2zW">
            Vad Trafikverket kommer att föreslå kan ansvarig tjänsteman inte
            avslöja, men enligt uppgift i media, kommer det att finnas en
            svart lista med förslag på 20 banor som bör läggas ned, däribland
            Lysekilsbanan, Karlsborgsbanan och Dal Västra Värmlands Järnväg,
            DVVJ. 2
          </p>
          <head xml:id="i-B9geSGHcXtu4TXDC8q7Waq" type="h2">
            Viktiga för landsbygden, godset och turismen
          </head>
          <p xml:id="i-AxQCUtVt11KMLv4dnsu52r">
            Lågtrafikerade banor diskuteras oftast i termer om hot om nedläggning
            och brister på underhåll. Man glömmer att dessa banor har flera
            funktioner och potentiella möjligheter på flera sätt. De är viktiga
            för sina bygder, för råvaruförsörjning, för utveckling av hållbar
            turism och som trafikmatare till övriga järnvägsnätet samt reservvägar
            vid stopp på huvudspår.
          </p>
          <p xml:id="i-sobK3YtpaxAH6mGXCmSra">
            En nedläggning av en bana som kan trafikeras med godståg tvingar
            ut fler lastbilar på vägarna, med ökad förslitning på vägnätet.
          </p>
          <head xml:id="i-YcMMUk5MhpCQqPTY6WawTV" type="h2">
            Turism och lågtrafikerade banor
          </head>
          <p xml:id="i-Qe7H2ghabZebGmGdZkjYna">
            Det finns potential för utveckling av turism utmed alla våra
            järnvägar, men speciellt intressant kan utvecklingen komma att
            vara på de lågtrafikerade banorna. Många slingrar sig genom landskapet
            och kan utvecklas till resande och hållbar turismutveckling med
            nya möjligheter.
          </p>
          <p xml:id="i-2PivzQXccmvreEejTsHeBw">
            I Tillväxtverkets publikation Fakta om svensk turism 2012 står
            det:
          </p>
          <p xml:id="i-RKDUujJVUNAfJ87Ks4CuBn">
            Förutom att turism och resande bidrar till att skapa förståelse
            och broar mellan människor från olika platser och kulturer är
            den också ett handelsskapande och välståndsbyggande verktyg.
          </p>
          <p xml:id="i-A6XNkv9jkLnXxMx2kxJRpy">
            Med en hållbar utveckling, skapas också ett bredare utbud av
            natur- och kulturaktiviteter, restauranger och besöksmål och därmed
            attraktivare boendemiljöer. Turism och resande ger inkomster för
            många företag och skapar arbetstillfällen. Den ger samhället skatteinkomster
            och är en förutsättning för att skapa och utveckla en större och
            mer attraktiv infrastruktur.
          </p>
          <p xml:id="i-URSM3BthAfzRketADtU8ZX">
            Under 2012 spenderade utländska besökare 106,5 miljarder kronor
            och svenska fritids- och affärsresenärer nästan 169 miljarder
            kronor i Sverige. Mest pengar spenderade resenärerna på resor
            och transporter med utgifter för exempelvis tågbiljetter, flygbiljetter,
            hyrbilar och drivmedel.
          </p>
          <p xml:id="i-5oJt3Mi8Qg5hkqs6ExFZFE">
            Utländsk turism i Sverige mätt i antal utländska övernattningar
            har under samma period ökat med nästan 115 procent. Sverige som
            resmål har därmed haft en lika bra eller något bättre utveckling
            än i övriga världen och en betydligt bättre tillväxt än i övriga
            Europa under de senaste 20 åren. Även om bilen är vanligaste transportmedlet,
            så är tågresandet näst vanligast i dag.
          </p>
          <p xml:id="i-Q2cyUzT91ca34eQCjLDfLY">
            Tillväxtverkets publikation visar på att människors resvana med
            tåg är stor, att tåg är ett vanligt transportmedel och att tågturismen
            har en ökad potential.
          </p>
          <p xml:id="i-61ShT8Dg2DdgrbwhdMgmFa">
            Det är viktigt att knyta ihop det vi människor tycker om att
            uppleva och göra med det som skapar värde och hållbarhet i hela
            Sverige. Här ser vi många möjliga utvecklingar för de lågtrafikerade
            banorna.
          </p>
          <head xml:id="i-2NPd5SJHKhVQuYNMfTZ2ga" type="h2">
            Vad får de lågtrafikerade banorna kosta?
          </head>
          <p xml:id="i-hMRtWrHeLfv43MC2CywCf">
            Vad är ekonomiskt försvarbart att satsa på lågtrafikerade banor?
            Det beror på vilka kostnader som inkluderas i en beräkning.
          </p>
          <p xml:id="i-Fqcwaks9n2ujhpqLRakn2h">
            Ökade kostnader för upprustning av järnvägen måste vägas mot
            ökade vägkostnader. Viktigt är där att komma ihåg att det övriga
            järnvägsnätet förlorar trafik, om matningen från de lågtrafikerade
            banorna försvinner. Att inte rusta upp banorna leder till ökade
            vägkostnader långt ut i vägnätet.
          </p>
          <p xml:id="i-KoVnuvfCxLD4jR3ABSoFcP">
            Trafikverket har tagit fram en metod-PM som beskriver hur samhällsekonomiska
            analyser ska genomföras för lågtrafikerade banor. Modellen tar,
            så vitt vi kan utläsa, inte hänsyn till en ökad turismutveckling
            med resande på aktuella järnvägar, eller på klimatfrågan och framtidens
            transportbehov i förhållande till snabba behov av att minska klimatpåverkan.
          </p>
          <p xml:id="i-LTbJxRYp9XseE4WevYRoU2">
            Vi anser att verktyg och modeller som väger kostnader och nytta
            i förhållande till andra trafikslag, även behöver väga in den
            klimatpåverkan som olika trafikslag bidrar med.
          </p>
          <head xml:id="i-LQtmK86knZ5e5ER42ADRbo" type="h2">
            Underhåll och rusta istället för att lägga ned
          </head>
          <p xml:id="i-6gFeGpAb2smdEpP1zxtMsr">
            Miljöpartiet föreslår i partimotion om det framtida transportsystemet
            3 att en särskild pott på 9 miljarder kronor avsätts för trimning
            och förbättringar för ett antal regionala banor, inklusive så
            kallade lågtrafikerade. Förbättringarna till exempel kan avse
            mötesspår, bärighet och signalåtgärder. Vi nämner där banor som
            Inlandsbanan med tvärbanor som har en stor potential för en ökad
            godstrafik, Ådalsbanan mellan Nyland och Långsele som bör rustas
            upp som omledningsmöjlighet för godstrafiken och för lokal persontrafik,
            Bohusbanan som behöver trimmas med bland annat mötesspår och Lysekilsbanan
            som behöver rustas upp för att åter kunna användas. I Västra Götaland
            kan åtgärder på Älvsborgs-, Kinnekulle- och Viskadalsbanorna förstärka
            den positiva trenden med en ökande regionaltågstrafik. I östra
            Småland och Östergötland finns förslag på åtgärder som möjliggör
            ökad och mer attraktiv trafik på Stångådals- och Tjustbanorna
            för både gods- och persontransporter. Till listan kan också läggas
            Västerdalsbanan och de hotade Karlsborgsbanan och DVVJ-banan med
            flera lågtrafikerade banor.
          </p>
          <p xml:id="i-HYJnudyfxqS3CFtBNjtNJe">
            Medel bör avsättas i den nationella planen för underhåll och
            upprustning av lågtrafikerade banor. Detta bör riksdagen som sin
            mening ge regeringen tillkänna.
          </p>
          <head xml:id="i-KwpNJXfBeyjL4ckBTCjZSg" type="h2">
            Moratorium mot att riva upp räls
          </head>
          <p xml:id="i-Eonr2chbiyx9AUBz4X3CJ5">
            Banor som idag inte bedöms kunna trafikeras bör hållas i sådant
            skick att de kan användas när behovet kommer.
          </p>
          <p xml:id="i-GHgPiBdKTyHvqpgSGA41tB">
            Det finns allt för många exempel på räls som rivits upp och gjorts
            om till cykelbanor eller trädgårdar. Det är svårt att backa utvecklingen
            och lägga tillbaka rälsen.
          </p>
          <p xml:id="i-HqLBzcFny2Z1T9NnJdx6tz">
            Ett exempel är Hagfors som fram till år 1990 hade järnvägsförbindelse
            via Deje i form av en smalspårig järnväg. Beslut togs om nedläggning
            och sista tåget gick i september 1990. Banan revs därefter upp
            och banvallen förvandlades till cykelväg. Sett i backspegeln var
            det ett misstag. Stålverket i Hagfors är idag det enda i Europa
            som inte har en järnväg eller hamn att tillgå för sina transporter.
          </p>
          <p xml:id="i-5mCEt97eXLViC2WJGgnNQd">
            Under 2000-talet har ett flertal förslag kommit upp om att åter
            ansluta Hagfors till det svenska järnvägsnätverket via Inlandsbanan
            – genom olika dragningar. Det kommer säkert också att göras, men
            det kommer att bli mycket dyrare än om den gamla järnvägen hade
            funnits kvar.
          </p>
          <p xml:id="i-4PFzs9BQExCWXwXBH8nyQD">
            Även om vi som miljöpartister tycker mycket om cykelbanor anser
            vi att det är bättre att använda banvallarna till järnväg. Vi
            föreslår därför ett moratorium mot att riva upp räls på banor
            som inte utnyttjas idag. Vi anser vidare att även om staten överlåter
            driften på banorna till andra (som till exempel förtjänstfullt
            gjorts med Inlandsbanan) bör staten behålla ägandet av banorna.
            Detta bör riksdagen som sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-Uc9msXzb2JZzY2nnnawgQx">
              Stina Bergström (MP)
            </item>
            <item xml:id="i-PaQwEHrRgQR4ZYb42HRC3r">
              Tina Ehn (MP)
            </item>
            <item xml:id="i-W1Tke9etKXhYDWt3TUGTTa">
              Jonas Eriksson (MP)
            </item>
            <item xml:id="i-vr16xLf9vepTVyNC3c7VZ">
              Bodil Ceballos (MP)
            </item>
          </list>
        </div>
      </div>
    </body>
  </text>
</TEI>
