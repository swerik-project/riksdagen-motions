<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_10/mot_200405_MJ_10-0001.pdf"/>
      <pb facs="riksdagen-motions-pdf/data/200405/mot_200405_MJ_10/mot_200405_MJ_10-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ10 pnr: fp1172
          </p>
          <p>
            Motion till riksdagen 2004/05:MJ10
          </p>
          <p>
            av Anita Brodén m.fl. (fp) med anledning av prop. 2004/05:58
          </p>
          <p>
            Ändringar i skogsvårdslagen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att tydliggöra det solidariska ansvaret när
            skogsmarken överlåts vidare. 2. Riksdagen tillkännager för regeringen
            som sin mening vad i motionen anförs om ett generellt krav på
            säkerhet. 3. Riksdagen tillkännager för regeringen som sin mening
            vad i motionen anförs om att inte införa ett krav på förvärvstillstånd
            före avverkning. 4. Riksdagen tillkännager för regeringen som
            sin mening vad i motionen anförs om vikten av skogsvårdsstyrelsernas
            smidighet vad gäller tillvaratagande av stormfällt virke. 5. Riksdagen
            tillkännager för regeringen som sin mening vad i motionen anförs
            om behovet av en översyn av 12 8 skogsvårdslagen. 6. Riksdagen
            tillkännager för regeringen som sin mening vad i motionen anförs
            om att föreskrifter ändras från att gälla högsta tillåtna brukningsenheter
            större än 1 000 hektar till brukningsenheter större än 500 hektar.
            7. Riksdagen tillkännager för regeringen som sin mening vad i
            motionen anförs om skogsavverkningar som sker utomlands.
          </p>
          <p>
            Inledning
          </p>
          <p>
            Regeringens proposition 2004/05:58 Ändringar i skogsvårdslagen
            har tillsammans med proposition 2004/05:53 Ändringar i jordförvärvslagen
            sin upprinnelse i problematiken kring s.k. skogsklippare. Folkpartiet
            anser att grunden för svenskt skogsbruk bör vara en sund och hållbar
            marknadsekonomi. Staten bör därför vara försiktig i sin iver att
            specialreglera näringen. Dock måste hänsyn tas till att skogen
            utgör en viktig miljö- och naturresurs där tillväxtcyklerna ofta
            sträcker sig över flera generationer. Lagstiftningen måste därför
            säkra att dagens ägare inte genom kortsiktigt ekonomiskt tänkande
            eller okunskap missköter skogen på ett
          </p>
          <pb facs="riksdagen-motions-pdf/data/200405/mot_200405_MJ_10/mot_200405_MJ_10-0002.pdf"/>
          <p>
            2004/05:MJ10
          </p>
          <p>
            sådant sätt att framtida generationer drabbas. Detta innebär
            att vi ser att samhället kan ställa vissa specialkrav på skogsnäringen
            men att detta bör inskränka sig till miljökrav, återplantering
            och skogsvård. Vi vänder oss däremot mot de inskränkningar som
            t.ex. jordförvärvslagen innebär. Folkpartiets grundinställning
            vilar på vår människosyn där vi har en tilltro till människans
            förmåga att ta ansvar för både sig själv och sin omgivning. I
            vår motion i anledning av jordförvärvspropositionen vill vi därför
            ge människan frihet att själv besluta om var man önskar slå ner
            sina bopålar utan onödiga statliga pekpinnar om krav på boendetid
            eller krav på att generera ökad sysselsättning. Vi har i den motionen
            hänvisat till den aktuella motionen ” Ändringar i skogsvårdslagen”
            för att komma tillrätta med de fall där oseriösa personer utnyttjat
            ett otydligt regelverk för egen kortsiktig vinning utan hänsyn
            till sin omgivning.
          </p>
          <p>
            Förutsättningar för krav på säkerhet
          </p>
          <p>
            Enligt 8 8 skogsvårdslagen är det skogsmarkens ägare som är ansvarig
            för anläggande och vård av ny skog. Det har medfört att en säkerhet,
            som är till för att täcka kostnader som kan uppstå för skogsvårdsstyrelsen
            om den blir tvungen att själv utföra återväxtåtgärderna, förfaller
            vid en överlåtelse av fastigheten. Överlåtaren är i egenskap av
            före detta ägare inte längre ansvarig för återväxtåtgärderna.
            Den nye ägaren kan inte avkrävas säkerhet för de avverkningar
            som en tidigare ägare vidtagit. Det handlar ytterst om att tillförsäkra
            att fullgörande av återväxtåtgärder enligt skogsvårdslagen sker.
            Vi har från Folkpartiets sida vid ett flertal tillfällen tagit
            upp problematiken med skogsklippare. Även om det har handlat om
            ett fåtal personer har agerandet upprört många och skadat både
            förtroenden och relationer. Problem har uppstått om ansvarsfrågan
            vad gäller återplantering. Det är hög tid att regeringen nu levererat
            en proposition som tar upp dessa problem, även om vi är något
            som borde ha gjorts för ett flertal år sedan. Folkpartiet delar
            regeringens uppfattning om solidariskt ansvar för en tidigare
            ägare som ställt säkerhet för återväxtåtgärder. Vi vill dock påpeka
            det Lagrådet framför om vikten av att tydliggöra det solidariska
            ansvaret när skogsmarken överlåts vidare. Detta bör ges regeringen
            tillkänna. Vad gäller förutsättningar för krav på säkerhet anser
            Folkpartiet att det är av vikt att människor behandlas lika. Vi
            förordar därför inte den selektiva modellen utan en mer generell
            metod. Detta förfarande bör kunna göras på ett smidigt sätt med
            schablonbelopp som reserveras under aktuell period. Skogsstyrelsen
            bör få i uppdrag att utforma regler kring sådana schabloner som
            bör vara utformade på ett sådant sätt att det inte påverkar små
            skogsägare utan man bör sätta en nedre gräns för storleken på
            arealer som bör ingå. Det är också viktigt att systemet blir så
            enkelt och obyråkratiskt som möjligt. Fördelen med ett schablonsystem
            är att det då inte råder osäkerhet för den enskilda skogsägaren
            vilka regler som gäller. Det skulle dessutom stimulera
          </p>
          <pb facs="riksdagen-motions-pdf/data/200405/mot_200405_MJ_10/mot_200405_MJ_10-0003.pdf"/>
          <p>
            till en snabb återplantering för att återfå sin säkerhet. Detta
            bör ges regeringen tillkänna.
          </p>
          <p>
            Krav på förvärvstillstånd
          </p>
          <p>
            Eftersom Folkpartiet vill avskaffa jordförvärvslagen kan vi följaktligen
            inte ställa oss bakom kravet på förvärvstillstånd före avverkning.
          </p>
          <p>
            Avverkning av skog
          </p>
          <p>
            Folkpartiet ställer sig bakom regeringens förslag vad avser undantag
            från kravet på ändamålsenlig avverkning för att bevara och utveckla
            natur- eller kulturmiljövärden. Att bevara den biologiska mångfalden
            är en av Folkpartiets hörnpelare. Regeringen bör vidtaga åtgärder
            för att ytterligare stärka arbetet med att ta fram och utvärdera
            alternativa återplanterings- och avverkningsmetoder, detta för
            att samutnyttjande av skogen för turism, rekreation och skogsbruk
            ytterligare skall kunna förstärkas. Efter den senaste stormens
            härjningar som hårt drabbat södra Sverige synes det omöjligt att
            leva upp till regeringens bedömning att ”säkerställa en viss jämnhet
            i virkesavkastningen”. Det är nu förvisso för allom bekant att
            75-80 miljoner m” skog, vilket motsvarar en hel årsavverkning,
            fälldes över en natt. Detta kommer att påverka skogsproduktionen
            i vårt land under mycket lång tid framöver. Det kommer att krävas
            speciella åtgärder för att kunna rädda så mycket virke som möjligt.
            I rådande läge anser vi det vara oerhört viktigt att skogsvårdsstyrelserna
            kan medge undantag från regeln med avgränsning av brukningsenhet
            men också att smidighet får råda vad gäller tillvaratagande av
            det stormfällda virket. Detta bör ges regeringen tillkänna.
          </p>
          <p>
            Högsta tillåtna areal för föryngringsavverkning
          </p>
          <p>
            Folkpartiet anser att den motivering till 12 8 i skogsvårdslagen
            som anges i denna proposition är tvivelaktig. Det kan inte vara
            ett politiskt ansvar att kortsiktigt reglera avverkningar i skogen
            för att över enskilda år utjämna virkestillgång och arbetskraftsbehov
            i skogen. Detta måste vara ett ansvar för marknaden. Däremot kan
            lagstiftningen mycket väl vara nödvändig för att hindra skogsklippare
            och för att skydda generationsperspektivet i skogsbruket. Regeringen
            bör få i uppdrag att utreda i vilken grad 12 8 i
          </p>
          <p>
            2004/05:MJ10
          </p>
          <pb facs="riksdagen-motions-pdf/data/200405/mot_200405_MJ_10/mot_200405_MJ_10-0004.pdf"/>
          <p>
            2004/05:MJ10
          </p>
          <p>
            skogsvårdslagen är relevant för generationsperspektivet och för
            att förhindra skogsklippare. Man bör utreda om regeln bör kvarstå,
            omformuleras eller bytas ut mot annan reglering som bättre skyddar
            dessa värden. I samband med detta bör man återigen utreda vilket
            som är den relevanta storleken på en föryngringsavverkning. Detta
            bör ges regeringen tillkänna. I avvaktan på detta delar Folkpartiet
            dock Skogsstyrelsens synpunkt att Skogsstyrelsens möjligheter
            att utfärda föreskrifter ändras från att gälla föryngringsavverkningar
            större än 1 000 hektar till föryngringsavverkningar större än
            500 hektar. Vi anser att det garanterar en större långsiktighet
            samt att ransoneringsreglerna skulle kunna bidra till att motverka
            möjligheterna för de oseriösa aktörerna att utföra exploaterande
            avverkningar. Detta bör ges regeringen tillkänna.
          </p>
          <p>
            Övrigt
          </p>
          <p>
            Skogsföretag opererar också i andra länder. Företagen har en
            moraliskt ansvar att också i detta arbete ta ett generationsansvar,
            t.ex. via krav på återplantering. Folkpartiet anser också att
            certifieringsorganen borde vara ett verktyg i detta arbete. Vi
            anser vidare att regeringen aktivt bör verka för generationsperspektivet
            också i internationellt skogsarbete både i de biståndsinsatser
            som görs inom områdena miljö, skogsbruk och demokrati, samt att
            man verkar för begreppet när det gäller internationella regelverk
            t.ex. certifiering. Detta bör ges regeringen tillkänna.
          </p>
          <p>
            Stockholm den 25 januari 2005
          </p>
          <p>
            Anita Brodén (fp)
          </p>
          <p>
            Lennart Fremling (fp) Sverker Thorén (fp) Marie Wahlgren (fp)
            Heli Berg (fp) Gunnar Nordmark (fp)
          </p>
        </div>
      </div>
    </body>
  </text>
</TEI>
