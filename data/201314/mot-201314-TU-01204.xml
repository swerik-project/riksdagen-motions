<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-01204">
  <teiHeader>
    <fileDesc>
      <titleStmt>
        <title>Stoppa krånglet - sätt resenären och klimatet i centrum!</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stoppa krånglet - sätt resenären och klimatet i centrum!</title>
          <idno type="rdwebb">H102XMP1204</idno>
          <rs type="number">MP1204</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102XMP1204/text</ref>
          <ref type="dokument_url_html">http://data.riksdagen.se/dokument/H102XMP1204</ref>
          <ref type="dokumentstatus_url_xml">http://data.riksdagen.se/dokumentstatus/H102XMP1204</ref>
          <ref type="doc">http://data.riksdagen.se/fil/F367F48D-8FC2-4DEA-846B-47304AF53F47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2vG6AgDWuci4yAA7pFL2Sm" type="signed"/>
        <correspContext corresp="i-2vG6AgDWuci4yAA7pFL2Sm">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-3Cv1hkc8T16h84fNh9gU9r" type="numbering">
          <date when="2013-10-02"/>
        </correspAction>
        <correspAction xml:id="i-SCLRg3B2eLdwefFSefRdX8" type="submission">
          <date when="2013-10-01"/>
        </correspAction>
        <correspAction xml:id="i-H7xpAhbNGWav8VtWWqUYxd" type="transfer">
          <date when="2013-09-26"/>
        </correspAction>
        <correspAction xml:id="i-LB2TAhTSGTKZmwyDxQ9V6P" type="assigned"/>
        <correspContext corresp="i-LB2TAhTSGTKZmwyDxQ9V6P">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9WQ8kry23niGfUpjFiqoU9" type="motHeader"/>
      <div xml:id="i-CpkxRiuu34WBHTsTNsxbyU" type="motBody">
        <div xml:id="i-99cegdDXvoYWBAH7mE5HKL" type="motSummary">
          <head xml:id="i-SbbEfakLJKFC76xbtELvm3">
            Sammanfattning
          </head>
          <p xml:id="i-9bSS2dfRB9Dx7MpRvAHZuj">
            Vart är vi på väg? Den klassiska På Spåret-frågan ställs nu av
            många av Sveriges kollektivresenärer. Frågan är motiverad. För
            kollektivresandet i Sverige har blivit allt krångligare. Kontantbetalning
            på bussar och tåg försvinner. Att köpa SMS-biljett har blivit
            svårare och är inte längre möjligt för alla. Samma krångliga SMS-system
            som redan finns på många ställen börjar nu också det statliga
            bolaget Jernhusen införa för ett toalettbesök på tågstationerna.
          </p>
          <p xml:id="i-KCBhVtFfSjBZt9gMQF3nPv">
            På landets stationer och resecentrum står en rad olika biljettautomater
            - en för varje bolag - och den som pendlar behöver ofta ha flera
            olika månadskort i plånboken. Och allt för ofta tvingas resenärer
            vänta i onödan då de olika operatörernas buss- och tågtidtabeller
            inte är samordnade.
          </p>
          <p xml:id="i-7cgV8iwCnFKm6ouhX43vPU">
            Det ska inte vara så att det miljövänligaste alternativet också
            är det krångligaste och dyraste alternativet. Krångligheten är
            ingen naturlag utan ett resultat av politiska prioriteringar.
          </p>
          <p xml:id="i-DekyD9H1ZctiwS6cTqvKJM">
            Miljöpartiet har en politik för att kollektivtrafiken ska vara
            det enklaste, bekvämaste och billigaste sättet att resa. Vi vill
            att biljetter och tidtabeller samordnas, vi vill ge kollektivtrafiken
            företräde i trafiken, vi vill utveckla kollektivtrafiken på landsbygden
            och vi kräver ett stopp för höjningen av banavgifterna. Vi tycker
            det är hög tid att underlätta för alla som reser kollektivt. Den
            här motionen handlar om några förslag på beslut som riksdagen
            måste ta för att sätta kollektivresenärer och klimatet i centrum.
          </p>
        </div>
        <div xml:id="i-TB5A4tWXKuwrgBk7y8Ehaa" type="motProposal" subtype="förslag">
          <head xml:id="i-HdZnncaYq3F6aBispLRf7A">
            Förslag till riksdagsbeslut
          </head>
          <list xml:id="i-R6o4VVHND6BLRf9gvXzKWx" style="ol">
            <item xml:id="i-2RqtHxo3LPM6ENwnBYs3PW">
              Riksdagen tillkännager för regeringen som sin mening vad som
              anförs i motionen om att regeringen låter utreda vad som orsakat
              de höjda priserna på kollektivtrafiken.
            </item>
            <item xml:id="i-ThHgamhUBpLjZe2fDyLGNY">
              Riksdagen tillkännager för regeringen som sin mening vad som
              anförs i motionen om att åtgärder ska vidtas som gör det billigare
              att resa kollektivt jämfört med bil och flyg.
            </item>
            <item xml:id="i-MRT2c65NFYGfGfAT1LJk81">
              Riksdagen tillkännager för regeringen som sin mening vad som
              anförs i motionen om att skapa en nationellt samordnad biljettbokning
              för samtliga operatörer.
            </item>
            <item xml:id="i-5Pg6nkFeydvHaZtjhF9ReM">
              Riksdagen tillkännager för regeringen som sin mening vad som
              anförs i motionen om att det ska finnas ett gemensamt betalsystem
              för kollektivtrafiken i Sverige.
            </item>
            <item xml:id="i-32Qff2xmRps2Zd9bAR8S3N">
              Riksdagen tillkännager för regeringen som sin mening vad som
              anförs i motionen om flytande busskörfält.
            </item>
            <item xml:id="i-V7C6baCfQ4Z1yFUpftmF6c">
              Riksdagen tillkännager för regeringen som sin mening vad som
              anförs i motionen om att utveckla kollektivtrafiken på landsbygden.
            </item>
            <item xml:id="i-SatKHqynE5TEo9xQrgz9TR">
              Riksdagen tillkännager för regeringen som sin mening vad som
              anförs i motionen om att ge SJ ett samhällsuppdrag – att verka
              för ett ökat tågresande med hög punktlighet och kvalitet för resor
              mellan alla delar av Sverige och till huvudorterna i våra grannländer.
            </item>
            <item xml:id="i-XVZPhuTDva6FjLmRKrUo9C">
              Riksdagen tillkännager för regeringen som sin mening vad som
              anförs i motionen om ge Trafikverket i uppdrag att samordna tidtabellerna
              mellan SJ och andra operatörer.
            </item>
            <item xml:id="i-X9ePySurGcZQMVxHPUi81t">
              Riksdagen tillkännager för regeringen som sin mening vad som
              anförs i motionen om ett tillägg i kollektivtrafiklagen med krav
              på operatörerna att samarbeta vid förseningar.
            </item>
            <item xml:id="i-L3mJ5XSyZ5UsMayhbDfd9A">
              Riksdagen tillkännager för regeringen som sin mening vad som
              anförs i motionen om ett stopp för höjda banavgifter.
            </item>
          </list>
        </div>
        <div xml:id="i-J92USkqvihCuAybQWx1pGb" type="motContent">
          <head xml:id="i-K2ku5gE4DVKXPPaKW2ykYQ" type="h1">
            Biljettpriserna får inte fortsätta skena
          </head>
          <p xml:id="i-G8B1Ag9QX7faGaMD2sQGCm">
            De genomsnittliga kostnaderna för att åka kollektivt har ökat,
            särskilt om man jämför med priser på bil och flyg. ESO har till
            exempel i en rapport 1 visat att priserna för tågresor ökat snabbare
            än både bensinpriset och konsumentprisindex sedan 1980.
          </p>
          <p xml:id="i-Rtxbcz5eHpUbi4hTLCnyVD">
            Men de ökade biljettpriserna är ett problem för hela kollaktivtrafikbranschen.
            Enligt en undersökning som Ekot, Sveriges Radio, gjorde i sommaren
            2012 har priset på månadskorten i kollektivtrafiken ökat med 43
            procent de senaste tio åren.
          </p>
          <p xml:id="i-5fTfr4ZfosU4ZPW3caf18K">
            Anledningen till detta är flera, en del inte ordentligt utredda.
            Några är utom politikens kontroll, men politiska beslut om avregleringar
            och höjda banavgifter är en av orsakerna till de höjda biljettpriserna.
          </p>
          <p xml:id="i-V8ELCSGfxVoqYecWQDW8AX">
            Miljöpartiet anser att detta är en oroväckande utveckling som
            måste hejdas. Riksdagen bör ge regeringen i uppdrag att utreda
            vad som orsakar den stora ökningen av biljettpriserna. Det klimatsmarta
            sättet att resa måste alltid vara billigare än det klimatdåliga.
            Därför bör regeringen vidta åtgärder som gör att det klimatsmarta
            tågresandet och annan kollektivtrafik blir billigare än motsvarande
            resa med bil eller flyg. Dessa åtgärder innefattar också att kostnaderna
            för transportslag med stor klimatpåverkan behöver öka, t ex genom
            flygskatt och höjd koldioxidskatt.
          </p>
          <head xml:id="i-Ry9vkJZbHBmSc8DmPmJSVj" type="h1">
            Bättre samordning av biljettbokning och tidtabeller
          </head>
          <p xml:id="i-FbMvF8eqswqFz35rDZ2oEz">
            Många tycker det är krångligt att boka och köpa biljetter när
            alla operatörerna har egna tidtabeller, rabattkort och säljställen.
          </p>
          <p xml:id="i-YbJULZd8zD46jJgKYrfcBv">
            Resenärer kan idag få bra information om olika resekombinationer
            via ResRobot. Där hittar man information om tider och operatörer,
            men inga priser och det går inte att boka biljetter. Alla operatörer
            är inte heller med på ResRobot. På SJ:s hemsida finns priser angivna
            och där kan man även boka en del anslutande tåg och bussar, men
            det går då inte att omboka biljetten på dessa sträckor.
          </p>
          <p xml:id="i-Rtd899eA5hxNDcaBMVKzn">
            Det måste vara enkelt att boka biljetter. Miljöpartiet vill att
            det ska finnas en nationellt samordnad biljettbokning där samtliga
            operatörer måste vara med. Detta bör riksdagen som sin mening
            ge regeringen tillkänna.
          </p>
          <head xml:id="i-XzgCT2p2EJNm5qtjVi8G6M" type="h1">
            Ställ krav på ett gemensamt betalsystem för kollektivtrafiken
            i Sverige
          </head>
          <p xml:id="i-TQSCFEfuLJjznWtAfjqZnc">
            Tänk dig att du som bilist hela tiden måste fundera på hur du
            ska bete dig när du tankar bilen. Pumparna har lika många utförande
            som det finns län. Oftast måste du ha betalt bensinen i förväg,
            t ex i en pressbyrå. Ibland kan du betala med SMS och har du tur
            kan du betala kontant eller med ditt betalkort, men det tillhör
            undantagen.
          </p>
          <p xml:id="i-VKvm9bp1MRgqHvroW5Sc1z">
            Även vägmärkena och skyltarna byter utseende när du åker över
            länsgränserna. Och du måste ha köpt ett färdbevis för att få åka
            på länets vägar. Om du inte har kunnat göra det riskerar du dryga
            böter. Ibland måste du också köra av vägen och ställa bilen.
          </p>
          <p xml:id="i-CzrGkpGBy319DFufUuQy23">
            Självklart skulle inte Sveriges bilister acceptera ovanstående
            ordning, men för Sveriges kollektivtrafikresenärer är det ett
            faktum. När du kommer till en ny stad är det många frågor som
            måste besvaras innan du kan stiga på bussen, tunnelbanan, spårvagnen
            eller pendeltåget. Frågor som: Var köper jag biljett? Är det i
            Pressbyrån? Eller i en automat som ser helt annorlunda ut, med
            helt andra knappar än den som är hemma? Kan jag kanske till och
            med betala på bussen? Men, med vad? Pengar? SMS? Vanligt betalkort?
            Och vad händer om jag har fel biljett? Blir jag avslängd? Utskälld?
            Får dryga böter?
          </p>
          <p xml:id="i-LRMyF71B4ud6tzyym3JMfJ">
            Det är tydligt att aktörerna i branschen inte själva klarar av
            att enas om ett betalsätt, som vid sidan av olika lokala respass/kort,
            alltid ska fungera var du än kommer i landet. Ett sådant är kontanter,
            och vanliga betalkort. Riksdagen bör ge regeringen i uppdrag att
            ställa krav på kollektivbranschen att enas om ett gemensamt betalsystem
            som fungerar för alla resenärer över hela landet.
          </p>
          <head xml:id="i-9dMRrLnKZd6yJhjrHManmQ" type="h1">
            Ge kollektivtrafiken företräde med flytande busskörfält
          </head>
          <p xml:id="i-3QKe9nASaN3YkPN5UXoQrB">
            För att kollektivtrafiken ska kunna locka bilister måste den
            vara snabbare än i dag. Tiden är oftast den faktor som avgör människors
            transportval. De hittillsvarande erfarenheterna av spårtrafik
            i städer samt separata busskörfält med prioritering vid trafiksignaler
            är goda. Men det är inte alltid vare sig möjligt eller lämpligt
            att permanent reservera en hel körbana för kollektivtrafik. På
            de flesta motorvägar är det kanske bara köbildning vid avfarterna
            och då företrädesvis vid högtrafiktid.
          </p>
          <p xml:id="i-VkefGSh1ooZsppaFkjHf3B">
            En spännande lösning som inte använts tidigare i Sverige är flytande
            busskörfält. Denna lösning innebär att vägarnas yta utnyttjas
            mer rationellt genom att kollektivtrafikens stora resandeströmmar
            prioriteras framför dem som sitter ensamma i sin bil när det är
            risk för köbildning. Ett flytande busskörfält fungerar i praktiken
            som när ambulansen kommer i en fil. Bilarna makar på sig och gör
            plats för bussen. När bussen passerat återgår bilarna till de
            dubbla filerna. Det fungerar smidigt för alla. Inga framförvarande
            bilar hindrar bussen från att hålla en lämplig hastighet och hålla
            tidtabellen. Precis positionering via ombordenheter på bussarna
            och realtidsinformation om trafikläget möjliggör en effektiv trafikstyrning
            med god framförhållning samt tydlig information via skyltar för
            såväl yrkes- som privat trafik på vägen. Just god framförhållning
            med en väl tilltagen head way är också nyckeln för en hög trafiksäkerhet.
            Samma teknik som används för trafikstyrning kan även användas
            för den reglering av hastigheterna som är nödvändig för att minimera
            dödsolyckorna.
          </p>
          <p xml:id="i-TE7SM8HCJkxSHqrwSeaiFa">
            Att med modern trafikstyrningsteknik ge busstrafiken en gräddfil
            när det är risk för köbildning ökar trafikkapaciteten utan att
            ge mer buller och avgaser. Flytande busskörfält är mycket billigare
            att anlägga jämfört med nya filer och motorvägsavfarter. Busskörfält
            i storstadsområden kan därför lätt kombineras med att bygga ut
            den spårburna trafiken vilket är en förutsättning för att kunna
            göra transportsystemet oberoende av fossila drivmedel.
          </p>
          <p xml:id="i-9FxLKwECWUDwZURpLu8eCV">
            För flytande busskörfält krävs flexibla skyltar av den sort som
            idag används för att signalera varierad högsta tillåtna hastighet.
            Dessa regleras av en förordning om försöksverksamhet med varierad
            högsta tillåtna hastighet som infördes 2002. Det har nu gått elva
            år, försöksverksamheten är utvärderad och det är hög tid att införa
            ett permanent regelverk för flexibla skyltar som möjliggör för
            Trafikverket och kommuner att införa både varierad högsta tillåtna
            hastighet och varierad tillgång till körfält. Detta bör riksdagens
            som sin mening tillkännage för regeringen.
          </p>
          <head xml:id="i-KX4fpL3ce54QCoZcejPej3" type="h1">
            Utveckla kollektivtrafiken på landsbygden
          </head>
          <p xml:id="i-LuMQZL8f9PxWZN6VS9oPaY">
            En fungerade kollektivtrafik är viktigt för alla dem som vill
            bo på landet och kunna pendla till jobb och skola. Det är därför
            nödvändigt att tågen stannar på landsbygdens stationer och att
            det sker en smart kombination mellan olika transportslag. En viktig
            åtgärd är att bygga bil- och cykelparkeringar vid busshållplatser
            och tågens hållplatser. En åtgärd som ofta är Trafikverkets ansvar,
            men allt för ofta prioriteras bort.
          </p>
          <p xml:id="i-FEY2F5dxUR8aPrMkMugeGb">
            Det finns också mycket kvar att göra för att kombinera den anropsstyrda
            kollektivtrafiken och skoltrafiken med den reguljära kollektivtrafiken
            på landsbygden. Att t ex låta även vuxna arbetspendlare åka med
            skoltaxin till tåget eller bussen kan vara en lösning som passar
            i flera kommuner. Att underlätta för Byabussar och smarta samåkningssystem
            i glesbygden är en annan viktig åtgärd.
          </p>
          <p xml:id="i-GXcpnKSUoU8KvSPm77HW5E">
            Det råder idag osäkerhet i kommuner och hos trafikhuvudmän vad
            som är möjligt att göra inom gällande lagstiftning. I vissa fall
            behöver gällande regelverk förändras för att påskynda utvecklingen
            av en modern kollektivtrafik på landsbygden. I andra fall, som
            till exempel möjligheten att kombinera arbetspendling/skoltrafik,
            handlar det mer om att informera om vad som gäller. Vi föreslår
            att riksdagen meddelar regeringen som sin mening vad som här anförts
            om att göra en översyn över gällande lagar med mera för att utveckla
            kollektivtrafik på landsbygd.
          </p>
          <head xml:id="i-4UmJLJBoDNm2dukr8YEDAd" type="h1">
            SJ behöver ett nytt uppdrag
          </head>
          <p xml:id="i-6zRWVGJpidwSZWy5AmjCQc">
            Hösten 2012 gick SJ ut och meddelade att man tänkte sluta sälja
            biljetter på tågen. Vi var många som reagerade och SJ backade
            till slut.
          </p>
          <p xml:id="i-J8TSzSGer7gCmTpYy4irn3">
            Men bara att SJ:s ledning kommer på idén att sluta sälja biljetter
            och därmed försämra för sina kunder visar tydligt att något är
            fel. SJ är genom branschorganisationen Tågoperatörerna med i Fördubblingsprojektet
            vars mål är att resandet med kollektivtrafiken ska fördubblas
            och ta marknadsandelar från bilen. Om detta ska bli verklighet
            måste SJ växla in på ett nytt spår.
          </p>
          <p xml:id="i-ApgqyNZTsV39dGYEPrBkxv">
            För att fler ska ta tåget måste det vara lätt. Det måste t ex
            vara förutsägbart vad en tågresa ska kosta. SJ:s biljettsystem
            är idag ett lotteri som få förstår sig på. Idag kan en tågbiljett
            på bara några timmar öka med över tusen procent. Varför ska en
            affärsresenär som åker första klass och bokar sin biljett tre
            månader i förväg få en billigare biljett än en fattig student
            som måste vänta på att schemat är satt innan hon kan boka sin
            biljett i andra klass?
          </p>
          <p xml:id="i-Y8LoUW4qVp8W3dx9diQG63">
            SJ:s ledning brukar säga att man inspirerats av flyget, men SJ
            och andra operatörer borde istället låta sig inspireras av sin
            stora konkurrent – bilen. För att öka kollektivresandet så ska
            det vara lika enkelt och flexibelt att ta tåget och bussen som
            bilen.
          </p>
          <p xml:id="i-XUQ6jNm8yYb16cG7pRfPfs">
            Miljöpartiet anser att SJ ska planera och ansvara för en utvecklad
            tågtrafik med hög punktlighet och kvalitet mellan alla delar av
            Sverige och huvudorterna i våra grannländer. På sikt bör de statliga
            tågbolagen kunna samsas om en europeisk tidtabell mellan större
            städer.
          </p>
          <p xml:id="i-Cn8tMahjWG91oLUoesP2cj">
            Det är naturligt att statens eget bolag SJ skall förnyas och
            utvecklas för att vara stommen i det svenska nationella järnvägsnätet
            – och vår länk till grannländerna.
          </p>
          <p xml:id="i-TXwutkhqjEQNNdFfoCTpwq">
            SJ drivs i bolagsform och har som syfte att gå med vinst. Det
            är också det enda krav som SJ:s ägare staten ställer på bolaget
            i sina ägardirektiv. Att SJ:s enda uppdrag är att leverera vinst
            till statskassan går stick i stäv med de transportpolitiska målen
            och klimatmålen och missgynnar ofta resenärens behov. Det statligt
            ägda bolaget SJ behöver ett nytt uppdrag från sina ägare. Ett
            samhällsuppdrag med ett tydligt mål att öka tågets marknadsandelar
            och att sätta resenärerna i centrum. Detta bör riksdagen ge regeringen
            tillkänna som sin mening.
          </p>
          <p xml:id="i-PwGKAcPbLjDbgHuWk9bC7M">
            Miljöpartiet anser att det är bra att SJ, som alla bolag, går
            med vinst, men anser att vinstutdelningskravet till staten bör
            tas bort. Vinsten ska istället återinvesteras i verksamheten.
          </p>
          <head xml:id="i-N7iDYnRCwGJKpZDKKXAqY7" type="h1">
            Bättre samordning mellan tågtidtabellerna
          </head>
          <p xml:id="i-6vuud27xs3LxREwV1HKQQy">
            I Schweiz går tågen som klockan. Tidtabellerna styrs också hårt
            nationellt. I Sverige händer det ofta att de regionala tåg- och
            bussanslutningarna passar dåligt med SJ:s tågavgångar då ingen
            samordnar dem. Idag kan man som resenär tvingas vänta onödigt
            länge vid tågbyte på grund av att det är olika tågoperatörer som
            kör de olika tågen.
          </p>
          <p xml:id="i-TeEjwJtnApd4JYnwm2XxEn">
            Den ständigt ökade trängseln på spåren är också ett problem.
            Inför den nya tågplanen har det varit stor dramatik, särskilt
            på Västra Stambanan, eftersom ansökningarna från olika operatörer
            är fler än det finns kapacitet för. För att få plats med nya operatörer
            som vill köra mellan Göteborg-Stockholm så föreslog Trafikverket
            att pendeltågstrafiken till Gnesta skulle läggas ned. Nu har de
            olika operatörerna i samförstånd hittat en bättre lösning, om
            än inte lika bra sett ur arbetspendlarnas synpunkt, som dagens.
          </p>
          <p xml:id="i-HHdSvRzh5zRzWN5xAdd4dJ">
            Detta visar att dagens system har flera fel. Ett är problemet
            med att släppa in fler operatörer på en bana som redan är full.
            Ett annat är att bristen på samordning mellan Trafikverket och
            de olika operatörerna för att hitta kreativa lösningar på de problem
            som uppstår och på de anknytningar som behöver samordnas.
          </p>
          <p xml:id="i-XFBA9DfVRB2iABEYVWuEoA">
            De olika operatörerna är idag inte delaktiga i tågplanearbetet
            utom i några enstaka remissrundor. Så var det innan det nuvarande
            systemet infördes. Även inom SJ fanns "konkurrenter", men allt
            hamnade på bordet samtidigt och pusslet lades tillsammans, alla
            fick ge och ta vid gemensamma sittningar. Sedan infördes ett system
            där operatörerna lämnar in önskelistor och Trafikverket ska lösa
            uppgiften. Då missar man kreativa alternativ, därför att den gemensamma
            processen saknas. Samplanering med medverkan av alla konkurrenter
            under hela planeringsprocessen ger större förutsättningar för
            ett bättre resultat. Det är också självklart att resenärsorganisationer
            ska ha möjlighet att komma med synpunkter.
          </p>
          <p xml:id="i-GREmB49zihZVTWR3vZuFgT">
            Trafikverket bör få ett tydligt uppdrag att samordna och prioritera
            de olika operatörernas tidtabeller för att undvika förseningar
            och få plats med så mycket tåg som möjligt på spåren. Prioriteringen
            ska utgå från resenärernas behov och ske i nära samarbete med
            operatörerna.
          </p>
          <head xml:id="i-K652ugLawhZpyAPdpk32bx" type="h1">
            Lagstifta om resenärers rätt om hjälp vid förseningar
          </head>
          <p xml:id="i-STB5J4PxKS2QUXMuYFnBjv">
            Om en operatörs buss eller tåg är försenad får man som resenär
            ofta inte istället ta en buss eller tåg som körs av ett konkurrerande
            bolag. Ibland har olika operatörer ett bra samarbete för resenärernas
            bäst vid förseningar, ibland inte. För resenärer är det som ett
            lotteri.
          </p>
          <p xml:id="i-5QgsYYugnX8d5MDcWyu1EG">
            Det är tydligt att branschen inte har lyckats få till ett samarbete
            utan att det behövs ett tillägg i kollektivtrafiklagen kring detta.
            Detta bör riksdagen som sin mening ge regeringen till känna.
          </p>
          <head xml:id="i-Ro95KidCQ9yu7d5wD2ggKY" type="h1">
            Stoppa höjningen av banavgifterna
          </head>
          <p xml:id="i-7M5FhxzttXgGaQqvjd4z9C">
            Sedan flera år tillbaka höjer Trafikverket, med alliansregeringens
            godkännande, årligen banavgifterna. Det är de avgifter som tågoperatörerna
            betalar för att få använda spåren, och som i slutändan betalas
            av resenärernas biljetter.
          </p>
          <p xml:id="i-B1f6D3kjwKgMD4A1brAsLj">
            I höstas röstade riksdagens majoritet ner förslaget om chockhöjda
            banavgifter. Men när Trafikverkets nya plan för infrastrukturen
            kom i juni så fanns chockhöjningarna ändå med. Banavgifterna kommer
            med regeringens förslag att fördubblas bara mellan 2010 och 2014,
            från cirka 600 miljoner kronor till nästan 1,2 miljarder kronor.
          </p>
          <p xml:id="i-GHDQrVjB7hLe7pzupYjsbu">
            Höjningarna slår hårt mot Sveriges tågpendlare. En regiontågspendlare
            som reser varje dag mellan exempelvis Högboda och Kristinehamn
            kommer år 2014 att få betala 1 920 kronor om året i bara banavgifter
            på sina biljetter. För en veckopendlare som tar tåget mellan Karlstad
            och Stockholm blir det 1720 kronor i banavgifter, beräknat utifrån
            underlag från Riksdagens Utredningstjänst. Denna del av biljettpriset
            kommer att ha fördubblats mellan 2010 och 2014.
          </p>
          <p xml:id="i-DVtWDUpVNY8uFprbEjzxNs">
            I praktiken innebär förslaget en straffskatt för alla de resenärer
            som väljer det klimatsmarta alternativet. Detta är inte i enlighet
            med en långsiktig klimatpolitik.
          </p>
          <p xml:id="i-LqXPG8mQjA2LzPa9kcRAQ">
            Riksdagen tillkännager för regeringen som sin mening om ett stopp
            för höjda banavgifter.
          </p>
        </div>
        <div xml:id="i-ShQGaAX6EGNvJZZpgWcVDT" type="motSignatures">
          <list xml:id="i-MQ9Mkudnqnyyzkka9qFVxu">
            <item xml:id="i-DxYUHA8sNmGgvQSfjURcbo">
              Stina Bergström (MP)
            </item>
            <item xml:id="i-FvKRKT6gg6qa9W7EQe6jPG">
              Annika Lillemets (MP)
            </item>
            <item xml:id="i-AAFxTM8ZfYp5HTjVcDfTqa">
              Lise Nordin (MP)
            </item>
            <item xml:id="i-KXEYW4LmzrBBWBUUYtTE3i">
              Jonas Eriksson (MP)
            </item>
            <item xml:id="i-83yXi6fFNzVh5kXKXDPNXQ">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
