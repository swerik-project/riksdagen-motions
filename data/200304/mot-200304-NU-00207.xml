<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-NU-00207">
  <teiHeader>
    <fileDesc>
      <titleStmt>
        <title>Forskning om geotermisk energi</title>
        <author corresp="i-Ha5uZXGHudhTidCuW8UjXN">av Ragnwi Marcelind (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning om geotermisk energi</title>
          <idno type="rdwebb">GR02N207</idno>
          <rs type="number">N207</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GR02N207/text</ref>
          <ref type="dokument_url_html">http://data.riksdagen.se/dokument/GR02N207</ref>
          <ref type="dokumentstatus_url_xml">http://data.riksdagen.se/dokumentstatus/GR02N207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GYkkiH76dDwbRuKJM7Bghm" type="signed"/>
        <correspContext corresp="i-GYkkiH76dDwbRuKJM7Bghm">
          <note type="signatory" corresp="i-Ha5uZXGHudhTidCuW8UjXN"/>
        </correspContext>
        <correspAction xml:id="i-KzBxu68WqHSTEmUiyx3SCZ" type="referral">
          <date when="2003-10-15"/>
        </correspAction>
        <correspAction xml:id="i-GUqNhzWsMyAGGxdXk19ucZ" type="dismissal">
          <date when="2003-10-15"/>
        </correspAction>
        <correspAction xml:id="i-BVzEAzTGZfckckexd8Bkcb" type="submission">
          <date when="2003-10-07"/>
        </correspAction>
        <correspAction xml:id="i-9Y8pSjzVvPpP4MHhQwc2TP" type="assigned"/>
        <correspContext corresp="i-9Y8pSjzVvPpP4MHhQwc2TP">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_N_0207/mot_200304_N_0207-0001.pdf"/>
      <div xml:id="i-6aFnLCc2Df1m9fNnHhRxjo" type="motHeader">
        <div xml:id="i-SYvN7Q4hgUPpfRQY8uv3uo" type="motTitle"/>
        <div xml:id="i-JEASYWQCErdRjstJPwtabB" type="motSubmissionInfo"/>
      </div>
      <div xml:id="i-YDa8AP4mZit3jgTigmqGhD" type="motBody">
        <div xml:id="i-X1kQ6bS31413TjstExWgh2">
          <p xml:id="i-3f39Qp8N1rXui7vxCyNaWe">
            2003/04 mnr: N207 pnr: kd501
          </p>
          <p xml:id="i-F1d5jJW1WdzdHETRDVhwtL">
            Motion till riksdagen 2003/04:N207
          </p>
          <p xml:id="i-ThZGxyvxam7VJE6FKhDqLL">
            av Ragnwi Marcelind (kd)
          </p>
          <p xml:id="i-87FjsLzxuAB498LNW6usJZ">
            Forskning om geotermisk energi
          </p>
          <p xml:id="i-JXRaX4kwwCzNKMMC9X9M1p">
            Förslag till riksdagsbeslut
          </p>
          <p xml:id="i-SwjL2ZyMVMarwyrgkrdvQB">
            1. Riksdagen tillkännager för regeringen som sin mening vad i
            motionen anförs om att verka för ökade anslag inom forskning och
            teknikutveckling av geotermisk energiutvinning. 2. Riksdagen tillkännager
            för regeringen som sin mening vad i motionen anförs om behovet
            av att Statens energimyndighet (STEM), inom befintlig ram, breddar
            sitt stöd för forskning och teknikutveckling av geotermisk energiutvinning.
          </p>
          <p xml:id="i-NyT1YajNyE14vr3sFGddU7">
            Motivering
          </p>
          <p xml:id="i-UvLabaNsc8Jpr3sLnY5i2x">
            Som ett led i att lösa framtidens energibehov drevs för några
            decennier sedan forskning för att utvinna geotermisk energi, dvs
            värme från underjorden. Forskningen avstannade dock då kärnkraften
            sågs som lösningen på framtidens energibehov samt på grund av
            för blygsamma resultat, vilket var en följd av att man försökte
            utvinna energi ur förhållandevis grunda hål — under 1 000 meter.
            Trots ifrågasatt kärnkraft och folkomröstning med beslut om kärnkraftsavveckling,
            har forskningen först nu tagit ny fart. Ett par exempel är Malmö-Lundregionen,
            där Sydkraft och Lunds energi borrat i en förkastningszon för
            värmeproduktion, samt runt Björkö i Mälaren, där provborrningar
            ägt rum i en ca 10 km bred meteoritkrater, under ledning av KTH.
            Berggrunden beräknas där vara sönderslagen på tillräckligt stort
            djup för att förutsättningarna för uttag av varmvatten skall vara
            tillräckligt goda. Enligt expertis på forskningsavdelningen för
            teknisk geologi och geofysik på KTH, är meteoritkratrar med en
            diameter på 10 km och mer intressanta geologiska strukturer för
            utvinning av geotermisk energi. Inför studien av Björköstrukturen
            genomfördes beräkningar på vilken energimängd som kan tänkas finnas
            i en krater med ca 10 km diameter, vilket visade sig motsvara
            ca 10 gånger Sveriges årliga energianvändning.
          </p>
          <pb facs="riksdagen-motions-pdf/data/200304/mot_200304_N_0207/mot_200304_N_0207-0002.pdf"/>
          <p xml:id="i-6VtTDVnQJL3YGeExDJkiST">
            2003/04:N207
          </p>
          <p xml:id="i-D3EBeKrKdipKRv2qEVJZ4B">
            Varför utnyttja geotermisk energi?
          </p>
          <p xml:id="i-LYA3hYTSMbqEfmrzrF5VbU">
            e Den finns överallt och är uthållig. « De energimängder som
            kan göras tillgängliga är mycket stora.
          </p>
          <p xml:id="i-A8Zy3uLYoNTLpkDpx8DjAd">
            e Tekniken är välkänd och medför inga koldioxidutsläpp.
          </p>
          <p xml:id="i-HVGY6B9Zwi1adUrn4MerHv">
            Förutsättningar för utnyttjande av geotermisk energi:
          </p>
          <p xml:id="i-Fd1vAL736AWeWexXEJYCi2">
            e« - Geotermisk energi för värme- och elproduktion kan vara aktuell
            i områden med sedimentberggrund, som i Skåne, på Gotland och Öland
            där den geotermiska gradienten är ganska hög.
          </p>
          <p xml:id="i-FqDLswnfDrFT1Yu7YKjxUR">
            « Geotermisk energi för värmeproduktion är aktuell i områden
            med urberg (resten av landet) där den geotermiska gradienten är
            lägre.
          </p>
          <p xml:id="i-788MjiSVTsKhrvUuQ1KcS8">
            e I vissa fall behövs en temperaturtransformering (t.ex. värmepumpning),
            vilket kräver tillförsel av energi.
          </p>
          <p xml:id="i-QkP1iQDVdvTaSzDKQEMpGF">
            e« I urbergsområden bör man framförallt leta efter områden med
            särskilt lämpliga egenskaper för cirkulation av vatten på djupet
            i berggrunden. Sådana områden kan vara större meteoritkratrar,
            med en diameter på 10 km och uppåt eller andra större krosszoner.
          </p>
          <p xml:id="i-MRVVHuXGFJB9Jt8rVYrcKo">
            e Det krävs djupa borrhål, 2 000—-4 000 m.
          </p>
          <p xml:id="i-3zHqMLEK2C68KdF7MFize9">
            Det krävs ytterligare forskning och utveckling för följande:
          </p>
          <p xml:id="i-DqtVyVUttdiynwaCtPekuM">
            Metoder för geotermisk energiprospektering på djupet i urbergsområden.
            Effektiva metoder för att skapa, eller återskapa, vattengenomsläpplighet
            på stora djup i berggrunden. Energiomvandlingscykler som kan fungera
            vid låga temperaturer. Storskaliga metoder för temperaturtransformation.
            Ska det vara möjligt att avveckla kärnkraften i enlighet med genomförd
            folkomröstning och riksdagens intentioner, utan ökade koldioxidutsläpp,
            är kraftigt utökad forskning och teknikutveckling för utvinning
            av geotermisk energi en viktig förutsättning. Trots den enorma
            potential som geotermisk energi utgör och trots riksdagens grundinställning
            att kärnkraften skall fasas ut ur det svenska energisystemet är
            anslagen till svensk forskning och teknikutveckling på området
            anmärkningsvärt små jämfört med anslagen till forskning kring
            t.ex. kärnkraft (fusion). Även inom EU:s olika ramprogram utgör
            posten för utveckling av geotermisk energi en mycket liten del
            av de forskningsmedel som är avsedda för utveckling av alternativa
            energislag.
          </p>
          <pb facs="riksdagen-motions-pdf/data/200304/mot_200304_N_0207/mot_200304_N_0207-0003.pdf"/>
          <p xml:id="i-JpyrDvg4FQpfVaFcPtdNPe">
            2003/04:N207
          </p>
          <p xml:id="i-RXaSC56LErMhK6cEYGB3y">
            Stockholm den 23 september 2003 Ragnwi Marcelind (kd)
          </p>
        </div>
      </div>
    </body>
  </text>
</TEI>
