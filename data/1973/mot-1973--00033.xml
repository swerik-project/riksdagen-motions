<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00033">
  <teiHeader>
    <fileDesc>
      <titleStmt>
        <title>om förbud mot boxning.</title>
        <author>av herr Sjöholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud mot boxning.</title>
          <idno type="rdwebb">FW0233</idno>
          <rs type="number">33</rs>
          <ref type="dokument_url_text">http://data.riksdagen.se/dokument/FW0233/text</ref>
          <ref type="dokument_url_html">http://data.riksdagen.se/dokument/FW0233</ref>
          <ref type="dokumentstatus_url_xml">http://data.riksdagen.se/dokumentstatus/FW0233</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJi2EpNpLStR2Rke7Db78j</idno>
            <name>STEN SJÖHOLM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Vm26frA6saosKsGN4qKRX" type="signed"/>
        <correspContext corresp="i-3Vm26frA6saosKsGN4qKRX">
          <note type="signatory" corresp="i-MJi2EpNpLStR2Rke7Db78j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__33/mot_1973__33-001.pdf"/>
      <fw xml:id="i-t31bcd4NQfiTzZw6MuCPo">
        Mot. 1973:33 2
      </fw>
      <div xml:id="i-8QcaWVLWhUEsNB6hdrBaXH" type="motHeader">
        <div xml:id="i-5MFi9sdMHcoc6vTzq5UYT3" type="motTitle"/>
        <div xml:id="i-DAXJP6otwNWfnSQoFiXfkF" type="motSubmissionInfo"/>
      </div>
      <div xml:id="i-XApuQhM9SWeXVGmLZKVVpC" type="motBody">
        <div xml:id="i-31vWGTcf4oVi8kfk4Jiwmi">
          <p xml:id="i-QrUDqQmbGRwVeyte1f52CW">
            Motioner nr 33—37 år 1973 Mot. 1973 33-37
          </p>
          <p xml:id="i-48GEfxiiDkYq3AvPVsYmov">
            Nr 33
          </p>
          <p xml:id="i-RGTnrX9dmMt1orziNCScup">
            av herr Sjöholm om förbud mot boxning.
          </p>
          <p xml:id="i-Y2NtnXRyPV7HkNTVeAboDm">
            I samband med att den professionella boxningen genom riksdagsbeslut
            1969 förbjöds fick amatörboxningen något som skulle kunna kallas
            villkorlig frigivning. Amatörboxningen undgick att drabbas av
            förbud men tilläts under förutsättning av att vissa i Kungl. Majt:s
            proposition 1969:118 närmare angivna förhållningsbestämmelser
            respekterades. Det är nu möjligt konstatera att amatörboxningsförbundet
            icke iakttar de bestämmelser som stipulerats och att Riksidrottsförbundet
            inte tillfredsställande fullgör den kontrollfunktion som det anförtrotts
            i nu förevarande avseende. Enligt propositionen skall boxare icke
            tävla mer än högst en gång varje vecka. Det finns belägg för att
            så dock sker. Ingen får boxas före sjutton års ålder. Så sker
            i mycket stor utsträckning. Uppenbarligen med Riksidrottsförbundets
            halvhjärtade stöd arrangeras särskilda s. k. knatteboxningar för
            pojkar i tretton fjorton års ålder. De boxningsledare som ställer
            sig bakom detta är om inte generellt ansvarslösa så i varje fall
            aningslösa. De kan inte gärna ha läst de utredningar om boxningens
            skadeverkningar som publicerats — om de gjort detta och ändå lockar
            dessa unga pojkar in i en hantering, som förr eller senare regelmässigt
            medför psykiska och fysiska skador av livsvarig karaktär, bör
            beteckningen samvetslösa komma till adekvat användning. Enligt
            propositionen 1969:118 skulle frågan om ett förbud för amatörboxningen
            tas upp till förnyad prövning sedan erfarenhet vunnits i fråga
            om efterlevnaden av och effekten hos de rigorösa bestämmelser
            som sattes upp som förutsättning för dess fortsatta bedrivande.
            Denna erfarenhet har nu förvärvats. Eftersom efterlevnaden varit
            bristfällig har givetvis effekten uteblivit. Tiden måste därför
            anses vara inne att i lag förbjuda amatörboxning. Även bortsett
            från vad här ovan anförts finns motivering nog för att förbjuda
            amatörboxning. Proffsboxningen förbjöds huvudsakligen av medicinska
            skäl och på grund av dess förråande inverkan på publiken. Proffs-
            och amatörboxning är i dessa avseenden samma andas barn. Hjärnceller
            reagerar inte skiljaktigt vid våld mot huvudet beroende på om
            slaget måttats av en bättre eller sämre betald boxare. Och boxning
            är i stort sett våld mot huvudet. Det är vidare ett obestridligt
            faktum att boxningspubliken livas upp och engageras på ett kusligt
            sätt så snart ”något händer” i form av en nedslagning eller när
            en av kontrahenterna visar tecken på att vara omtöcknad, när blod
            börjar rinna och annat i samma vidrigt råa stil. Dessa publikreaktioner
            är exakt desamma vid såväl amatör- som proffstävlingar. De skäl
            som anfördes för ett förbud mot
          </p>
          <p xml:id="i-34v4yLL3jXTYGmcETkqjEr">
            1 Riksdagen 1973. 3 saml. Nr 33-37
          </p>
          <pb facs="riksdagen-motions-pdf/data/1973/mot_1973__33/mot_1973__33-002.pdf"/>
          <p xml:id="i-NzPNNTCDsLDFC8sD5Pfm9s">
            proffsboxning är sålunda lika tungt vägande när de nyttjas som
            motiv för ett förbud mot amatörboxning. Denna ståndpunkt — att
            även amatörboxningen bör förbjudas — har i remissvar i samband
            med den ovannämnda propositionens framläggande hävdats av bl.a.
            rikspolisstyrelsen, riksåklagaren, socialstyrelsen, hov- rätten
            över Skåne och Blekinge, polismyndigheten i Stockholm, läns- styrelserna
            i Stockholm och Göteborg, Svenska läkaresällskapet. Svenska föreningen
            för psykisk hälsovård varjämte samtliga medicinska fakulteter
            i landet fördömt all boxning såsom medicinskt oacceptabel. I en
            till motionen fogad bilaga har jag samlat ett antal uttalanden
            om boxning. Ett av de viktigare kriterierna på en god strafflagstiftning
            är att den tillgodoser rättvisa och likformighet genom att bedöma
            och behandla lika fall lika. Om en öppet betald boxare skulle
            ta sig före att boxas skulle han kunna bli dömd till fängelse.
            Om en icke öppet betald boxare gör exakt detsamma blundar rättssamhället
            — det t.o.m. bistår med offentliga medel. Det är djupare sett
            en ganska vettlös lagstiftning. Det är hög tid att den hyfsas
            till genom att förbud mot boxning kommer att avse denna brutalt
            blodiga hantering oavsett om utövarna kallas amatörer eller proffs.
            Med åberopande av det ovan anförda hemställer jag att riksdagen
            måtte besluta att hos Kungl. Maj:t begära förslag till lag med
            förbud mot all boxning.
          </p>
          <p xml:id="i-HVXkshjhztCp8Cdw9Gv4ws" type="date">
            Stockholm den 10 januari 1973 STEN SJÖHOLM (fp)
          </p>
          <pb facs="riksdagen-motions-pdf/data/1973/mot_1973__33/mot_1973__33-003.pdf"/>
          <fw xml:id="i-LKqqbTrfzfSJJ31vU3tQK">
            Mot. 1973:33 3 Bilaga
          </fw>
          <p xml:id="i-HzwChyJnEsZh1wV6TtEbeb">
            Uttalanden om boxning
          </p>
          <p xml:id="i-RpNvyaqnFL9a7L2BgtyEdt">
            Värner Rydén (I debatt om idrottsanslag i andra kammaren 1913):
            ”Nyligen har det riksförbund som nu är ifrågasatt att erhålla
            statsanslag bildat en sektion för boxning. Det är sålunda här
            icke fråga om allenast en sund idrott som söker statsanslag, utan
            det är fråga om organisatörerna av idrottens urartning.”
          </p>
          <p xml:id="i-FuTnsv6DzqK7TwqZgSdpe1">
            Hjalmar Branting (i samma debatt): ”Jag tror för min del att
            det ligger något ofantligt berättigat uti den alldeles avvisande
            hållning gentemot boxning som hr Rydén här nyss intagit. Vore
            det fråga om att understödja en sådan idrottsgren, tror jag det
            skulle vara ganska lätt att medgiva, att det icke är lämpligt
            att göra det med statsmedel.”
          </p>
          <p xml:id="i-UDiioshhoMnp2CSLWZPnvk">
            Yttrande över betänkandet Boksningens medicinske skadevirkninger
            Rikspolisstyrelsen:
          </p>
          <p xml:id="i-TiPyXTPWdFR5Wu9QP3qf3i">
            Att i ett samhälle där allvarliga försök pågår att komma till
            rätta med den ökande våldsmentaliteten tillåta tillställningar,
            där allmänheten mot avgift blir i tillfälle att bevittna hur de
            agerande med knytnävsslag mot bl. a. huvudet avsiktligt söker
            åsamka motparten så mycken fysisk skada, att någon enligt de regler
            som gäller för boxning kan dömas som segrare, måste te sig direkt
            stötande. — Såväl en stor del av matchträningen som själva matcherna
            går ut på att tillfoga motståndaren fysisk skada, vilket helt
            torde strida mot idrottens grundidéer. Ännu mera betänkligt ter
            sig detta om man utgår ifrån att den fysiska skada det ofta är
            fråga om är av sådan art och omfattning att åtal för uppsåtlig
            misshandel utan tvivel skulle komma i fråga om den inte skedde
            i enlighet med de regler, som gäller för boxning.
          </p>
          <p xml:id="i-KXv4GfAcZMWejhVhVSVDQi">
            Riksåklagaren:
          </p>
          <p xml:id="i-8YqfoiPocPZevUEwTQHTQp">
            Resultatet av den nu verkställda undersökningen motiverar enligt
            min mening en radikal omprövning av samhällets attityd till boxningssporten.
            Det kan knappast vara något önskemål att ungdomen uppmuntras att
            deltaga i en verksamhet, som enligt den medicinska sakkunskapen
            innebär betydande risker för allvarliga hjärnskador med åtföljande
            mentala rubbningar och bristande social anpassning. Ej heller
            förefaller det vara något samhällsintresse att erbjuda allmänheten
            förströelse som går ut på att åse hur de uppträdande misshandlar
            varandra. — Endast genom ett totalförbud mot boxning av samma
            slag som det som 1956 infördes i Island synes man komma till rätta
            med alla de nackdelar av medicinsk och mentalhygienisk art, som
            är förenade med boxningsspor- ten.
          </p>
          <pb facs="riksdagen-motions-pdf/data/1973/mot_1973__33/mot_1973__33-004.pdf"/>
          <fw xml:id="i-YVGYk7pHDx6Zo4PdyfH3em">
            Mot. 1973:33 4
          </fw>
          <p xml:id="i-2wGSCheP7mvvrSREMNNLgB">
            Socialstyrelsen:
          </p>
          <p xml:id="i-MPa9XXmC3wPY6txAPw5Cmo">
            Boxningssporten är i förhållande till andra sportgrenar unik
            i det avseendet att dess utövare, när svår skada avsikligt tillfogas
            en motstånda- re, ej diskvalificeras utan i stället utropas som
            segrare. Enligt styrelsens uppfattning är detta ett premierande
            av våldsmentaliteten, något som från samhällets sida icke kan
            anses tillfredsställande. Boxningens för- råande inverkan på publiken
            är uppenbar. Särskilt utsatt för boxningens menliga inflytande
            synes ungdomen vara samt sådana personer, som har ett lättpåverkat
            psyke med dragning åt våld och kriminalitet.
          </p>
          <p xml:id="i-6VbvkCT12a46APVyZBzuJg">
            Medicinska fakulteten vid Uppsala universitet:
          </p>
          <p xml:id="i-JMoDLuYZhLyPku7KFFzBjC">
            Fakulteten vill avslutningsvis framhålla att det sålunda från
            rent medicinsk synpukt finns skäl att förbjuda såväl amatörboxning
            som professionell boxning.
          </p>
          <p xml:id="i-7HU415yUeTHRexjHqtd3zf">
            Medicinska fakulteten vid Göteborgs universitet:
          </p>
          <p xml:id="i-VkwqJeGeDBEwuYRJord6Hu">
            Fakulteten vill framhålla att ur medicinsk synpunkt någon principiell
            skillnad mellan arten av de skador som kan uppkomma vid amatör-
            boxning och professionell boxning icke föreligger. — Fakulteten
            måste framhålla att boxningen som sport betraktad från rent medicinsk
            synpunkt framstår som särdeles egenartad på grund av sina skadeverk-
            ningar.
          </p>
          <p xml:id="i-RDgk6NPoqVM26KrLKKMDtd">
            Medicinska fakulteten vid Lunds universitet:
          </p>
          <p xml:id="i-QXd85LUDLZMmp4qB1eFoHa">
            Enligt fakultetens bestämda mening bör därför i första hand den
            professionella boxningen i lag förbjudas. Helst skulle fakulteten
            se ett sådant förbud även mot amatörboxning.
          </p>
          <p xml:id="i-XKVStvxh3uULTeXtnmkJqE">
            Medicinska fakulteten vid Umeå universitet:
          </p>
          <p xml:id="i-KzrLsntQgrzZDwiDk8G8G6">
            Ur medicinsk synpunkt kan det anses klarlagt att slag mot huvudet,
            i synnerhet upprepade sådana, med eller utan därav följande medvetslös-
            het, kan ge upphov till allvarlig hjärnskada oavsett slagets hårdhetsgrad.
            Av denna anledning måste all sådan boxning där slag mot huvudet
            tillåtes och t. o. m. premieras anses innebära en ej ringa medicinsk
            risk.
          </p>
          <p xml:id="i-TRDmfqa6oKwYEsYo9cGBo8">
            Karolinska institutet, medicinska fakulteten:
          </p>
          <p xml:id="i-GXU1Xg9tkJf4zzoo4EfpAu">
            På olika ställen i utredningen framhålls med rätta att befintliga
            metoder, såväl kliniska som laboratoriemässiga, inte gör det möjligt
            att i tid påvisa och eventuellt förebygga den typ av hjärnskador
            det här är frågan om. Vanligen ger dessa skador först efter en
            tid av några år tydliga neurologiska och psykiska defektsymtom
            som i sin tur inte sällan leder till individuellt tragiska, främst
            sociala, invaliditetstillstånd.
          </p>
          <pb facs="riksdagen-motions-pdf/data/1973/mot_1973__33/mot_1973__33-005.pdf"/>
          <fw xml:id="i-81vF3ew4shwTAAnVDFYjcZ">
            Mot. 1973:33 S
          </fw>
          <p xml:id="i-LgYYRWBnaSEgY2juoeT4HU">
            Svenska läkaresällskapet : Enligt läkaresällskapets uppfattning
            kan boxningssporten ej accepteras från medicinsk synpunkt på grund
            av sin unika inriktning på fysiskt våld mellan de tävlande och
            på grund av de väldokumenterade medicinska riskerna som den medför.
            Av denna anledning anser sällskapet att förbud mot såväl amatörboxning
            som proffsboxning bör införas.
          </p>
          <p xml:id="i-GUMLVgapcFocgBQHvsvA4P">
            Svenska föreningen för psykisk hälsovård: Boxning i dess nuvarande
            form bör i varje fall icke längre godtas. Enklast synes vara att
            övriga nordiska länder följer Islands exempel och helt förbjuder
            boxning.
          </p>
          <p xml:id="i-C8DdYdUZ6tr5eyj8rt1hgg">
            Professor Herbert Olivercrona (i tidningen Vi nr 28/1960): ”Det
            är på tiden att säga: aldrig så många miljoner räcker inte till
            för att ersätta förlorad hjärnvävnad. — I den avsiktliga misshandel
            som boxning är finns det rätt många slags skador man kan tillfoga
            och tillfogas för att uppnå den åtrådda medvetslösheten. Den lindrigaste
            är en hjärnskakning. I värsta fall dör man. I näst värsta blir
            man ett s. k. ringvrak.”
          </p>
          <p xml:id="i-5Mdhz777hKh12A8wmqsCQi">
            Professorerna Lars Werkö och Olle Höök (i Aftonbladet 5/2 1967):
            ”Förbjud all boxning i Sverige.”
          </p>
          <p xml:id="i-9jt8xzX4Hxfbu9DTr6YmXi">
            Docent Boris P. Silfverskiöld (i Läkartidningen nr 9/1966): ”Oavsett
            obduktionsfynden kan det anses vara verifierat att uppre- pade
            boxningstrauma, även utan knock-outs, kan ge speciella former
            av kronisk hjärnskada.”
          </p>
          <p xml:id="i-3BpXPvoDzwvexwQMMBaZzM">
            Professor Friedrich Unterharnscheidt, USA (expert på boxningsskador):
            Varje kraftigt slag mot huvudet är i praktiken detsamma som en
            lindrig bilolycka. Efter trafikolyckor kommer folk till sjukhuset,
            men det gör inte boxarna. Och ändå kan de ha varit med om hundratals
            små bilolyckor under matchen.
          </p>
          <p xml:id="i-RiwVyhsCkRMzBLsX5y8YDF">
            Dr Gösta Karlsson, idrottsläkare, Ingemar Johanssons medicinske
            rådgiva- re: ”Medicinskt sett finns det ingen nåd för boxningen.
            Den bör försvinna. När det blev definitivt klargjort att knock-out
            är hjärnskakning då skulle boxningen helt enkelt packat ihop trunken
            och tackat för den tid som varit.”
          </p>
          <p xml:id="i-9NAFj9bjHpjLuHrhQsikkA">
            Dr Rudolf Ullmark, boxningsläkare (i Expressen 12/10 1962): ”Knock-outen
            är den tråkigaste företeelsen inom boxningen, Och den går tyvärr
            inte att ta bort. Förbjud den och boxningen kan inte kallas boxning
            längre. Knock-out är ju många gånger frukten av ett perfekt slag
            som inte alltid behöver vara speciellt hårt.”
          </p>
          <pb facs="riksdagen-motions-pdf/data/1973/mot_1973__33/mot_1973__33-006.pdf"/>
          <fw xml:id="i-DWKKU5evwwRjjYz3bPovHs">
            Mot. 1973:33 6
          </fw>
          <p xml:id="i-Bu1meTDecCCajLJeRNfxCg">
            Dr Per Ahlberg, svenska boxningsförbundets läkare (i tidningen
            Arbetet 3/1 1972): En boxare går självklart in för att slå ut
            sin motståndare. Det är på offensiven man vinner, inte på försvaret
            — — — EEG-testen skulle förstås göras i direkt anslutning till
            matcherna om det skall vara ett mått på riskerna. Det görs inte
            nu. Redan för 15 år sen gjordes en undersökning vid ett JSM. Det
            fanns förändringar i EEG på varje deltagare.
          </p>
          <p xml:id="i-Acwoz1PcfrNkjLVUNFgLaL">
            Redaktör Carl-Adam Nycop (i Expressen 12/10 1962): ”Knock-outen
            är det effektivaste sättet att försätta motståndaren i försvarslöst
            tillstånd. Därför anses den vara höjdpunkten — pricken över i
            — i boxningen. För amatörer såväl som för proffs. Det är inte
            bara boxarna som uppfattar saken så utan även publiken. Den senare
            dras till boxningen just av knock-outvittringen.”
          </p>
          <p xml:id="i-QFCTCaFpea6Xn7Rw7hanD2">
            Birger Buhre, sportchef på Kvällsposten (i Kvällsposten 28/3
            1962): ”Personligen börjar jag luta åt uppfattningen att vi sakta
            men säkert går mot ett boxningsförbud och att detta bör hälsas
            med tillfreds- ställelse.”
          </p>
          <p xml:id="i-S6Z79rTqKNnLkiTGR5WHR4">
            Redaktör Per Wadman, boxningsjournalist och boxningsvän (i Skånska
            Dagbladet 7/3 1967): ”Om sanningen skall fram så går även den
            ”moderna” amatörboxningen ut på misshandel i ringen.”
          </p>
          <p xml:id="i-YYXK7xaiCfs8UBjhLkPh7Y">
            Harold Barnes, amerikansk boxningsdomare, dömt omkring 6 000
            boxningsmatcher: ”Men trots alla försiktighetsmått är och förblir
            boxning en livsfarlig sport. Det finns bara ett sätt att skydda
            dem som trots allt vill utöva den — att helt förbjuda den.”
          </p>
          <p xml:id="i-JVaPTo9pT4TJNYZxCEx4kT">
            Lancet, över hela världen känd brittisk läkartidskrift:
          </p>
          <p xml:id="i-LozgK3TJPS4ePXdFFGUjTN">
            ”De medicinska skälen mot boxningen är nu så starka, att det
            är läkarnas klara plikt att kämpa för att den helt avskaffas.”
          </p>
          <p xml:id="i-HhHEUQXJxetxHcojmuDebX">
            Rätt citerat; betygar
          </p>
          <p xml:id="i-4L3Axq5KemJ5vHqHjHcmMN" type="date">
            Stockholm den 10 januari 1973 Sten Sjöholm
          </p>
        </div>
      </div>
    </body>
  </text>
</TEI>
