<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-01154">
  <teiHeader>
    <fileDesc>
      <titleStmt>
        <title>med anledning av prop. 2020/21:224 Behandling av personuppgifter vid Försvarsmakten och Försvarets radioanstalt</title>
        <author corresp="i-W1SpeP85RXQTDYN2miQfXU">av Daniel Bäckström m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1154 av Daniel Bäckström m.fl. (C)</title>
          <idno type="rdwebb">H9021154</idno>
          <rs type="number">1154</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H9021154/text</ref>
          <ref type="dokument_url_html">http://data.riksdagen.se/dokument/H9021154</ref>
          <ref type="dokumentstatus_url_xml">http://data.riksdagen.se/dokumentstatus/H9021154</ref>
          <ref type="docx">http://data.riksdagen.se/fil/4A4BACC5-035C-4800-BF61-BDF57F2DAD97</ref>
          <ref type="pdf">http://data.riksdagen.se/fil/DCDE4DD7-FCFE-4A30-B468-D4F155D57125</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2KJBL7AK4cDu7Mhg7gCqVA" type="basedOn"/>
        <correspContext corresp="i-2KJBL7AK4cDu7Mhg7gCqVA">
          <ref>Proposition 2020/21:224</ref>
        </correspContext>
        <correspAction xml:id="i-RVm9LPnPPwDHpT1AXVtWkE" type="signed"/>
        <correspContext corresp="i-RVm9LPnPPwDHpT1AXVtWkE">
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-WG1giJMSibawsd4Nrc2c3k"/>
        </correspContext>
        <correspAction xml:id="i-MhuWHTDHkjiGHDVZXuTMQT" type="submitted">
          <date when="2021-09-29"/>
          <time when="18:29:01"/>
        </correspAction>
        <correspAction xml:id="i-EAUsvHHqyNNUt8QW5cuusH" type="reviewed">
          <date when="2021-09-29"/>
          <time when="21:34:22"/>
        </correspAction>
        <correspAction xml:id="i-HNNPsQRBw84jhHKCkvBFTt" type="referred">
          <date when="2021-09-30"/>
        </correspAction>
        <correspAction xml:id="i-T6v1At1YXcbGs8qF5EbtK7" type="assigned">
          <date when="2022-10-12"/>
          <time when="11:06:41"/>
        </correspAction>
        <correspContext corresp="i-T6v1At1YXcbGs8qF5EbtK7">
          <ref type="assignedTo">Försvarsutskottet</ref>
        </correspContext>
        <correspAction xml:id="i-EBH1nL836K7CVEb1inTxPZ" type="behandlas_i"/>
        <correspContext corresp="i-EBH1nL836K7CVEb1inTxPZ">
          <ref type="uppgift">2021/22:FöU2</ref>
          <ref type="ref_dok_id">H901FöU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU2</ref>
          <ref type="ref_dok_titel">Behandling av personuppgifter vid Försvarsmakten och Försvarets radioanstalt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5AVDvMYkUVsyDKhGRuqpH4" type="motHeader">
        <div xml:id="i-FAD6iGkUyCB5qFJBYJ7QSf" type="motTitle">
          Motion till riksdagen 2021/22:1154 av Daniel Bäckström m.fl.
          (C) med anledning av prop. 2020/21:224 Behandling av personuppgifter
          vid Försvarsmakten och Försvarets radioanstalt
        </div>
      </div>
      <div xml:id="i-USakU1cwoUKFrsuZLUmzfr" type="motBody">
        <div xml:id="i-PrGvoUuDaQWrNNn2Het4FG" type="motProposal" subtype="förslag">
          <head xml:id="i-F51C44aojjGdrxZH1ZaY2p">
            Förslag till riksdagsbeslut
          </head>
          <list xml:id="i-EHD9sw67hcJqz99QaMRsEz">
            <item xml:id="i-4YNZJumBVdBpkN9FtQ8en3" sortKey="Yrkande 1">
              Riksdagen avslår proposition 2020/21:224 Behandling av personuppgifter
              vid Försvarsmakten och Försvarets radioanstalt.
            </item>
          </list>
        </div>
        <div xml:id="i-TCSes2LZX9vmHVFMqtEEFZ" type="motContent">
          <head xml:id="i-5u4LyWQwuicC5GdYtpC364" type="h1">
            Motivering
          </head>
          <p xml:id="i-LyjgzL9eRoVNrbV62jjPbj">
            Regeringen föreslår att två nya lagar om behandling av personuppgifter
            vid Försvars­makten respektive Försvarets radioanstalt (FRA) ersätter
            befintliga lagstiftningar om behandling av personuppgifter i de
            aktuella verksamheterna. Vidare föreslår regeringen ändringar
            i lagen om signalspaning i försvarsunderrättelseverksamhet som
            bl.a. rör Försvarets radioanstalts internationella samarbete.
            De nya lagarna och övriga lag­ändringar föreslås träda i kraft
            den 1 januari 2022.
          </p>
          <p xml:id="i-6b5jS93Xiu1uZSNWqzeC7F">
            Sverige står inför en förändrad säkerhetssituation med omfattande
            hotbild; ett väpnat angrepp kan inte uteslutas, och Sverige har
            vid ett par tillfällen varit utsatt för terror­attacker. Underrättelsehoten
            ökar och utländsk makt är aktiv på svenskt territorium bl.a. genom
            värvningsförsök mot svenska medborgare för att tillförskaffa sig
            information om företag, personer, sårbarheter i samhället och
            svenskt försvar. Så sent som i september 2021 dömdes en svensk
            man för spioneri, för första gången på decennier. Internationellt
            underrättelsesamarbete är avgörande för att få information för
            att upptäcka och för­hindra olika hot mot Sverige.
          </p>
          <p xml:id="i-EHAJfVWM19Sbq9skWDVvfg">
            Med anledning av den försämrade säkerhetssituationen finns det
            därmed delar i propositionen som vi instämmer i, trots att syftet
            med signalspaningslagen breddas. Dit hör att bl.a. att FRA även
            ska kunna inhämta signaler som sänds till eller från utländsk
            militär personal som befinner sig på svenskt territorium, utan
            att personalen behöver befinna sig på ett utländskt statsfartyg,
            statsluftfartyg eller ett militärt fordon. Det kan handla om främmande
            makts specialförbandssoldater som rör sig till fots i svensk terräng,
            fälls från luften i svenskt luftrum eller rör sig i svenska vatten.
            Det kan också handla om förtrupper med sabotage- eller underrättelseuppgifter,
            som agerar för främmande makt vid en gråzonssituation där dolda
            operationer sker på svenskt territorium av en eller annan anledning.
          </p>
          <p xml:id="i-YUX6fR8ZWonz5nzmRnb67K">
            Säkerhetshoten har förändrats och försämrats sedan signalspaningslagens
            ikraft­trädande, vilket gett upphov till ett behov av en översyn
            av dagens signalspaningslag. I förhandlingarna med regeringen
            inför totalförsvarspropositionen, regeringens pro­position 2020/21:30,
            kom vi därmed överens om att en översyn av signalspaningslagen
            ska göras för att säkerställa att lagstiftningen, med hänsyn till
            omvärldsutvecklingen och totalförsvarets förändrade behov, tillhandahåller
            ett effektivt och ändamålsenligt stöd för svensk utrikes‑, säkerhets-
            och försvarspolitik, samtidigt som hänsyn fortsatt tas till enskildas
            personliga integritet.
          </p>
          <p xml:id="i-PRgqQQNYbXFSK3LPcSgs9P">
            I maj 2021 fälldes emellertid den svenska signalspaningslagen
            av Europadomstolen, som konstaterade att lagen står i strid med
            Europakonventionens artikel 8 – bl.a. på grund av att lagen inte
            tillförsäkrar tillräckligt skydd för den personliga integriteten
            när Sverige delar med sig av data till andra stater. Därtill ansåg
            domstolen att skyddet för organisationers och företags kommunikation
            är otillräckligt och att det saknas effektiv kontroll av FRA:s
            verksamhet. Vi anser inte att regeringen i den nu aktuella proposi­tionen
            i tillräcklig omfattning har återkommit med hur den avser att
            stärka integritets­skyddet i ljuset av Europadomstolens dom. Det
            är anmärkningsvärt att man ändå går vidare med de nu förestående
            ändringarna, inte minst när man dessutom avser att utöka delningen
            av information till andra stater. Regeringen anger att man i huvudsak
            avser att låta frågan om åtgärder med anledning av Europadomstolens
            dom hanteras inom ramen för översynen av signalspaningslagen.
            Att utöka delningen av personuppgifter, bl.a. genom direktåtkomst,
            innan hänsyn har tagits till en gedigen analys av Europa­domstolens
            dom, är anmärkningsvärt. En sådan översyn måste givetvis genomföras
            innan de föreslagna förändringarna kan bli aktuella.
          </p>
          <p xml:id="i-4yXJXhJEhfoC7Bhec5TL5J">
            Den nu lagda propositionen gör det inte bara möjligt för vissa
            försvarsmyndigheter i Sverige att få direktåtkomst till personuppgifter
            som hanteras inom ramen för Försvars­maktens och FRA:s verksamheter;
            det blir också möjligt för Sverige att genom direkt­åtkomst dela
            med sig av underrättelseinformation som innehåller personuppgifter
            till utländsk underrättelse- och säkerhetstjänst, om det behövs
            för samarbetet mot terrorism, säkerhetshotande verksamhet, vid
            it-relaterade hot mot samhällsviktiga system eller vid svenskt
            deltagande i annat internationellt underrättelse- och säkerhetssamarbete.
            Förslaget är alldeles för långtgående, särskilt med beaktande
            av att Europadomstolens dom ännu inte lett till nödvändiga ändringar
            i lagstiftningen. Regeringen anger att sådan direktåtkomst endast
            får medges i den utsträckning det följer av lag eller förordning
            eller om regeringen har beslutat om det i ett enskilt fall, och
            att det finns begränsande åtgärder rörande direktåtkomst för utländsk
            makt. Vi anser att detta är otillräckligt och att förslaget brister
            vad gäller utredning och konsekvensanalys i förhållande till dess
            inverkan på och skydd för den personliga integriteten. Centerpartiet
            har tidigare, se bl.a. följdmotion 2020/21:4110 av Linda Modig
            (C) m.fl., kritiserat regeringen för bristande hantering av effekterna
            på rättighetsskyddet vid lagstiftning som inskränker våra grundlagsskyddade
            fri- och rättigheter, och noterar nu återigen att regeringen brister
            i detta avseende. Vid beredningen inför, och omröstningen om,
            signalspaningslagen 2009 framgick dessutom att direktåtkomst för
            utländska aktörer var uteslutet även på längre sikt. Centerpartiet
            anser inte att regeringen på ett tillräckligt tydligt sätt visat
            varför traditionellt underrättelsesamarbete med utbyte av information
            utan direkttillgång för utländsk makt är så otillräckligt att
            den föreslagna utvidgningen av lagens tillämpnings­område är motiverad.
          </p>
          <p xml:id="i-E1Xo5yV7askxnyjM5RqCbG">
            Vidare ter det sig som ett väl stort mandat för FRA att själva
            besluta om när, var och hur direktåtkomst kan ske. Vi bedömer
            att det finns en risk att en sådan ordning oavsikt­ligt kan få
            utrikespolitiska konsekvenser, t.ex. om FRA nekar direktåtkomst
            för en utländsk underrättelse- eller säkerhetstjänst. Beslut som
            är så pass politiska och känsliga till sin natur bör inte åläggas
            en myndighet att ensam bära ansvar för. Alternativa lösningar
            verkar inte ens ha övervägts. Inte heller uppföljning och tillsyn
            synes ha utvärderats eller analyserats i tillräcklig omfattning.
          </p>
          <p xml:id="i-atRWCUuLxcZNKZkAcgQAF">
            Den utökade möjligheten för andra länders underrättelse- och
            säkerhetstjänster till direktåtkomst till personuppgifter blir
            dessutom ännu mer problematisk när regeringen samtidigt vill utöka
            syftet med signalspaningen så att kartläggningen inte längre måste
            ha en direkt koppling till svenska intressen. Det är en stor breddning
            av signalspanings­lagens syfte och gör det möjligt för FRA att
            bedriva underrättelseverksamhet/signal­spaning mot land X för
            land Y:s räkning, utan att det kan kopplas direkt till svenska
            intressen. Förslaget innebär en risk att den svenska regeringen
            hamnar i samma situation som den danska nu gjort när USA avslöjats
            spionera på svenska politiker via dansk underrättelsetjänst. Konsekvenserna
            av detta är också otillräckligt analyserade.
          </p>
          <p xml:id="i-DLBxR5axpKLfEewBLm5Ng5">
            Sammantaget menar vi att förslagen är för långtgående och att
            ytterligare analyser kring behov, metoder, gränsdragningar, risker
            och integritetsskydd behöver göras – förslagsvis i den översyn
            av signaspaningslagen som annonserades i totalförsvars­propositionen.
            I detta hänseende är det av yttersta vikt att ingen utökning av
            lagens tillämpningsområde vad gäller tillgången till, och delningen
            av, personuppgifter genomförs innan en noggrann analys av nödvändiga
            åtgärder i ljuset av Europa­domstolens dom har vidtagits. Centerpartiet
            anser därmed att propositionen ska avslås i sin helhet.
          </p>
        </div>
        <div xml:id="i-C7GRVSEqJJUHcEhp3RE7ku" type="signatureBlock">
          <list xml:id="i-Ki791MpNDSAakLsZgeiavc">
            <item xml:id="i-G816cw2buVuTn8cJsPiZM6" type="signature">
              Daniel Bäckström (C)
            </item>
            <item xml:id="i-YYgZ1d8GmSxrv3KoQiFT7N" type="signature">
              Lars Thomsson (C)
            </item>
            <item xml:id="i-Nb138ogB7e8YE3uAA356sE" type="signature">
              Mikael Larsson (C)
            </item>
          </list>
        </div>
      </div>
    </body>
  </text>
</TEI>
