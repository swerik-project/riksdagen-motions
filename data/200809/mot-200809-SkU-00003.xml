<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00003">
  <teiHeader>
    <fileDesc>
      <titleStmt>
        <title>med anledning av prop. 2008/09:12 Trängselskatt för miljöbilar</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:12 Trängselskatt för miljöbilar</title>
          <idno type="rdwebb">GW02Sk3</idno>
          <rs type="number">Sk3</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk3/text</ref>
          <ref type="dokument_url_html">http://data.riksdagen.se/dokument/GW02Sk3</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk3</ref>
          <ref type="doc">http://data.riksdagen.se/fil/8028C0B8-24AF-4862-8A04-5BFFF7230672</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3mGbRa6cG1qP6v2W1QZWua" type="basedOn"/>
        <correspContext corresp="i-3mGbRa6cG1qP6v2W1QZWua">
          <ref>Proposition 2008/09:12</ref>
        </correspContext>
        <correspAction xml:id="i-HXLBfxycTJWGbZNKYJRBcs" type="signed"/>
        <correspContext corresp="i-HXLBfxycTJWGbZNKYJRBcs">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-MukiFezSmDktC6rzFuxRsS" type="referral">
          <date when="2008-10-21"/>
        </correspAction>
        <correspAction xml:id="i-LwQUoPzykEspxaBJqwvLbq" type="dismissal">
          <date when="2008-10-17"/>
        </correspAction>
        <correspAction xml:id="i-GHgTuVsNgT8hAXVrj6tMCm" type="dismissal">
          <date when="2008-10-17"/>
        </correspAction>
        <correspAction xml:id="i-Sr1f5iwe2UzK7Hs1j1n9EU" type="transfer">
          <date when="2008-10-16"/>
        </correspAction>
        <correspAction xml:id="i-URMC3qb89A1fou1otGFVFs" type="submission">
          <date when="2008-10-16"/>
        </correspAction>
        <correspAction xml:id="i-RywPyUiMP7Qbt3qLmbgzRo" type="assigned"/>
        <correspContext corresp="i-RywPyUiMP7Qbt3qLmbgzRo">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BLtcas7V5VacUAYiVBWuP6">
            1 Förslag till riksdagsbeslut
          </head>
          <p xml:id="i-21mg1uxsjUXENaeBvj9syp">
            Riksdagen beslutar att det s.k. miljöbilsundantaget i lagen (2004:629)
            om trängselskatt ska upphöra att gälla den 1 juli 2009.
          </p>
        </div>
        <div type="motContent">
          <head xml:id="i-V7pD91Sv6ebMVtxmjgPgBN" type="h1">
            2 Bakgrund
          </head>
          <p xml:id="i-GufGF3KJCDrqV7ziyRT1vn">
            Trängselskatt infördes permanent i Stockholm den 1 augusti 2007.
            Det ursprungliga syftet med en trängselskatt var att förbättra
            framkomligheten och miljön i Stockholm, men regeringen har vridit
            syftet till att trängelskatt snarare ska bidra till att finansiera
            framtida investeringar i vägnätet i Stockholmsregionen.
          </p>
          <p xml:id="i-Y4LVgJB5KiSgnwsGxrphPw">
            I samband med valet 2006 var motståndet mot trängselskatt från
            borgerliga partier omfattande. Kritik framfördes bl.a. mot att
            hela processen med försöksverksamheten i Stockholm var odemokratisk
            och inte beaktade det lokala och regionala inflytandet. När nu
            borgerligheten svängt i frågan om trängselskatt har man valt en
            inriktning där regionen inte själv får avgöra användningsområdet
            för trängselintäkterna. Regeringen har med andra ord inskränkt
            det kommunala självstyret och anser att staten ska bestämma över
            stockholmarna.
          </p>
          <p xml:id="i-UasdjKciy5GZr9SLrmPEgy">
            Vänster­partiet har i mo­tion 2006/07:Sk23 med an­led­ning av
            prop. 2006/07: 109 In­förande av trängsel­skatt i Stock­holm,
            före­slagit en rad åt­gärder för att för­bättra systemet med trängsel­skatt.
            I mo­tion­en föreslås bl.a. att
          </p>
          <list style="ul">
            <item xml:id="i-4cNVzWNeaj7LEm3hRTYwxt">
              en kommun som så önskar ska få möjlighet att införa trängselskatt
              genom avtal med regeringen,
            </item>
            <item xml:id="i-YEfPdbf2vMq637YnyGHFoR">
              regeringen ska återkomma till riksdagen med lagförslag som möjliggör
              för kommuner att i framtiden själva få avgöra om de vill införa
              trängselavgifter,
            </item>
            <item xml:id="i-WyqTKfZQgznicyzuGYhebi">
              tilläggsavgiften ska vara högre än regeringens förslag,
            </item>
            <item xml:id="i-GnVgYgLCopLdJLJgK2VNGb">
              det inte ska finnas någon begränsningsregel för tilläggsavgiften,
            </item>
            <item xml:id="i-AVJgfm7frSzCjUCAmUJsxd">
              färdtjänst och skolskjuts inte ska betala trängselskatt,
            </item>
            <item xml:id="i-3XUD3XSc8zu2ccTT1xTLBQ">
              regeringen måste se till att trängselskatt för taxi inte belastar
              färdtjänstresenärerna,
            </item>
            <item xml:id="i-JbnEciTfQAJnpvtHHXiysE">
              regeringen ska avskaffa Lidingöregeln,
            </item>
            <item xml:id="i-FQ4XuBYs3csCzjobTcScAz">
              privatpersoner inte ska ha avdragsrätt för trängselskatt i inkomstskattelagen,
            </item>
            <item xml:id="i-C4ji7oJGiPWEt6EQpMQJ7T">
              intäkterna från framtida trängselskatter, förutom kostnaderna
              för system- och administrationskostnaderna, ovillkorligt återförs
              till Stockholmsregionen och dess valda instanser,
            </item>
            <item xml:id="i-Dj8fx2GdKmT65XFVRM4eeW">
              om regeringens förslag om att inrätta en särskild vägfond vinner
              riksdagens bifall, ska fondens medel även kunna användas till
              satsningar inom kollektivtrafiken,
            </item>
            <item xml:id="i-RAP51drpnWtuazZJvFyqZF">
              trängselintäkterna, förutom kostnaderna för system- och administrationskostnaderna,
              återförs till Stockholmsregionen genom kreditering på statsbudgetens
              inkomstsida.
            </item>
          </list>
          <p xml:id="i-2TbGyRQGAsNZrJgNr7aSAA">
            Vi har även i motion 2007/08:Sk26 med anledning regeringens proposition
            2007/08:52 Nya regler om beslut och betalning avseende trängselskatt
            m.m. föreslagit att tilläggsavgiften när man inte betalar trängselskatt
            bör uppgå till 1 000 kr per månad i stället för dagens 500 kr.
          </p>
          <p xml:id="i-AgUH3hP26SkYwa8hoP3sBk">
            I denna motion koncentrerar vi oss därför mer strikt på det konkreta
            förslag som regeringen lägger fram i proposition 2008/09:12 Trängselskatt
            för miljöbilar. Vi väljer därför att i denna motion inte återigen
            lyfta fram de tidigare förslagen. Men vi vill dock understryka
            att det inte framkommit något som ger oss anledning att ompröva
            våra tidigare ställningstaganden. Kapitlen 3 och 4 redogör vi
            för vår grundläggande inställning till trängselskatt, samt hur
            vi vill att intäkterna från trängselskatt ska användas.
          </p>
          <head xml:id="i-Jk47cpMWin66Wn3iAm5UE2" type="h1">
            3 Grundläggande förhållningssätt
          </head>
          <p xml:id="i-RJ4shwq3abPH3mSPSFcUQb">
            Vi anser att alla trafikslag ska bära sina samhällsekonomiska
            kostnader. För trafikens del handlar det om kostnader för miljöskador,
            minskad produktivitet i jord- och skogsbruk, kalkning, allergier,
            luftvägssjukdomar och cancer orsakade av avgaser, trafikolyckor,
            trängsel, korrosion av material m.m. Allt detta ger upphov till
            kostnader som bilisten i dag slipper betala.
          </p>
          <p xml:id="i-91WPfGrnJtMqnnv9mikii7">
            Vägtrafiken står för en stor andel av den globala klimatpåverkan
            och de lokala utsläppen av luftföroreningar. I Stockholm är trafiken
            det enskilt största miljöproblemet. Ett högre pris på de mest
            miljöbelastande transporterna leder till kortare och färre resor,
            mer samåkning och bättre lastfaktor. Vi får bränslesnålare fordon,
            ökad andel hållbara transportslag och bättre villkor för lokalt
            producerade varor och förnybara drivmedel. Det finns ett antal
            ekonomiska styrmedel för att få trafiken att betala sina samhällsekonomiska
            kostnader. Ett av dem är trängselskatt.
          </p>
          <p xml:id="i-4f86VuS2Gh8TZbo5B71Nip">
            Vänsterpartiet anser att det är omöjligt att bygga bort trängseln
            i storstäderna genom nya vägar. Nya kringfartsleder leder till
            mer trafik och i slutändan samma problem som de var tänkta att
            avhjälpa. Något som dock hjälper mot vägträngsel är en trängselskatt
            i kombination med förbättrad kollektivtrafik. Principen för trängselskatt
            påminner om den som finns för parkeringsavgifter. Det betyder
            att avgiftens storlek bestäms av läge och tidpunkt.
          </p>
          <p xml:id="i-JUq9uZGnpdQxhmHvg4JDJQ">
            Försöket med trängselskatt i Stockholm gav mycket tydliga resultatet:
            antalet bilar som färdades in och ut från Stockholms innerstad
            minskade med över 20 %, kollektivtrafiken utökades med 14 nya
            busslinjer och 200 nya bussar, antalet kollektivtrafikresor ökade
            med 50 000 per dag, det lokala näringslivet fick ökad framkomlighet,
            kötiderna in till city halverades och trafiken på Essingeleden
            påverkades marginellt. När det gäller miljöeffekterna ledde försöket
            till minskade utsläpp av koldioxid (minus 14 % i innerstan och
            23 % i länet), mindre partikelutsläpp (9 % mindre i innerstaden),
            lägre emissioner från icke-avgaspartiklar, (t.ex. från däck, minskning
            med 14 %), minskade kväveoxidutsläpp med ca 7 % i innerstaden
            och att kolväteutsläppen minskade med ca 15 % i innerstaden.
          </p>
          <p xml:id="i-XDURtEBwhp5WQJbsVYvi8v">
            Men trängelskatten är även ett radikalt omfördelningssystem inom
            trafiken. Trängselskatt kombinerat med en utbyggd kollektivtrafik
            gynnar enligt fördelningsanalyser låginkomsttagare, studenter,
            barn, ungdomar, äldre och kollektivtrafikresenärer. Utifrån ett
            könsperspektiv är det kvinnors resande som stärks, och därmed
            bidrar trängelskatten till att trafiksektorn blir mer jämställd.
          </p>
          <p xml:id="i-VjsCHSPXXsWWZdnVatMHAR">
            Ett införande av trängselskatt påverkar inte bara Stockholmsregionen.
            Ett minskat bilåkande i Stockholm minskar klimatpåverkan. I resten
            av landet finns det inte samma möjligheter till en god och omfattande
            kollektivtrafik. En minskad bilism i storstäder leder därmed till
            mindre krav på inskränkningar av bilåkande i övriga landet, t.ex.
            en höjd bensinskatt. Ett införande av trängselskatt i en storstadsregion
            är därför av stor betydelse för hela landet.
          </p>
          <p xml:id="i-VTaoajbVibjwYB6wMKAGLQ">
            Mot bakgrund av det ovan anförda har Vänsterpartiet förespråkat
            införandet av trängselskatt i Stockholm, men gärna även på andra
            platser i landet. En kommun kan dock inte själv bestämma att införa
            trängselskatt. För att det ska vara möjligt krävs enligt vissa
            bedömare en ändring av grundlagen, vilket i sin tur kräver två
            riksdagsbeslut med val emellan. I väntan på detta bör en kommun
            som så önskar få möjlighet att införa trängselskatt genom avtal
            med regeringen.
          </p>
          <head xml:id="i-5PPm2JfBy6J4nGewbziiTu" type="h1">
            4 Trängselintäkternas användning
          </head>
          <p xml:id="i-YDii7vmBe3BGQz49uaaCLG">
            Vänsterpartiet anser att intäkterna från trängselskatten ska
            användas till satsningar inom framför allt kollektivtrafiken.
            Att satsa intäkterna på att bygga nya vägar skulle motverka syftet
            med avgifterna och öka ojämställdheten inom trafikpolitiken. Om
            fler åker kollektivt får även företag och andra som har behov
            av transporter på väg större möjlighet att bedriva sin verksamhet.
            Individer och företag som behöver bil får en tidsvinst, samtidigt
            som vi får en minskad belastning på miljön.
          </p>
          <p xml:id="i-EqaJSEp1aEcmhfDxkR3U17">
            I samband med folkomröstningen i Stockholms stad framgick det
            av röstsedeln att intäkterna från trängselskatten skulle användas
            till både kollektivtrafik och vägar. Eftersom vi anser att det
            är den lokala och regionala nivån som ska avgöra hur intäkterna
            ska användas accepterar vi att en del av pengarna går till vägar.
          </p>
          <p xml:id="i-AuUmkKubc7DuxLuFmXKB9u">
            Dessvärre verkar inte den borgerliga regeringen hysa någon större
            tilltro till lokala instanser och till folket i Stockholm. Regeringen
            har ett uppifrånperspektiv och verkar misstro de lokala företrädarnas
            kompetens att bedöma var pengarna gör bäst nytta. Regeringen struntar
            i den lokala folkomröstningen och har inskränkt det kommunala
            självstyret då staten övertagit rollen som beslutsfattare för
            intäkternas användning. För att vara riktigt säker på att de lokala
            och regionala företrädarna inte ska kunna använda kommande trängselintäkter
            till kollektivtrafik har regeringen dessutom inrättat en särskild
            vägfond dit trängselintäkter ska föras. Dessa medel ska sedan
            användas till vägar, och regeringen lyfter särskilt fram Förbifart
            Stockholm. Det är ett projekt som kommer att kosta mer än 25 miljarder
            kronor.
          </p>
          <p xml:id="i-JNiBbh8DVRF2cEgoqWgChR">
            Regeringen anser alltså att det är bra att plöja ned miljardbelopp
            i vägar men vill inte att en enda krona ska gå till kollektivtrafiken.
            De manliga höginkomsttagarna ska köra bil på nya vägar, medan
            kvinnor, låginkomsttagare, ungdomar och pensionärer får hålla
            till godo med den kollektivtrafik som finns. Redan nu upplever
            många kollektivtrafikanter försämringar, eftersom trängselintäkterna
            inte går till att förstärka kollektivtrafiken (vilket skedde under
            trängselförsöket). Det betyder att fler kollektivresenärer upplever
            en ökande trängsel. En grundförutsättning för att införa trängselskatt
            är att den kompletteras med ett ökat utbud av kollektivtrafik.
            I annat fall har man bara flyttat trängseln från ett trafikslag
            till ett annat.
          </p>
          <p xml:id="i-DYCMWPsPGbf8Gn3itsR7oQ">
            Vänsterpartiet har mot bakgrund av det ovan anförda därför föreslagit
            att trängselintäkterna i huvudsak ska användas till kollektivtrafik.
            Regeringen blundar för problemet och fokuserar enbart på vägar
            och bilister. Det är inte en hållbar utveckling.
          </p>
          <head xml:id="i-QzkDimBBSjRvsjuP8vaA8G" type="h1">
            5 Miljöbilsundantaget
          </head>
          <p xml:id="i-TP9wi5nPsbpcqiQAHoWjwp">
            Regeringen föreslår att miljöbilsundantaget avskaffas den 1 januari
            2009 men att de bilar som köps innan dess undantas från att betala
            skatt t.o.m. den 1 augusti 2012.
          </p>
          <p xml:id="i-7b7ohoaxW2MH8WYc44vDLN">
            Vi sympatiserar i grunden med regeringens förslag. Eftersom andelen
            miljöbilar som nu färdas in till staden har ökat i sådan stor
            omfattning riskerar syftet med miljöbilsundantaget att försvinna.
            Om miljöbilsundantaget behålls skulle det kunna leda till ökad
            trängsel och en ökad mängd trafik i en situation där det redan
            i dag råder kapacitetsproblem.
          </p>
          <p xml:id="i-41crMLedjgCGUh6Zsx3tto">
            Vi anser även att det är viktigt att de miljöbilar som redan
            är köpta ges en längre omställningstid innan även de ska betala
            trängselskatt. De skatteregler som finns måste vara långsiktiga
            för individen, och förändringar av regler måste därför kompenseras
            med undantag i tid.
          </p>
          <p xml:id="i-GGCBqAq72owfJpSMLzZaLh">
            Vi är dock mer tveksamma till själva tidpunkten för när miljöbilsundantaget
            kan avskaffas. Regeringen anser att det kan ske redan den 1 januari
            2009. Med tanke på riksdagens handläggningstider för propositioner
            och utskottsbetänkanden kommer det faktiska beslutet i riksdagen
            att ske väldigt nära årsskiftet. Det kan därför vara svårt att
            kommunicera detta med allmänheten, som därmed ges små möjligheter
            till beteendeförändringar. Inköp av bil är för de flesta en lång
            process.
          </p>
          <p xml:id="i-ej2VjTbzC7ZXsPC8uNnj4">
            Mot bakgrund av det ovan anförda bör avskaffandet av miljöbilsundantaget
            ske ett halvår senare, dvs. det s.k. miljöbilsundantaget i lagen
            (2004:629) om trängselskatt ska upphöra att gälla den 1 juli 2009.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-BfRsN62PYpLCaKv5xBZHo8" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-Mg5XwbkRGopJ8ZoBgCia8e" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-PG84zpq7dELRYtf55BFdbs" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-4PBRoHPJd1eWhZxDw4Eohp" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-NoiPMm84nWH2DSV6vh8EpN" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
