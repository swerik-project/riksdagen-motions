<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00613">
  <teiHeader>
    <fileDesc>
      <titleStmt>
        <title>om sysselsättnings- och näringspolitiska åtgärder i Malmöregionen</title>
        <author>av Eric Jönsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om sysselsättnings- och näringspolitiska åtgärder i Malmöregionen</title>
          <idno type="rdwebb">G102613</idno>
          <rs type="number">613</rs>
          <ref type="dokument_url_text">http://data.riksdagen.se/dokument/G102613/text</ref>
          <ref type="dokument_url_html">http://data.riksdagen.se/dokument/G102613</ref>
          <ref type="dokumentstatus_url_xml">http://data.riksdagen.se/dokumentstatus/G102613</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-943UoRGNRSGAMuf3ei1pAs</idno>
            <name>ERIC JÖNSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ze5QGGJAsCoqCn8nthhnj</idno>
            <name>ERIK ADAMSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Ua1nqYCRbnUSNc5Tw1tXiK</idno>
            <name>ERIC HOLMQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-xXCJY3DGT9LUpPTLTZG8L</idno>
            <name>ARNE PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MwStuYvRYZ2jLsjK1Wo9GW" type="signed"/>
        <correspContext corresp="i-MwStuYvRYZ2jLsjK1Wo9GW">
          <note type="signatory" corresp="i-943UoRGNRSGAMuf3ei1pAs"/>
          <note type="signatory" corresp="i-2ze5QGGJAsCoqCn8nthhnj"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-Ua1nqYCRbnUSNc5Tw1tXiK"/>
          <note type="signatory" corresp="i-xXCJY3DGT9LUpPTLTZG8L"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__613/mot_197778__613-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1977/78:613
          </p>
          <p>
            av Eric Jönsson m. fl. om sysselsättnings- och näringspolitiska
            åtgärder i Malmö- regionen
          </p>
          <p>
            Den socialdemokratiska sysselsättningspolitiken förde Sverige
            fram till en position bland västvärldens länder, innebärande den
            högsta graden syssel- satta i befolkningen och samtidigt den lägsta
            arbetslösheten. Svensk arbetsmarknadspolitik har under lång tid
            varit ett föredöme för regeringar världen över. Framgångarna har
            varit betydande. Det finns emellertid ingen anledning att slå
            sig till ro. Den fulla sysselsättningen måste ständigt vinnas
            på nytt med en politik som anpassas till de aktuella problemen.
            Ambitionerna måste också höjas. Målet Arbete åt alla är en uppfordran
            att aktivt verka för att återstående förvärvshinder tas bort.
            Erfarenheten visar att ett gott arbetsmarknadsläge även regionalt
            snabbt kan förbytas till motsatsen. Skåne är i flera avseenden
            ett exempel på detta. Förutsättningarna för näringarna i Skåne
            har försämrats avsevärt under senare år. Svårigheterna inom varvsindustrin,
            verkstadsindustrin, gummi- industrin, textil- och beklädnadsindustrin
            har drabbat enskilda människor och kommuner mycket hårt. Allt
            fler känner oro för framtiden. Genom den nuvarande regeringens
            oförmåga att fatta beslut har kommunala myndig- heter fått ökade
            problem i sitt planeringsarbete. I en motion till fjolårets riksdag
            redovisade de socialdemokratiska riksdagsledamöterna från Skåne
            den aktuella arbetsmarknadssituationen. Motionen innehöll bl.
            a. ett åtgärdsprogram för att klara Skånes sysselsätt- ningsproblem
            på kort och lång sikt samt krav på regeringen att medverka till
            en sysselsättningsplanering för Skåne. Skåne kan litet tillspetsat
            beskrivas som ett Sverige i miniatyr. Det finns stora regionala
            skillnader i sysselsättningsutvecklingen. Landskapet består av
            både storstads- och glesbygdsområden. Detta har tyvärr alltför
            sällan observerats i debatten. Det är emellertid viktigt att konstatera
            att alla de medel som krävs för landet som helhet också krävs
            för sysselsättningen och näringslivet i Skåne. Den nuvarande stödområdesindelningen
            är ett alltför trubbigt instrument, när det gäller behovet av
            regionalpolitiska insatser. Det visar klart sysselsättningsutvecklingen
            i Skåne. Föreliggande motion tar främst sikte på att redovisa
            situationen i Malmö, vars utveckling har avgörande betydelse för
            ett stort omland. Den tillförsikt inför framtiden som i allmänhet
            kommit till uttryck inom Skåneprovinsen har haft sin grund i de
            gynnsamma förutsättningar för både industriell verksamhet, jordbruk
            och handel som förelegat. Framför allt var
          </p>
          <p>
            1 Riksdagen 1977178. 3 saml. Nr 613-618
          </p>
          <p>
            Mot. 1977/78 613-618
          </p>
          <pb facs="riksdagen-motions-pdf/data/197778/mot_197778__613/mot_197778__613-002.pdf"/>
          <p>
            Mot. 1977/78:613 2
          </p>
          <p>
            det de s. k. storstadsområdena som expanderade. Malmö-Lund-regionen
            var måhända den som expanderade snabbast och som därigenom också
            gynn- samt kom att påverka utvecklingen i omkringliggande regioner.
            Som tidigare påpekats har denna utveckling brutits med tillbakagång
            och svårigheter för hela provinsen som följd. Statliga insatser
            i Malmö-Lund-regionen är nödvändiga för att klara sysselsättningen
            och för att öka framtidstron i omlandets tätorter. Södra Sverige
            måste ha ett expanderande storstadsom- råde med den differentierade
            arbetsmarknad som ett sådant kan erbjuda. Det finns också i stora
            drag en differentierad arbetsmarknad i Skåne med Malmö-Lund-regionen
            som tyngdpunkt. Men där saknas bl. a. statlig central förvaltning.
            Förutsättningarna att förlägga sådan verksamhet till regionen
            är goda. Statsmakterna har emellertid hittills inte utnyttjat
            de möjligheter som funnits att lokalisera nya statliga verk till
            exempelvis Malmö. Försäkrings- rätten för södra Sverige skulle
            ha kunnat förläggas till Malmö-Lund-området. Men så skedde inte.
            Man tror tydligen fortfarande att denna del av landet är en överhettad
            region. Vi ser också med stor oro på konsekvenserna vid en nedläggning
            av LV 4 i Malmö. Det har mött starkt motstånd från Malmö kommun
            liksom från samtliga personalgrupper och frivilligorganisationer.
            För Malmös vidkommande blir bortfallet av mer än 250 tjänster
            synnerligen kännbart i det läge som nu föreligger. Näringslivet
            i Malmö domineras av tillverkningsindustri och varuhandel. Därtill
            kan läggas förvaltning och tjänster. Dessa tre sektorer svarar
            för 75 96 av sysselsättningen i kommunen. Tillverkningsindustrin
            och varuhandeln har minskat i sysselsättning under 1970-talet.
            Det gäller också byggnadsin- dustrin, som förlorat ca 20 96. Utbyggnaden
            av privata och offentliga tjänster har emellertid fortsatt. Men
            detta har inte kunnat kompensera nedgången inom de varuproducerande
            sektorerna. Under första hälften av 1970-talet redovisade Malmö
            en tillbakagång med 2 000 arbetstillfällen. Utvecklingen i Malmö
            står i bjärt kontrast med den för riket. Medan sysselsättningen
            i Malmö har minskat med 2 96, har den i riket ökat med 4 96. Statistiken
            ger stöd för uppfattningen att de större företagen i kommunen
            tappat mer sysselsättning än de mindre. Textil- och beklädnadsindustrin
            har hittills drabbats hårdast. Inom denna bransch har sysselsättningen
            under 1970-talet minskat med i runda tal 40 26. Kommunen har i
            dag endast kvar en tiondel av den sysselsättning som tekoindustrin
            gav på 1950-talet. Den negativa utvecklingen tycks fortsätta,
            och de som främst drabbas är kvinnorna. Av de ca 2 000 sysselsatta
            inom tekoindustrin är huvuddelen kvinnor. En fortsatt reducering
            av arbetstillfällena för den kvinnliga arbets- kraften i Malmö
            måste hejdas. År 1974 träffade Malmö kommun en överenskommelse
            med Eiserkoncer- nen. Enligt denna utfäste sig AB Malmö strumpfabrik
            och AB Eiser att koncentrera viss verksamhet till Malmö. Kommunen
            har genom köpet av strumpfabrikens fastighetsbestånd fullgjort
            sin del av överenskommelsen.
          </p>
          <p>
            (Bil. 1)
          </p>
          <pb facs="riksdagen-motions-pdf/data/197778/mot_197778__613/mot_197778__613-003.pdf"/>
          <p>
            Mot. 1977/78:613 3
          </p>
          <p>
            Köpet av fastigheten gjordes inte för dess egen skull utan för
            att rädda sysselsättningen. Det torde stå lika klart att denna
            insats på 12 miljoner inte avsåg en kortsiktig period. Beslutet
            om köpet fattades givetvis med tanke på att klara sysselsättningen
            i framtiden, vilket också överenskommelsen bekräftar. Det statliga
            övertagandet av strumpfabriken och Eiserkoncernen förutsätter
            vi kommer att innebära att överenskommelsen fullföljs. I sysselsättningsfrågor
            är det nödvändigt att stat och kommun arbetar tillsammans. I jämförelse
            med riket i övrigt redovisar flertalet industrigrenar i Malmö
            en sämre utveckling. Verkstads- och kemisk industri har inte kunnat
            öka antalet arbetstillfällen, vilket varit fallet i det övriga
            Sverige. Livsmedels-, textil-, beklädnads- och den grafiska industrin
            har reducerats i en för Malmö snabbare takt. Problemen för varvsindustrin
            har starkt ökat oron på den skånska arbetsmarknaden. Kockums varv
            i Malmö, Öresundsvarvet i Landskrona och Helsingborgs varv har
            avgörande betydelse för arbete och utveckling långt utanför Malmöhus
            län. Den pågående produktionen vid Kockums varv tryggar endast
            delvis sysselsättningen fram till 1979. En nedläggning av varvsindustrin
            i Malmö skulle få katastrofala ekonomiska och sociala konsekvenser
            för de människor som direkt eller indirekt är beroende av företaget
            för sin försörjning. Inte bara de 5 000 anställda vid Kockums
            och deras familjer drabbas. Ungefär lika många människor sysselsatta
            hos underleverantörer berörs också. Dessutom påverkas den offentliga
            och privata servicesektorn i negativ riktning. Kockums varv är
            ett modernt rationellt varv med högt teknologiskt kunnande och
            yrkesskicklighet. Inom företaget pågår ett intensivt utveck- lingsarbete
            för att skapa alternativ sysselsättning. Det måste ligga i samhällets
            intresse att ge företaget det andrum som behövs för att utveckla
            alternativa produkter för att trygga sysselsättningen för de anställda.
            Statsmakterna har ett avgörande ansvar för att så sker. Som framhållits
            har byggnadsverksamheten gått starkt tillbaka i Malmö. Anledningarna
            härtill är många. En starkt bidragande orsak är regeringens passivitet
            i belåningsfrågorna och den 15 procentiga investeringsavgift som
            infördes. Bostadsdepartementets behandling av vissa byggnadsprojekt
            och dess oförmåga att avgöra planärenden har också negativt påverkat
            sysselsätt- ningen inom byggnadsindustrin. Av den pågående diskussionen
            om samhällsbyggandet kan man lätt få uppfattningen att sydvästra
            Skåne genomgår en ohämmad expansion och att stora arealer jordbruksmark
            på ett oansvarigt sätt tas i anspråk för tätortsän- damål. Detta
            är fel. SSK-regionen, där Malmö ingår, har allvarliga sysselsätt-
            ningsproblem och sedan några år en kontinuerlig utflyttning till
            andra delar av landet. När därför jordbruksmark tas i anspråk
            för tätortsändamål inom regionen sker detta som regel inte i expansivt
            syfte utan för att den egna befolkningen skall kunna få en fullgod
            bostadsstandard och för att redan
          </p>
          <p>
            1" Riksdagen 1977178. 3 saml. Nr 613-618
          </p>
          <pb facs="riksdagen-motions-pdf/data/197778/mot_197778__613/mot_197778__613-004.pdf"/>
          <p>
            Mot. 1977/78:613 4
          </p>
          <p>
            befintliga sysselsättningsmöjligheter skall kunna behållas inom
            regionen, Den sydvästskånska jorden utnyttjas effektivt. Detta
            gäller inte endast den mark som utnyttjas av jordbruket utan även
            den mark som utnyttjas för bostäder, industrier och andra verksamheter.
            I samband med folkräkning- arna kartläggs hur stor yta alla landets
            tätorter upptar. Till tätortsytan räknas bl. a. bostadsområden,
            serviceanläggningar, industriområden, gator, parker 0. d. Enligt
            de senaste tillgängliga uppgifterna upptog samtliga 1 775 tätorter
            i Sverige en yta av 4 024 km? år 1970. Utslaget på tätortsfolkmängden
            ger detta i genomsnitt 612 m? per invånare. I SSK fanns vid samma
            tidpunkt 44 tätorter med en sammanlagd yta av 135 km?. Utslaget
            på tätorternas folkmängd ger detta i genomsnitt endast 330 m2
            per invånare. I SSK är städerna och de mindre tätorterna således
            överlag mycket tätt bebyggda. Malmö tätort, inkl. Arlöv, kommer
            som nummer fyra av landets mest tätbebyggda orter. En sammanställning
            av landets mest tätbebyggda orter visar att inte mindre än 10
            SSK-orter finns med bland dessa, trots att det i Sverige finns
            sammanlagt 1 775 tätorter, varav endast 44 i SSK. Om kommunerna
            i sydvästra Skåne ej ges möjlighet att bygga en erforderlig mängd
            bostäder kommer tusentals familjer att tvingas flytta från sina
            nuvarande bostadsorter. En sådan utveckling skulle stå i strid
            med de mål för regionalpolitiken som riksdagen beslutade om 1976.
            Därvid fastlades att samtliga län i landet skulle ges förutsättningar
            att åtminstone behålla sin nuvarande folkmängd. Denna målsättning
            måste även gälla för sydvästra Skåne. Ett otillräckligt bostadsbyggande
            inom SSK-området kommer att resultera i en oönskad ökning av den
            långväga pendlingen. Redan nu sker en utflyttning till angränsande
            regioner, där en förhållandevis omfattande småhusbebyggelse uppförs.
            Dit flyttar familjer, som i många fall torde vara helt beroende
            av sysselsättningsmöjligheterna i SSK-området. Dessa männi- skor
            måste således varje dag företa en långväga pendling mellan bostad
            och arbetsplats. Av samhällsekonomiska skäl bör människorna erbjudas
            bostäder närmare de stora arbetsplatserna. Det är angeläget att
            planärendena, inte minst från sysselsättningssyn- punkt, blir
            avgjorda. Det intresse som kommer till uttryck hos kommunerna
            själva att bevara en god miljö och slå vakt om de produktiva resurserna
            utgör den bästa garantin för att jordbruksintressena blir beaktade.
            Detta får dock inte ske så ensidigt att en ur social synvinkel
            riktig samhällsutveckling hindras När det gäller den kvinnliga
            förvärvsfrekvensen kan man konstatera att siffrorna för Malmö
            ligger långt under Stockholms. Som tidigare anförts har utvecklingen
            under senare tid inom tekoindustrin förvärrat situationen för
            den kvinnliga arbetskraften. Männens sysselsättning i Malmö visar
            också mycket oroande tendenser. Under perioden 1965-1975 uppgår
            minskningen till ca 10 96 i så gott som alla åldersgrupper. Bakom
            siffrorna döljs en mycket allvarlig utslagning från arbetsmarknaden.
            Enligt vår uppfattning måste
          </p>
          <pb facs="riksdagen-motions-pdf/data/197778/mot_197778__613/mot_197778__613-005.pdf"/>
          <p>
            Mot. 1977/78:613 5
          </p>
          <p>
            denna utslagning mötas med förebyggande åtgärder på arbetsplatserna.
            Både sociala och arbetsmarknadspolitiska insatser måste till för
            att lösa dessa problem. Det besvärliga arbetsmarknadsläget i Malmö
            har drabbat ungdomen hårt. Arbetslösheten bland de unga har under
            senare år legat på en permanent hög nivå. Ungefär hälften av den
            totala arbetslösheten finns bland ungdomar under 25 år. Särskilt
            svår är situationen för de unga kvinnorna. En undersökning av
            samtliga anmälda arbetslösa ungdomar i Malmö visar att arbetslösheten
            kulminerar i 18-årsåldern för att därefter åter minska, att arbetslösheten
            är markant högre för kvinnorna än för männen, att ungdomar med
            avbruten eller avslutad grundskola utgör över 60 96 av de arbetslösa
            och att nära hälften av ungdomarna varit arbetslösa åtminstone
            en period om minst tre månader. Skåne och i synnerhet Malmö borde
            kunna få möjligheter att utveckla de unika fördelar som finns
            genom närheten till de stora exportmarknaderna på kontinenten.
            För detta krävs emellertid en samordning av statliga och kommunala
            insatser för att utveckla kommunikationerna med kontinenten och
            försöka nyetablera och förmå industrier med lämplig exportinriktning
            att etablera filialer. En kraftfull sysselsättnings- och näringspolitik
            är därför nödvändig, om man vill nå dessa mål. Förbindelserna
            över Öresund är här viktiga för näringslivets utveckling. Förverkligandet
            av fasta förbindelser över Sundet spelar här en avgörande roll
            och bör ges hög prioritet. Enligt vår uppfattning måste en sysselsättningspolitik
            för storstadsområ- dena utformas. Att den totala sysselsättningen
            under lång tid i de flesta fall här har utvecklats positivt är
            inget skäl för att negligera sysselsättningspro- blemen, varken
            på kort eller lång sikt. De problem som alltmer gör sig gällande
            på storstadsområdenas arbetsmarknader kräver särskilda insatser.
            Sysselsättningsutredningen bör ges tilläggsdirektiv att utarbeta
            förslag till sysselsättningspolitiska program för dessa områden.
            Med hänvisning till vad som ovan anförts hemställer vi att riksdagen
            som sin mening ger regeringen till känna vad i motionen anförts
            rörande insatser att främja sysselsättningen och näringslivets
            utveckling i Malmöregionen.
          </p>
          <p>
            Stockholm den 19 januari 1978
          </p>
          <p>
            ERIC JÖNSSON (s) ERIK ADAMSSON (s) ERIC HOLMQVIST (s) ANNA-GRETA
            SKANTZ (s) ARNE PETTERSSON (s)
          </p>
          <pb facs="riksdagen-motions-pdf/data/197778/mot_197778__613/mot_197778__613-006.pdf"/>
          <p>
            Mot. 1977/78:613 6
          </p>
          <p>
            Bilaga I
          </p>
          <p>
            Malmö kommun har med nedanstående fördelning förvärvat fastigheter
            i sysselsättningsfrämjande syfte för närmare 40 miljoner kronor
            i löpande
          </p>
          <p>
            priser. Spiralen Addo 9 500 tkr 1973 Sturup 1:163 Flygverkstäd.,
            Swedair 3000 ” 1974 Tusculanum 9 Fougstedts, Tretorn 5100” 1974
            Optikslip Stg 291 Hälsingland Malmö Strumpfabrik 12 000 ” 1974
            Tuborg I MAB och MYA, MMT 4300” 1975 Tricoscand Trapetsen 6 01-Sjö
            450 ” 1976 Lockarp 25:20 Stridsberg 1500 ” 1976 Kampen 16 Keifer,
            Tricoscand 4 000 ” 1976
          </p>
          <p>
            39 850 tkr
          </p>
        </div>
      </div>
    </body>
  </text>
</TEI>
