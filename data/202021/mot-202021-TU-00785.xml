<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-00785">
  <teiHeader>
    <fileDesc>
      <titleStmt>
        <title>Plats för cykling, hållbarhet och hälsa</title>
        <author corresp="i-RSqbTnBBX6dtdvF5RUM8Lr i-CdKPr5PV7B8cJEHJFtQGGn">av Ola Johansson och Peter Helander (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:785 av Ola Johansson och Peter Helander (båda C)</title>
          <idno type="rdwebb">H802785</idno>
          <rs type="number">785</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H802785/text</ref>
          <ref type="dokument_url_html">http://data.riksdagen.se/dokument/H802785</ref>
          <ref type="dokumentstatus_url_xml">http://data.riksdagen.se/dokumentstatus/H802785</ref>
          <ref type="docx">http://data.riksdagen.se/fil/6BDA3D9F-8947-4153-8137-566F827A0E37</ref>
          <ref type="pdf">http://data.riksdagen.se/fil/9BE5094A-75A9-4514-9E3A-DEA4F560F314</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KshQhvnzpcfJkAKz3BFwD8" type="signed"/>
        <correspContext corresp="i-KshQhvnzpcfJkAKz3BFwD8">
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-Mr2Nnvt5bahdwChXFJYzCu" type="submitted">
          <date when="2020-10-01"/>
          <time when="10:56:22"/>
        </correspAction>
        <correspAction xml:id="i-BUmcrbszpW2U4Xx6ZXc5cT" type="reviewed">
          <date when="2020-10-01"/>
          <time when="13:53:36"/>
        </correspAction>
        <correspAction xml:id="i-Wn97doAjn7Rq5JEZMjDnbB" type="referred">
          <date when="2020-10-14"/>
        </correspAction>
        <correspAction xml:id="i-K3wWWoSY6DsrGgUaBmx7jP" type="assigned">
          <date when="2021-04-08"/>
          <time when="15:51:47"/>
        </correspAction>
        <correspContext corresp="i-K3wWWoSY6DsrGgUaBmx7jP">
          <ref type="assignedTo">Trafikutskottet</ref>
        </correspContext>
        <correspAction xml:id="i-NNdD7j6beX5iM1zzTYbyJf" type="behandlas_i"/>
        <correspContext corresp="i-NNdD7j6beX5iM1zzTYbyJf">
          <ref type="uppgift">2020/21:TU3</ref>
          <ref type="ref_dok_id">H801TU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU3</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xi3VFh66xEZBU6xwfMZ2a6" type="behandlas_i"/>
        <correspContext corresp="i-Xi3VFh66xEZBU6xwfMZ2a6">
          <ref type="uppgift">2020/21:TU6</ref>
          <ref type="ref_dok_id">H801TU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU6</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EA3Wz89eUeSTAdcBCw6h3q" type="behandlas_i"/>
        <correspContext corresp="i-EA3Wz89eUeSTAdcBCw6h3q">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J12BKFAdgwk5LmruGp8Lvj" type="motHeader">
        <div xml:id="i-BD9y4QzEU2v7LtwpP3zUs3" type="motTitle">
          Motion till riksdagen 2020/21:785 av Ola Johansson och Peter
          Helander (båda C) Plats för cykling, hållbarhet och hälsa
        </div>
      </div>
      <div xml:id="i-PJwHDN4Jo2ucq2dx1PAaD9" type="motBody">
        <div xml:id="i-GWUvX883DftDkHrnWvH7PL" type="motProposal" subtype="förslag">
          <head xml:id="i-AvhmRybFWuTJFvnCSsdjZy">
            Förslag till riksdagsbeslut
          </head>
          <list xml:id="i-2C9qTeSGPF1gqwAo18hiFN" style="ol">
            <item xml:id="i-LDHLWUwdMFiUaDPooMfV8d">
              Riksdagen ställer sig bakom det som anförs i motionen om att
              Trafikverket i sitt regleringsbrev bör få ett uttalat krav att
              göra cykel till ett eget trafikslag och tillkännager detta för
              regeringen.
            </item>
            <item xml:id="i-Mbfy6pAy9bfPXmPFXSjURq">
              Riksdagen ställer sig bakom det som anförs i motionen om att
              sätta ett dubbleringsmål till år 2030 avseende antal resor som
              sker med cykel och tillkännager detta för regeringen.
            </item>
            <item xml:id="i-HiZaouQCC5mvhzsiusKA7f">
              Riksdagen ställer sig bakom det som anförs i motionen om riktlinjer
              till kommunerna från Boverket för att Sveriges städer ska utformas
              med en högre prioritet för cykeltrafiken och tillkännager detta
              för regeringen.
            </item>
            <item xml:id="i-947bbVxfxeaKj7Zf6SXHhD">
              Riksdagen ställer sig bakom det som anförs i motionen om att
              en nationell handbok för utformning av cykelparkering bör tas
              fram och tillkännager detta för regeringen.
            </item>
            <item xml:id="i-JkUXU4bwL1UssG49xbf8uH">
              Riksdagen ställer sig bakom det som anförs i motionen om behovet
              av infrastruktur och tillkännager detta för regeringen.
            </item>
            <item xml:id="i-2XXXVCdr8y4f42Utc55NYN">
              Riksdagen ställer sig bakom det som anförs i motionen om en nationell
              cykelplan som utgår från att det byggs cykelbanor längs med det
              nationella vägnätet och tillkännager detta för regeringen.
            </item>
            <item xml:id="i-SF7PLwYcmT1EqWxELPXqm5">
              Riksdagen ställer sig bakom det som anförs i motionen om en ändring
              i väglagen som gör det möjligt att förlägga cykelvägar på andra
              platser än längs det ordinarie vägnätet och tillkännager detta
              för regeringen.
            </item>
            <item xml:id="i-QRrrd8kFjiFZHTxxLPpFi2">
              Riksdagen ställer sig bakom det som anförs i motionen om att
              planen också bör hantera de saknade länkar som uppstått i och
              med anläggandet av de s.k. två-plus-ett-vägarna med vajer och
              tillkännager detta för regeringen.
            </item>
            <item xml:id="i-2dX9aVrySLJmRCAWfzz3mQ">
              Riksdagen ställer sig bakom det som anförs i motionen om en översyn
              av vissa trafikregler och tillkännager detta för regeringen.
            </item>
            <item xml:id="i-VUQEwC8q9xuPdn1r3nTQUg">
              Riksdagen ställer sig bakom det som anförs i motionen om att
              införa vägtypen cykelgata där högsta tillåtna hastighet är 30
              kilometer i timmen samt en sänkt bashastighet till 30 kilometer
              i timmen och än lägre hastigheter i anslutning till skolor och
              tillkännager detta för regeringen.
            </item>
            <item xml:id="i-2jRjVnsAFmj21jN9A6xqUY">
              Riksdagen ställer sig bakom det som anförs i motionen om väl
              belysta cykelbanor och andra trygghetsskapande åtgärder som underlättar
              cykling året runt och tillkännager detta för regeringen.
            </item>
            <item xml:id="i-WygFahoXALSBzucf8iq3hS">
              Riksdagen ställer sig bakom det som anförs i motionen om en nationell
              satsning på barns resor och behov av fysisk aktivitet samt en
              nationell satsning på att lära vuxna cykla och tillkännager detta
              för regeringen.
            </item>
            <item xml:id="i-Rw1chFf8j87KT52bYJTV43">
              Riksdagen ställer sig bakom det som anförs i motionen om att
              se över reseavdragen kopplade till cykelpendling och tillkännager
              detta för regeringen.
            </item>
            <item xml:id="i-Xpn38rHbu89RzTUemdwZcP">
              Riksdagen ställer sig bakom det som anförs i motionen om att
              möjligheten att ta med cykel ska vara ett krav vid upphandling
              av trafik och fordon och tillkännager detta för regeringen.
            </item>
            <item xml:id="i-HXgvXcXgZp4R3iSqQ94LTX">
              Riksdagen ställer sig bakom det som anförs i motionen om att
              underlätta kombinationsresor och tillkännager detta för regeringen.
            </item>
            <item xml:id="i-Xc5dDdGaT851oYUQoKiyCh">
              Riksdagen ställer sig bakom det som anförs i motionen om att
              uppdra åt en myndighet att ta fram en vägledning till kommunerna
              för tillsyn över uthyrningsverksamhet av elsparkcyklar och tillkännager
              detta för regeringen.
            </item>
          </list>
        </div>
        <div xml:id="i-AXTCoE74VsA1iuVigdei7G" type="motContent">
          <head xml:id="i-NrABCsRAaiXjsTXBWFC9do" type="h1">
            Cyklingens roll i transportsystemet
          </head>
          <p xml:id="i-4HVqPnevMUCM5ypPa5ctt7">
            Cykeln är fri från utsläpp och använder alltid förnybar energi.
            I realiteten är cykeln det enda riktiga miljöfordonet. För många
            är cykeln också en viktig del av fritiden, både för motion och
            som ett sätt att se mer av världen. Sverige har alla förutsättningar
            att bli ett cykelvänligt samhälle. I Sverige står cykling för
            10 procent av det totala resandet, medan endast 1 procent av den
            nationella infrastrukturbudgeten avsatts för cykel­åtgärder. Varje
            satsad krona ger 20 tillbaka i form av samhällsekonomiska vinster.
          </p>
          <p xml:id="i-TLBkoKa4yyiZyQRwqbiSLG">
            På senare tid har cykeln glädjande nog återtagit sin roll som
            det huvudsakliga transportmedlet för dagpendlare. Avsaknaden av
            en ändamålsenlig infrastruktur leder tyvärr till konflikter mellan
            trafikanter, och olyckstillbuden är många. Cykling är inte ett
            nytt trafikslag utan har återtagit sin roll som transportmedel.
            Cykelbuden har återkommit och cyklar utformade för tunga och skrymmande
            leveranser säljs och har börjat synas inte minst i stadsmiljöer.
          </p>
          <p xml:id="i-PYxGn1fRdzuxmmE1FQmdht">
            Samtidigt har begreppet cykling utvidgats till att omfatta fler
            och i högre grad eldrivna fordon. Det och sättet de används på
            innebär såväl möjligheter som problem som måste lösas.
          </p>
          <head xml:id="i-EQX7xxzgxY8VGYcJL7AMNg" type="h1">
            Mål för cykelanvändningen
          </head>
          <p xml:id="i-FySTs4Z8xMJC5kGeEWSbth">
            Sverige saknar till exempel ett nationellt cykelmål medan länder
            som Finland, Frankrike, Nederländerna, Tyskland, Tjeckien med
            flera har det. Vi vill därför att Sverige ska sätta ett dubbleringsmål
            till år 2030, antingen avseende antal resor som sker med cykel
            eller för antal cyklister som dagligen använder cykeln.
          </p>
          <p xml:id="i-BikQUmwYuNNPm3aMSJtXYX">
            Cykling bör upptas som ett trafikslag vid sidan av vägtrafiken,
            inte som idag ett trafiksätt inom detsamma. Det skulle kunna medföra
            att cyklingen ges ett utrymme i den nationella pott för infrastrukturinvesteringar
            som beslutas samt att det ges ett tydligare uppdrag till Trafikverket
            att sätta upp ett nationellt mål för en ökad cykelanvändning,
            att ta fram ett nationellt regelverk för utformningen av ny infrastruktur
            och att utarbeta vägledning för hur stat, län och kommuner kan
            samverka för att uppnå detta mål.
          </p>
          <head xml:id="i-Am858SPZfhHG3c9vFjoLof" type="h1">
            Planera för cykel
          </head>
          <p xml:id="i-5gyQWyDgsE3T7AUcGgAoAd">
            Det saknas infrastruktur för att ta tillvara den potential som
            ﬁnns i att ﬂer väljer cykeln som transportmedel. Att bygga hållbara
            livsmiljöer behöver i högre utsträckning möjlig­göra för enskilda
            att välja klimatvänliga transportsätt. En stor andel av bilresorna
            ersätts redan nu med cykel. Om infrastrukturen i högre utsträckning
            vore anpassad för cykel­pendling skulle fler välja att cykla.
            Om man på ett bättre sätt kan kombinera cykel­pendling med kollektivtrafik
            skulle, enligt en Sifoundersökning, 42 procent fler välja cykeln
            som färdmedel till jobbet. Varje person som väljer cykeln är en
            person mindre på bussen, på tåget eller i bilkön, vilket minskar
            trafikträngseln i städer och påverkar luft­kvaliteten positivt.
          </p>
          <p xml:id="i-QcxB8eXGkRsCtPVDrEa8fZ">
            Ungefär hälften av resorna är under fem kilometer och en del
            är till och med under kilometern. Det innebär att potentialen
            att öka cyklingen är mycket stor, men också att det inte bara
            är avståndet som avgör. En kilometer kan kännas lång om den inte
            är anpassad för cyklister. Korta avstånd uppnås genom att samhällen
            är täta och kompakta, så att många kan bo och arbeta på en liten
            yta. Långa avstånd skulle upplevas som mindre problematiska när
            cykelvägar separeras från biltrafik och är väl underhållna och
            farbara, även vintertid. Regionerna borde få ett större ansvar
            för att få sammanhängande cykelvägar så att cykelpendling över
            kommun- och regiongränser blir smidigt.
          </p>
          <p xml:id="i-5aMYn43aHU2pwbNFUi7xXf">
            Bostädernas placering i förhållande till skolor, arbetsplatser,
            handel, restauranger etc. bör bli föremål för riktlinjer till
            kommunerna från Boverket.
          </p>
          <p xml:id="i-WhH1axDCpaukFpacTxA7x5">
            Cyklar är olika och det är stor skillnad på om en cykel skall
            parkeras för ett snabbt besök i en affär eller vara parkerad en
            hel dag vid en station. Kommuner ska arbeta efter tydliga normer
            och riktlinjer för cykelparkering så att Sveriges cyklister får
            cykel­parkeringar som håller måttet! En nationell handbok för
            utformning av cykelparkering bör tas fram.
          </p>
          <head xml:id="i-U3f8RQXBiUjFv26585G1H1" type="h1">
            Cykling inom tätort
          </head>
          <p xml:id="i-176B12HeKPMc8bdRV79uEi">
            Cykelinfrastrukturen består oftast av spridda sträckor som inte
            hänger samman. De behöver byggas om till kontinuerliga cykelbanor
            med hög säkerhet och komfort. Väl­skötta och framkomliga cykelbanor
            är avgörande för både trygghet och säkerhet. En mycket stor del
            av cykelolyckorna beror på brister i drift och underhåll eller
            bristfällig utformning.
          </p>
          <p xml:id="i-A1Jiq8x2wcEVxgsSHXqTAP">
            Cykeltrafiken måste också separeras från tung trafik, särskilt
            i närheten av skolor. Bra cykelbanor är också tillräckligt breda
            för att möjliggöra omkörning samt väl belysta så att hinder och
            korsningar syns väl. Säkra cykelbanor innebär också att de är
            väl underhållna, utan sprickor, hål, kanter eller utstickande
            vegetation.
          </p>
          <p xml:id="i-AFZ1PfPjyAFypL2bEFfQER">
            Idag har cyklister företräde vid cykelöverfarter, men andra varianter
            finns där cykeltrafiken har företräde genom att väjningslinjer
            och skyltar placerats före cykelpassager. Skyltarna är i regel
            endast riktade till bilister, vilket gör det svårt för cyklister
            att veta vad som gäller. Cykeltrafiken bör hanteras på samma sätt
            som gångtrafiken vid samtliga obevakade passager, det vill säga
            att cyklister har företräde. På så sätt blir det en tydlighet
            gentemot biltrafiken. Detsamma gäller enkelriktningar, där det
            bör göras tillåtet att cykla mot enkelriktningen överallt som
            det är i många andra länder.
          </p>
          <p xml:id="i-CGwCQ7mBjWzHdKBm9zA2kD">
            Inför vägtypen cykelgata där högsta tillåtna hastighet är 30
            kilometer i timmen, där motorfordon ska anpassa sin hastighet
            till den för samtliga fordon högsta tillåtna hastig­heten. Generellt
            bör bashastigheten sänkas till 30 kilometer i timmen i anslutning
            till skolor och miljöer där barn vistas.
          </p>
          <head xml:id="i-XCGS5uLBFbLsTS45pjdRrg" type="h1">
            Cykel-, bil- och kollektivtrafik
          </head>
          <p xml:id="i-KDuz8HShKtBnsctKR5zrrV">
            Transportsystemet bör möjliggöra kombinationsresor med cykel.
            Infartsparkeringar bör göra det möjligt att parkera bilen och
            fortsätta resan med cykeln. Kollektivtrafik bör medge cykeltransport,
            vilket gör det möjligt att cykla delar av resan. Säker och väder­skyddad
            förvaring och parkering förutsätter planering, vilket är viktigt
            för möjligheterna för människor att välja cykeln framför andra
            färdmedel. Framförallt måste det i betydligt större utsträckning
            än idag reserveras platser på tåg och bussar för cyklar.
          </p>
          <p xml:id="i-EmSDKq5YkKR5hLcCneMsQh">
            Möjligheten att ta med cykel ska vara ett krav vid upphandling
            av trafik och fordon, både i de nationella och i de lokala kollektivtrafiknäten.
            SJ och andra myndigheter som upphandlar kollektivtrafik bör ha
            cykel på tåg som ett krav.
          </p>
          <p xml:id="i-5TquCSEpWcq5o4ZtFv1SDq">
            När ett nationellt biljettsystem för kollektivtrafik skall utredas
            bör det övervägas hur detta kan förenas med förmånligare priser
            för att ta med cykel på tåg och bussar.
          </p>
          <p xml:id="i-DdpTNhmPEKikUPkfvwoYqK">
            Alla resor har en start- och målpunkt. För längre resor innebär
            det oftast att cykeln inte kan göra hela jobbet utan att flera
            olika trafikslag behöver användas. Det ställer krav på högkvalitativa
            cykelparkeringar, ett heltäckande lånecykelsystem eller möjlighet
            att ta med cykeln på tåget, bussen och tunnelbanan.
          </p>
          <head xml:id="i-6zuQRDHbaTgUiaoCcZW7SQ" type="h1">
            Cykling alla årstider
          </head>
          <p xml:id="i-Y6Gu6YWhmeuURjhb92LdnM">
            Efter att länge ha varit ett färdsätt som främst har använts
            under sommarhalvåret ökar nu cyklingen under vinterhalvåret. Sopsaltning
            och dubbdäck är en del av denna förändring, men fortfarande är
            det många som ställer cykeln. Det ger direkt påverkan på hälsan,
            men skapar också trängsel i kollektivtrafiken och på bilvägar.
            Satsningar på en mer ändamålsenlig och säker infrastruktur behöver
            också göras för att cykling skall vara ett attraktivt transportsätt
            året runt.
          </p>
          <p xml:id="i-JfVRsJQVd57odc417CKkKh">
            Drift och underhåll av cykelvägar måste ge en hög komfort för
            cyklisten, både sommar och vinter. Små ojämnheter i körbanan kan
            ge stort obehag för en cyklist. En säker och trygg cykling under
            alla årstider möjliggörs genom grus- och lövupptagning, halkbekämpning
            samt snöröjning, liksom genom att klippa träd och buskar, ta bort
            glassplitter, grenar och andra föremål som kan orsaka olyckor.
          </p>
          <head xml:id="i-Gvm8ZG2ePpZTtZvYR1YyMe" type="h1">
            Trafikverkets anläggande av cykelvägar
          </head>
          <p xml:id="i-Gq6NoyMG9hKPn6RVo4Pxku">
            Trafikverket får enligt lag inte bygga friliggande cykelvägar
            där det inte finns ett funktionellt samband till en statlig allmän
            väg, ”bilväg”. Till exempel kan inte nationell plan eller länsplan
            finansiera bygge eller drift av gång- och cykelväg som går genom
            en skog eller längs en järnväg där det inte finns en väg. Det
            kan, beroende på omständlig­heterna, exempelvis leda till att
            vägarna inte alls byggs, till att de får omvägar på grund av minskade
            möjligheter att få markåtkomst när en markägare säger nej eller
            till att man säger att kommunerna med hjälp av detaljplan får
            finansiera dessa regionala eller nationella cykelvägar. Väglagen
            är idag omodern. Gång- och cykelvägar räknas idag som ”tillbehör”
            till väg. Den borde likställa cykelväg med bilväg, så att man
            inte tvingas bygga en bilväg för att kunna bygga en cykelväg.
          </p>
          <p xml:id="i-5wRc9YiHXBvrwqp3WVHMZn">
            Vi behöver få en systematisk och strategisk utbyggnad av cykelvägar
            som gör att det hänger ihop mellan kommuner och regioner. Det
            är något som är självklart idag för bilvägar, men långt ifrån
            självklart för cykelvägar. Fördelen med att anlägga cykelväg intill
            en landsväg eller järnväg är att det är marksnålt. Marksnåla lösningar
            skall eftersträvas i all infrastrukturutbyggnad.
          </p>
          <p xml:id="i-YL2AntmQ4oPyLDUaVBd8tG">
            Från många kommuner har det upplevts som kostsamt och omständligt
            att ha med Trafikverket att göra vid medfinansiering av cykelvägar.
            Många gånger kräver Trafik­verket medfinansiering med 50 % av
            kostnaden vid byggande av just vägar för cykel. Det innebär att
            den kommunala budgeten ofta ska täcka både den kommunala ut­byggnaden
            och den statliga utbyggnaden av cykelvägar, vilket skapar stora
            fördelar för befolkningstäta och rika kommuner. Däremot blir det
            ett problem för mindre kommuner som måste avsätta både personella
            och ekonomiska resurser till projekt som tenderar att bli omotiverat
            dyra.
          </p>
          <p xml:id="i-HJDzeqBYEGRVYUsAzzn987">
            Det statliga finansieringsansvaret för utbyggnad av vägar för
            cykel måste öka genom att en större andel av den statliga infrastruktursatsningen
            är öronmärkt till cykelvägar. Det är skälet till att Trafikverket
            i sitt regleringsbrev bör få ett uttalat krav att göra cykel till
            ett eget trafikslag.
          </p>
          <p xml:id="i-8eN4EeetsHxTXcSWXbr7NT">
            En nationell cykelplan ska finnas som utgår från att det alltid
            byggs en cykelbana längs med det nationella vägnätet och inte
            som idag att det finns möjlighet till cykling i vägrenen. Planen
            bör också hantera de saknade länkar som uppstått i och med anläggandet
            av de så kallade två-plus-ett-vägarna med vajer. Dessa omöjliggör
            säker cykeltrafik längs många sträckningar där alternativa cykelvägar
            saknas.
          </p>
          <head xml:id="i-LjQ1TpP17WyTDWYg8wkis3" type="h1">
            Cykelpendling som friskvårdsförmån
          </head>
          <p xml:id="i-4FjSQE1fK6bQXrs91knn7K">
            Kollektivtrafikresenärer, liksom bilpendlare, har rätt till reseavdrag
            som till stor del kompenserar för en merkostnad. Klimatavtrycket
            hos en bilpendlare är stort och väg­trafikens belastning på samhället
            kan mätas mer än i mängden nettoutsläpp CO2 och partiklar. Minskad
            belastning på vägnätet och minskande trängsel är en effekt, hälsa
            och välbefinnande en annan. Den som väljer ett miljösmart och
            klimatneutralt färdmedel och cyklar kan erhålla ett avdrag på
            250 kr per år. Avdragen för resor till arbetet behöver ges en
            översyn i syfte att pröva om det finns modeller som bättre kompenserar
            cyklister och deras insats för miljön. Ekonomiska styrmedel är
            en del av utvecklingen av hållbara samhällen och därför bör skattesystemet
            bidra till valet av klimatvänliga resmönster och transporter såsom
            cykling.
          </p>
          <head xml:id="i-5Bv9R4TsdLUXg96AtAsUo3" type="h1">
            Cyklingens roll för hälsa och turism
          </head>
          <p xml:id="i-4AtjCTxKihKYpyBpW3QC6B">
            De cykelleder som anlagts primärt för cykelturism är betydelsefulla
            för turistnäringen som helhet. Speciellt hostel, caféer, matupplevelser
            och besöksnäring har fått ett upp­sving. Det är dock en balansgång
            mellan att leden ska nå så många av dessa besöks­punkter som möjligt
            och samtidigt vara snabb, effektiv och säker. Det är vår uppfattning
            att cykelleder bör dras så rakt som möjligt, hålla en jämn och
            enhetlig standard och vara väl skyltade och separerade från biltrafik.
            Arbetet i regioner och kommuner bör intensifieras med att färdigställa
            lederna och bygga samman de saknade länkarna.
          </p>
          <p xml:id="i-8bQptTxQFZ2bfA2UPe3kTa">
            Folkhälsomyndigheten rekommenderar att alla vuxna ägnar 150 minuter
            i veckan åt fysisk aktivitet med måttlig intensitet. Cykeln kombinerar
            på ett utmärkt sätt detta med upplevelser och nytta. Var tredje
            svensk cyklar någon gång per vecka, men någon ökning har inte
            skett de senaste åren, trots satsningar på subventionerade cyklar.
            Till­gängligheten till vägar som lämpar sig för cykling samt förvaring
            och parkering har större effekt om avsikten är att få folk att
            med hjälp av cykeln röra sig mer.
          </p>
          <p xml:id="i-G73H3uAJdnx8J6ueHtdkf7">
            Vardagscykling för motion varierar över landet. Det är 33 procent
            som uppger att de cyklar regelbundet i motionssyfte någon gång
            i veckan, men andelen är betydligt lägre utanför städerna. Man
            måste fråga sig vad som kan göras för att göra cykling mer attraktivt
            på landsbygden, och åtgärder måste till för att vända den negativa
            trenden.
          </p>
          <head xml:id="i-HsimN3VtjS7DNRE3vujvM" type="h1">
            Elsparkcyklar och eldrivna skotrar
          </head>
          <p xml:id="i-VqkFZwJC2gtRDmAqKbN17X">
            Den snabba utvecklingen av eldrivna sparkcyklar och större, effektstarkare
            varianter av dessa har ifrågasatts. Vi bejakar utvecklingen av
            ett sådant färdmedel som kan ersätta bil- eller taxiresor kortare
            sträckor, men ifrågasätter nyttan med att avstå från en promenad
            eller från att utnyttja kollektivtrafiken där den finns.
          </p>
          <p xml:id="i-GJ8Qd8jKh9BSx49VvWuntR">
            Vi oroas över uthyrningsfirmornas bristande ansvar för ordningen
            i gatumiljön, fordonens påstått korta livslängd och batteriernas
            miljöpåverkan. Vi oroas även över det sätt på vilket de framförs,
            i strid med trafikregler och med brist på hänsyn till andra trafikanter.
            Vi månar om synskadades och andra funktionsnedsatta personers
            fram­komlighet och menar att kommuner måste ställa krav på uthyrarna
            och utarbeta ordningsregler som underlättar samverkan. Regeringen
            bör ge ett uppdrag till någon myndighet att kartlägga problem
            och ge kommunerna vägledning för hur tillstånd och tillsyn ska
            ske. En sådan tillsyn kräver finansiering och därmed en möjlighet
            för kommuner att ta ut en tillstånds- och tillsynsavgift av uthyrarna.
          </p>
          <head xml:id="i-BerqptmfpLEhp9vC66dnVG" type="h1">
            Barn och cykling – cykelskola för vuxna
          </head>
          <p xml:id="i-Uc8ec7CHfueggmZF9798jd">
            Statistiken visar att barns cykelresor har sjunkit dramatiskt
            sedan 1980-talet, och många nyanlända flyktingar som kommer till
            Sverige har inte lärt sig cykla i sina hemländer. Det finns därför
            ett stort behov av utbildning vad gäller att lära sig cykla, med
            cykel­teknik, situationsövningar och cykellek, men också utbildning
            kring lagar och regler. Svenska skolor behöver stöd för att få
            in cykling på schemat, men också i att få bukt med den situation
            som uppstått i och med att allt fler föräldrar väljer att skjutsa
            sina barn. Barns resor och deras fysiska aktivitet, liksom vuxnas
            kunskaper och vana att cykla säkert, bör vara föremål för en nationell
            satsning.
          </p>
        </div>
        <div xml:id="i-Np1Je5NGmTJcbCmLUVzqXp" type="signatureBlock">
          <list xml:id="i-T2syhGfWcmvZizEWhRBC6N">
            <item xml:id="i-MbThw9mg1wWfvjEyHphkYC" type="signature">
              Ola Johansson (C)
            </item>
            <item xml:id="i-MQCM5gCfgqRFhNzTEmWm3Q" type="signature">
              Peter Helander (C)
            </item>
          </list>
        </div>
      </div>
    </body>
  </text>
</TEI>
