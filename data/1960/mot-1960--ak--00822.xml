<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__822/mot_1960__ak__822-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 822 år 1960
          </p>
          <p>
            Nr 822
          </p>
          <p>
            Av herr Spångberg m. fl., i anledning av Kungl. Maj:ts pro- position
            nr 140, med förslag till lag om ersättning för skada i följd av
            atomreaktordrift m. m. (atom- ansvarighetslag).
          </p>
          <p>
            Den i proposition nr 140 föreslagna lagen om ersättning för skada
            i samband med driften av atomreaktorer och andra atomanläggningar
            motsvarar inte de krav på möjligheter till ersättning som kan
            komma i fråga. Sålunda synes ett alltför ringa intresse ha ägnats
            åt sjukdomar och andra skador, som långsamt kan utvecklas orsakade
            exempelvis av radio- aktivt spillvatten och dylikt i samband med
            reaktordrift. Anläggningsinnehavarens ansvarighet för atomskador
            begränsas till 25 miljoner kronor för en och samma händelse. Detta
            belopp kan kom- ma att betydligt understiga berättigade skadeanspråk
            vid materiella olyckor eller vid förgiftning av mark och vatten
            inom fritids- och bo- stadsområden. Om en ansvarighetsgräns skall
            sättas, vilket väl är disku- tabelt, bör denna ej sättas lägre
            än som motsvarar rimlig ersättning för skador som kan beräknas
            uppkomma. Det vore ju helt orimligt att dylika skador till stor
            del finge bäras av dem som drabbats, medan företaget som orsakat
            skadorna i samma utsträckning befrias. Inom organisationen för
            europeiskt ekonomiskt samarbete (OEEC) pågår utarbetande av en
            konvention rörande försäkring och skadestånd vid atomdrift. Förslagsvis
            har i detta sammanhang nämnts en begräns- ning av skadestånd till
            mellan 25 och 75 miljoner kronor. I USA lämnas garanti för ansvarsbelopp
            upp till 500 miljoner dollar för varje inträffad olycka. Möjligen
            kunde i nu provisoriska lagstiftning försäkringsbeloppet begränsas
            till 75 miljoner kronor. Bestämmelserna rörande preskription bör
            rimligtvis fastställas med hänsyn till den tid som kan beräknas
            förflyta mellan skadans orsaks- händelse och dess framträdande,
            liksom till skadornas ofta smygande karaktär. Man måste räkna
            med skador orsakade av både högre och lägre radioaktivitet, radioaktivt
            vatten, markförgiftning samt förgiftning av växter, djur och livsmedel.
            Preskriptionstiden rörande anmälan om ersättningsanspråk, vid
            äventyr av talans förlust, bör ej sättas lägre än fem år från
            den dag då den ersättningsberättigade erhöll kunskap om skadan.
            Satsen ”eller med iattagande av skälig aktsamhet bort erhålla
            sådan kunskap” bör utgå. Sannolikt skulle berättigade anspråk
            kunna stupa på orden ”bort erhålla”.
          </p>
          <pb facs="riksdagen-motions-pdf/data/1960/mot_1960__ak__822/mot_1960__ak__822-002.pdf"/>
          <p>
            Motioner i Andra kammaren, nr 822 år 1960 5
          </p>
          <p>
            Som exempel på tid mellan den skadevållande händelsen och sjuk-
            domsframträdande kan anföras sex fall från ett lasarett, där patienter
            fått skador som, sedan de upptäckts, visat sig obotliga och som
            medfört mycket svåra lidanden för de skadade. Skadorna i dessa
            fall upptäcktes respektive 12, 23, 24, 25 och 27 år efter den
            sista behandling som kunnat orsaka skadorna. Vissa planeringar
            för atomreaktorsanläggningar har gjorts med påfal- lande bagatellisering
            av faroriskerna. Sålunda har anförts att vid utsläpp av spill
            och kylvatten i vattendrag detta ej tar större skada än att det
            utan fara kan användas som dricksvatten. Detta kan verka lugnande,
            men det omfattar ingalunda problemet i hela dess vidd. Frågan
            gäller bland annat hur det går med fisk som lever i radioaktivt
            vatten och därigenom blir livsfarlig som födoämne. Vattenväxter
            kan bli flera hundra tusen gånger mera radioaktiva än det vatten
            i vilka de växer. Djur, som lever av dessa växter, får ännu högre
            radioaktivitet. Då människor inom dessa områden förtär både vatten
            och livsmedel som här nämnts, kan det upp- stå skador, som man
            i lagstiftning om ersättning bör räkna med och till vilka hänsyn
            måste tagas. Strängare bestämmelser om ekonomiskt ansvar vid inträffade
            atom- skador skulle sannolikt medföra större försiktighet vid
            planerande av atomverk, då försäkringskostnaderna bör bli lägre
            vid minskade olycks- risker. Med hänvisning till vad ovan anförts
            hemställes, att riksdagen måtte besluta följande ändring i förslaget
            till lag om ersättning för skada i följd av atomreaktors- drift.
          </p>
          <p>
            6 $. Anläggningsinnehavarens ansvarighet för atomskador i följd
            av en och samma händelse är begränsad till sjuttiofem miljoner
            kronor. 8 8. Anspråk på ersättning för atomskada skall vid äventyr
            av talans för- lust anmälas hos anläggningsinnehavaren inom fem
            år från den dag då den ersättningsberättigade erhöll kunskap om
            skadan och om den för skadan ansvarige. Talan å ersättning för
            skadan må icke i något fall väckas mot anläggningens innehavare
            senare än tjugofem år från den händelse som gav upphov till skadan.
            Samtidigt hemställes, att övriga $$ erhåller den ändrade lydelse
            som kan erfordras vid ett bifall till ovan framförda förslag.
          </p>
          <p>
            Stockholm den 3 maj 1960
          </p>
          <p>
            Aug. Spångberg Eric R. Carlsson Tekla Torbrink
          </p>
        </div>
      </div>
    </body>
  </text>
</TEI>
