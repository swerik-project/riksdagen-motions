<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__140/mot_1949__fk__140-001.pdf"/>
      <div type="motHeader" xml:id="i-Cugr7pPimPhtTVSp4u77Db">
        <div type="motTitle" xml:id="i-LK2L5CvS8cj6x719MnMy6S"/>
        <div type="motSubmissionInfo" xml:id="i-mTyxpCkUr8qzNovuXQZ2s"/>
      </div>
      <div type="motBody" xml:id="i-TMtt9yqeauapCUtSpsva6Y">
        <div xml:id="i-A6m6RBq9b8RVfGAakPmUKY">
          <p xml:id="i-XQmyd2wqs7ZNeB23z49AtN">
            Motioner i Första kammaren, nr 140. 1
          </p>
          <p xml:id="i-MXgcWGRq6PNxcRVeUyojxF">
            Nr 140.
          </p>
          <p xml:id="i-UvAC39Wpvhs1KSDwMtUYnx">
            Av fröken Andersson och herr Bergh, om anslag till statlig kre-
            ditgaranti för studerande.
          </p>
          <p xml:id="i-VeR8L9KuPTuEcpVWEg5kwJ">
            Det har länge ur samhällets synpunkt synts angeläget att undanröja
            hinder av ekonomisk natur för studielämplig ungdom att genomgå
            utbild- ning vid universitet och högskolor. Hittills vidtagna
            statliga stödåtgärder — statsstipendier och räntefria studielån
            — ha visat sig ändamålsenliga ehuru otillräckliga. Nödvändigheten
            av att vidtaga ytterligare åtgärder i nämnda syfte har kommit
            att framstå än tydligare i samband med att efterfrågan på akademiskt
            utbildad arbetskraft ökat; en underproduktion av akademiker bidrar
            till att försvåra och fördröja genomförandet av beslu- tade sociala
            och kulturella reformer — främst inom skolväsendet och hälso-
            och sjukvården (inberäknat tandvården). Det är i Sverige vanligare
            än i de flesta andra länder, att studenterna finansiera sina studier
            genom lån. Enligt 1945 års akademikerutredning (SOU 1947: 25)
            äro mer än hälften av akademikerna skuldsatta vid inträ- det i
            förvärvslivet. Möjligheterna att erhålla nödvändig borgen ha emellertid
            för stora kategorier varit begränsade, och när detta lyckats har
            lätt en ofrånkomlig känsla av beroende visavi borgensmännen uppstått,
            och kost- nadskrävande försäkringar ha måst tecknas. I dagens
            läge äro svårigheterna för dem, som för sina studier måste upplåna
            medel i banker och andra kreditinrättningar, väsentligt större
            än tidigare. De totala studiekostnaderna ha sålunda stigit till
            mycket höga belopp — för en examen med en genom- snittlig studietid
            av 5 år till inemot 20 000 kr. från ca 10000 kr. under 1930-talet
            — och samtidigt därmed ha kreditinstitutionerna tvingats ställa
            större krav på säkerhet. Enskilda personer synas även ha blivit
            mer obe- nägna än förr att teckna borgen. Det torde vara uppenbart,
            att en stor del av de studiebegåvade, som sakna egna medel till
            finansiering av studierna, på grund av dessa svårigheter tvingas
            avstå från att välja den levnadsbana, för vilken de äro mest lämpade.
            Även om teoretiskt och allmänt begåvat folk givetvis behövs på
            andra områden än inom de akademiska yrkena, kan man här tala om
            ett slöseri med landets begåvningar. I Betänkande och förslag
            angående studentsociala stödåtgärder (SOU 1948: 42), avgivet den
            5 november 1948 av 1946 års utredning om den högre utbildningens
            demokratisering — studentsociala utredningen —, framläg- gas ett
            flertal förslag till ökat ekonomiskt stöd till universitets- och
            hög- skolestudenterna. Vi dela utredningens uppfattning, att varje
            studerande vid dessa läroanstalter, som uppfyller vissa fordringar
            på studielämplighet, bör beredas ekonomisk möjlighet att bedriva
            akademiska studier. 1 Bihangq till riksdagens protokoll 1949.
            3 saml. Nr 140—1932.
          </p>
          <pb facs="riksdagen-motions-pdf/data/1949/mot_1949__fk__140/mot_1949__fk__140-002.pdf"/>
          <p xml:id="i-Wam5QP8CpZsSyPKWtQA4Vc">
            2 Motioner i Första kammaren, nr 140.
          </p>
          <p xml:id="i-TcWCZWhruYKHoT2n4CAMKu">
            På grund av det tryckta statsfinansiella läget torde det vara
            uteslutet, att utredningens förslag till statliga åtgärder skola
            kunna realiseras redan un- der budgetåret 1949/50. Det vore emellertid
            synnerligen beklagligt, om till följd härav staten för närvarande
            skulle avstå från varje åtgärd, som syftar till att öka möjligheterna
            för studielämpliga att bedriva akademiska stu- dier. Vi vilja
            därför förorda, att redan nu beslut fattas om beviljande av statlig
            borgen för lån åt universitets- och högskolestuderande (garantilån).
          </p>
          <p xml:id="i-JRjk8TAgVLr88mrzWKZujF">
            Möjlighet att erhålla garantilån finnes redan — enligt beslut
            av 1946 års riksdag — för den som redan avlagt akademisk eller
            därmed jämförlig
          </p>
          <p xml:id="i-YRLjLPjsm9fqtQmEYxfmxN">
            examen. Avsikten härmed har varit att sammanföra de spridda skulderna
            till ett lån och därigenom möjliggöra planmässig amortering under
            lämplig tid. Erfarenheterna av denna stödform — som icke har karaktären
            av en direkt statlig subvention — ha varit synnerligen goda.
          </p>
          <p xml:id="i-BF9z8b7CGB8jdYL8s3j53W">
            I direktiven för studentsociala utredningen anförde departementschefen
            bl. a.: ”När det gäller att finna lämpliga stödformer böra de
            sakkunniga i första hand undersöka möjligheten att medelst studielån
            giva varje stude- rande tillräckliga ekonomiska resurser för att
            under eget ansvar kunna bedriva studier” samt vidare: ”. . . studielånesystemet
            (synes) onekligen erbjuda en i stort sett effektiv utväg alt nå
            det mål, varåt man här syftar, samtidigt som denna stödform ur
            statsfinansiell synpunkt ställer sig för- delaktigare än andra.”
            Även utredningen har framhållit studielåneformens avgjorda fördelar
            (s. 145 f.): ”Studielånet är som stödform en i princip effektiv
            hjälp under studieåren. Det kan lättare än lön och stipendier
            anpas- sas till den hjälpbehövandes reella behov. Det vädjar i
            högre grad än de båda andra stödformerna till den studerandes
            eget ansvar och kan därför inrättas med ett minimum av kontrollåtgärder
            från statens sida. För sta- tens vidkommande innebära studielånen
            i första hand en viss förlustrisk i form av ”felinvesteringar”,
            som icke kan uppskattas i förväg. Sannolikt är denna risk emellertid
            icke särskilt stor, då det är ett känt förhållande, att akademiker
            i regel äro skötsamma som låntagare, även om svårigheterna att
            återbetala lånen i de enskilda fallen kunna vara utomordentligt
            stora.” Med hänsyn till dessa påtagligt fördelaktiga sidor hos
            studielånet som stödform — ehuru det troligen icke på längre sikt
            ensamt förslår för åstad- kommande av den önskade demokratiseringen
            av utbildningsmöjligheterna — och med hänsyn vidare till att införande
            av statlig kreditgaranti för stu- dielån icke direkt belastar
            budgeten, anse vi, att fullgoda motiv föreligga, att de universitets-
            och högskolestuderande redan från och med budgetåret 1949/50 givas
            möjlighet att erhålla studielån med statlig kreditgaranti. Studentsociala
            utredningen föreslår i sitt ovannämnda betänkande, att studerande
            vid universitet och högskolor samt vissa därmed jämförliga högre
            läroanstalter skola kunna erhålla studielån med statlig kreditgaranti
            (garantilån till studerande), därest de gjort sig kända för skötsamhet,
            ådagalagt studielämplighet och kunnat styrka behov av studiekredit.
            Utred-
          </p>
          <pb facs="riksdagen-motions-pdf/data/1949/mot_1949__fk__140/mot_1949__fk__140-003.pdf"/>
          <p xml:id="i-V31MMnbgaJYytsB7syN2ya">
            Motioner i Första kammaren, nr 140. 3
          </p>
          <p xml:id="i-BNEy7AxgG9Gdb9eakQYcdB">
            ningen uttalar, att det torde vara ogörligt att utöver de så
            formulerade behö- righetskraven fastställa några bestämda gränser
            för de studentsociala orga- nens befogenheter beträffande lånen.
            ”Det kan i allmänhet sägas, att därest studielämplighet och styrkt
            behov av studiekredit föreligga, bör det beslu- tande organet
            också kunna bifalla en låneansökan” (s. 169). Enligt utredningens
            förslag skola dessa garantilån vara amorteringsfria under studietiden
            samt utlämnas utan annan säkerhet än den statliga ga- rantien
            mot ränta, som Kungl. Maj:t med hänsyn till det allmänna ränteläget
            fastställer. Lånen skola kunna utlämnas av riksbanken, affärsbanker,
            spar- banker och vissa andra kreditinrättningar. Lånesökande,
            som bedrivit aka- demiska studier under kortare tid än tre terminer,
            skola inte kunna beviljas kreditgaranti för längre tid än en termin
            i sänder. Efter tre terminers stu- dietid skall beslutet om kreditgaranti
            kunna avse ett läsår. Låntagare, som med omsorg och framgång bedriver
            sina studier, skall som regel kunna erhålla fortsatt kreditgaranti.
            Det genomsnittliga lånebehovet per stude- rande uppskattas av
            utredningen till 3 000 kr. per år under de första studie- åren
            och till 4 000 kr. under de senare. Givetvis komma variationer
            i det behövliga lånebeloppet per år att föreligga mellan olika
            studieriktningar och olika studieorter. Utredningen har föreslagit
            inrättande av studentsociala byråer, vilkas styrelser skola äga
            att för sitt verksamhetsområde bevilja statlig kredit- garanti.
            Såsom centralt organ för den planerade studentsociala verksam-
            heten föreslås en nämnd, kallad statens studentsociala nämnd med
            garanti- lånenämnden. Denna avses bl. a. skola övertaga den nuvarande
            garantilåne- nämndens verksamhet, beviljande av statlig kreditgivning
            till utexamine- rade akademiker.
          </p>
          <p xml:id="i-GKjK9jAReJ3nzHpy2qvPtc">
            Såsom ovan anförts är det angeläget att utan dröjsmål vidtaga
            de åtgär- der, som i nuvarande finansiellt beträngda läge kunna
            genomföras för att öka möjligheterna för studielämpliga att bedriva
            akademiska studier. Be- slut synes därför böra fattas, att statlig
            kreditgaranti skall kunna beviljas studerande i enlighet med de
            ovan återgivna och i övrigt av utredningen utarbetade riktlinjerna.
            Uppgiften att bevilja sådan statlig kreditgaranti torde tills
            vidare böra anförtros åt garantilånenämnden i avvaktan på även
            andra av utredningens förslag föranledda åtgärder. Statens förlustrisker
            torde tills vidare inskränka sig till att enstaka lån i viss utsträckning
            måste avskrivas vid låntagares dödsfall. Till kostnader härför
            synes för budgetåret 1949/50 böra anvisas ett förslagsanslag av
            10 000 kronor. Då garantilånenämndens omkostnader för närvarande
            be- stridas av åttonde huvudtitelns kommittéanslag och detta anslag
            för budget- året 1949/50 är uppfört med 800 000 kronor, torde
            särskild medelsanvis- ning med anledning av den här föreslagna
            utökningen av nämndens verk- samhet icke vara erforderlig. Studentsociala
            utredningens ovannämnda betänkande är för närvarande
          </p>
          <pb facs="riksdagen-motions-pdf/data/1949/mot_1949__fk__140/mot_1949__fk__140-004.pdf"/>
          <p xml:id="i-r3GSZqfDzEXHHKJhTCiye">
            4 Motioner i Första kammaren, nr 140.
          </p>
          <p xml:id="i-AyHMMXBm2mRFm7N9nxeF89">
            föremål för remissbehandling inom ecklesiastikdepartementet.
            Oaktat att Kungl. Maj:t, sedan remissyttrandena hunnit inkomma
            och bearbetas, kan komma att redan till innevarande års riksdag
            avlåta proposition rörande vissa av utredningen föreslagna åtgärder,
            ha vi genom denna motion velat bereda riksdagen tillfälle att
            under alla förhållanden i år fatta beslut om införande av statlig
            kreditgaranti till studerande. Med hänvisning till det ovan anförda
            hemställa vi,
          </p>
          <p xml:id="i-JdHr81sErVczZJJn9HziD5">
            att riksdagen måtte bemyndiga Kungl. Maj:t att i huvud- saklig
            överensstämmelse med de grunder, som angivits av 1946 års utredning
            om den högre utbildningens demokrati- sering — studentsociala
            utredningen — i dess den 5 novem- ber 1948 avgivna betänkande,
            utfärda erforderliga bestäm- melser angående statlig kreditgaranti
            för lån åt studerande, som ämna avlägga akademisk eller därmed
            jämförlig exa- men; samt att riksdagen måtte till kostnader för
            statlig kreditga- ranti för studerande för budgetåret 1949/50
            anvisa ett för- slagsanslag av 10 000 kronor.
          </p>
          <p xml:id="i-UptFzW6h5Kq8f3xc22s5mA">
            Stockholm den 22 januari 1949.
          </p>
          <p xml:id="i-JRPKSp6inCtdQtUkkp1JBr">
            Ebon Andersson. | Ragn. Bergh.
          </p>
        </div>
      </div>
    </body>
  </text>
</TEI>
