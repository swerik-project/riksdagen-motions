<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01010">
  <teiHeader>
    <fileDesc>
      <titleStmt>
        <title>om beaktande i byggnadslagstiftningen av barnens behov</title>
        <author>av Ulla Tillander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om beaktande i byggnadslagstiftningen av barnens behov</title>
          <idno type="rdwebb">G3021010</idno>
          <rs type="number">1010</rs>
          <ref type="dokument_url_text">http://data.riksdagen.se/dokument/G3021010/text</ref>
          <ref type="dokument_url_html">http://data.riksdagen.se/dokument/G3021010</ref>
          <ref type="dokumentstatus_url_xml">http://data.riksdagen.se/dokumentstatus/G3021010</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Du2KuZ6PxCAUbDLoD5MnUS" type="signed"/>
        <correspContext corresp="i-Du2KuZ6PxCAUbDLoD5MnUS">
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1010/mot_197980__1010-001.pdf"/>
      <fw xml:id="i-FSUqBsB77NRtdjW25Le8Wv">
        Mot. 1979/80:1010 11
      </fw>
      <div xml:id="i-UZhJ76fcLhTnWbnHH57k6B" type="motHeader">
        <div xml:id="i-QATdKroGVrEywjUSa7FeTL" type="motTitle"/>
        <div xml:id="i-BhQGaQDGTGFnsFhGcTjcHm" type="motSubmissionInfo"/>
      </div>
      <div xml:id="i-4T8hq3PsFpfoQxPRBZgLH3" type="motBody">
        <div xml:id="i-Dw2G66Cp2XZcEw5CWpKkn2">
          <p xml:id="i-JYnUoVaGz5GbNj5re2awox">
            10
          </p>
          <p xml:id="i-CJjbosjDBcU1kRNVR6VVFP">
            Motion
          </p>
          <p xml:id="i-WqTqUvfT31TXePwpXYbtb2">
            1979/80:1010
          </p>
          <p xml:id="i-H9hiwAPQfRtghXYz2KWwGm" type="titleString">
            av Ulla Tillander om beaktande i byggnadslagstiftningen av barnens
            behov
          </p>
          <p xml:id="i-Lzfq6m1HmjCZZo3o8ahED6">
            År 1979 var Barnets År. Ju mer vi får veta om hur barn har det
            runt om i världen, desto mer inser man hur angelägen satsningen
            på Barnets År var. Kanske denna internationella manifestation
            i någon mån kan bidra till att en ändring till det bättre åtminstone
            påbörjas. Men det var inte bara för u-länderna som det här året
            skulle tjäna som en uppfordran. När man hör om och ser vår tids
            massvält, som drabbar barnen svårt, så framstår Barnets År i all
            sin skriande kontrast. Den insikten blir mer och mer allmän att
            allas framtid är oupplösligt förenad, om vi över huvud taget skall
            kunna tala om en framtid. I-et och u-et framför ”länderna” kan
            märkligt nog ibland byta plats. Det finns en svältföddhet också
            i våra samhällen, bostadsområden, skolor och på våra lekplatser.
            Mitt i överflödet finns det en undernäring av något slag. Det
            finns inget u-land som har anledning att avundas oss kontaktlösheten
            mellan generationerna, där våra åldringar på sitt håll och våra
            barn och ungdomar på sitt håll representerar skilda världar, som
            öst och väst — och aldrig mötas de två. Ändå ligger i gemenskapen
            så rika tillgångar att vinna. Det finns anledning också i vårt
            land att stanna upp och fundera på om man inte för snöd vinnings
            skull har brutit sönder gemenskapsmönster och strukturer ur vilka
            källådror med friskt levande vatten skulle springa fram. En kalkyl
            borde göras upp över vinst och förlust. Så har t. ex. de senaste
            årtiondenas bostadsplanering varit föremål för livlig och berättigad
            kritik. Denna har fått ytterligare skärpa när bostads- miljöerna
            bedömts med hänsyn till lämpligheten som uppväxtmiljöer för barn.
            I många fall har medveten planering, grundad på verklig sakkunskap,
            saknats. Lekplatserna har passats in när andra viktiga prioriteringar
            redan gjorts, med känt resultat som följd. Lekplatserna har därför
            ofta blivit fantasilösa, slentrianmässigt utrustade med traditionella
            lekredskap, som vuxna tror att barn gillar men som i verkligheten
            används mycket litet. Placeringen av lekplatserna har blivit beroende
            av vilka ytor som har blivit över på trånga ytor mellan höghusens
            fyrkantiga klossar, inte sällan i slagskuggan av boningshusen,
            placerade så att vinden, som pressas mellan huskropparna, sveper
            kallt och ogästvänligt, på garagetak, där möjligen gräs men aldrig
            buskar och träd kommer att växa. Resultatet av en sådan planering
            förtjänar många gånger inte att kallas god barnmiljö. Den vingklipper
            all fantasilek. Ödsligheten hos dessa uppställ-
          </p>
          <pb facs="riksdagen-motions-pdf/data/197980/mot_197980__1010/mot_197980__1010-002.pdf"/>
          <p xml:id="i-NQVR3ZT3jes3W22581PHDd">
            ningsplatser för lekredskap poängteras av att barnen inte håller
            till där. Vad som krävs för att i fortsättningen hindra att barnovänliga
            miljöer skapas — vilket hittills skett i förfärande utsträckning
            — är ett större mått av medvetenhet om de krav en verkligt fungerande
            bostadsmiljö ställer. Kunskapen om det finns till stor del — inte
            blott teoretiskt utan utprövad och befunnen fungerande. Det gäller
            nu att den inte läggs i träda utan att den på ett tidigt stadium
            och med hög prioritet i planeringen av bostadsområdena får påverka
            utformningen. Lekmiljön måste bli en hjärtesak och därför en huvudfråga.
            Den tål inte att inplanteras i efterhand och med vänster hand.
            De avskräckande exemplen på det utgör det bästa argumentet härför.
            Barnens miljöer är i hög grad en
          </p>
          <p xml:id="i-Ep8fDmfwGsKQJshpfX4EzD">
            produkt av initiativ inom kommunerna och där inom många olika
            förvalt- ningar. Meningen med Barnets År var att vi skulle ta
            oss tid att tänka över barnets situation och hur vi vuxna utifrån
            våra värderingar och våra erfarenheter tillsammans bör skapa den
            miljö som formar våra barn. Stat och kommun påverkar i många olika
            avseenden barnens villkor. Problemet är att varje statligt och
            kommunalt organ söker optimera den sektorsverksamhet man själv
            har ett direkt ansvar för. Det kan gälla barnens hälsovård, handikapp,
            utbildning, trafiksäkerhet, utemiljö, fritidsverksam- het, bostäder
            etc., etc. Det kan sägas att det sektoriella arbetssätt som samhället
            tillämpar även drabbar de vuxna. Skillnaden är bara den att varje
            beslutsfattare och varje tjänsteman i stat och kommun i sitt arbete
            använder sin egen dagliga erfarenhet och verklighetsuppfattning
            som referensram och helhetsbild mot vilken idéer och förslag ställs.
            Barnens kunskap om sina problem och sin situation kommer däremot
            aldrig till användning inom samhällsplaneringen på detta direkta
            och naturliga sätt. Förr levde generationerna närmare varandra,
            ofta i små grupper och i arbetsgemenskap, och vi lämnade inte
            över så mycket ansvar för barnen på myndigheter och institutioner.
            Barnen hade det svårt i många avseenden på den tiden, men de hanterades
            inte med den omedvetenhet som vi ofta ser i dag. Vi vill inte
            tillbaka till den tiden, men man kan fråga sig om inte en del
            av de emotionella och sociala problem som våra barn drabbas av
            i dagens samhälle kan bero på en bristande helhetssyn på barnen
            från samhällets sida. När jag vill framställa för mig bilden av
            en bra lekmiljö tänker jag på en stadsdel i min födelsestad Göteborg.
            Det var en genuin arbetarstadsdel på Hisingen, huvudsakligen uppbyggd
            i samband med industrialismens genom- brott under slutet av 1800-talet,
            då Lindholmens varv — som nu är nedlagt — växte fram mittemot
            Masthugget, på andra sidan älven; landshövdingehus och träkåkar
            i ett inte helt regelbundet nät av gator. Verkmästare-, Gjutare-,
            Arbetar-, Förmans- och Plåtslagargatan poängterade och gav prägel
            åt miljö och människor. Arbetare, inflyttade från socknarna i
            Bohuslän, hade slutit
          </p>
          <pb facs="riksdagen-motions-pdf/data/197980/mot_197980__1010/mot_197980__1010-003.pdf"/>
          <fw xml:id="i-7uGg8goKRQ1VP2Ta5yuZkx">
            Mot. 1979/80:1010 12
          </fw>
          <p xml:id="i-Y6WNGR6EoLqJVV1tDpA9bv">
            sig samman och själva timrat hus, som gav rum och kök — ett slags
            kolletivboende — gemensamt ägda. Lindholmen var deras. När arbetarna
            efter klockan fyra, då varvet blåst slutsignal, kom vandrande
            hemåt i sina smutsiga overaller — man bytte och tvättade sig hemma
            — liknade de en tavla av Amelin. Alla var lika — ett gemensamt
            kollektiv. Fruarna, som väntade med maten, hade under dagen piskat
            mattor på gården, gjort inköp i alla de affärer som fanns — mjölkaffär,
            charkuteri, bageri, fruktaffär, speceriaffär, fiskaffär — och
            av fiskförsäljaren, som kom med sin dragkärra och signalerade
            sin ankomst med en klocka, vars handtag glänste av fiskfjäll.
            Han svepte in den färska fisken i GP eller Ny Tid. Större inköp
            på fredagarna gjordes i Saluhallen inne i stan, dit man åkte med
            buss och spårvagn eller färja. Verkstan inte bara syntes, den
            hördes också. För de barn som växte upp i denna miljö som var
            allt annat än statusmättad var det en fantastisk miljö. Nithamrarna
            från varvet fyllde ljudrummet och blev så innitade att de hördes
            först när de tystnat, som t. ex. på lördag eftermiddag och söndag.
            Tystnaden och kyrkklockorna ”ringde fred till norden ned” i en
            helt annan bostadsmiljö än det Pär Lagerkvistska järnvägssamhällets,
            med dess trädgårdsgångar av doftande lavendel. Så mycket denna
            uppväxtmiljö hade att erbjuda barn som växte upp — och det nästan
            helt i distraktion, utan att någon hade tänkt eller planerat det!
            Arbetet på varvet kunde man se från bergknallarnas utsiktspunkter:
            sjösättningar, slamret från plåtslageri, bogserbåtarna — Röda
            bolagets små starka karaktärsfasta arbetare med sina starka fingerkrokar
            med vilka de drog Amerikabåtar med propellervattnets sprutande
            fors i aktern! Torrdockan, insprängd i Lindholmsberget, tog in
            båtar som stagades upp mot de skrovliga väggarna med grova stockar
            innan vattnet pumpades ut och båten stod på stadiga pallar under
            den flata bottnen, där jobbarna försvann under den väldiga vilande
            kolossen. Kranens travers svängde flitigt sina krokar och block
            med tunga laster in över däck. Att följa det arbetet var inte
            ett passivt åseende utan ett aktivt deltagande — man kände ju
            dessutom några/någon där nere. Älven gjorde en stor svag krök
            runt Lindholmen, namnet stammar från nordisk forntid, då kullarna
            och bergen här utgjorde en holme, klädd med lindar. Från Slottsberget,
            där också äldre människor gärna satt på kvällskvisten — idel kända
            ansikten i detta lilla samhälle i den stora staden — kunde man
            i ett enda svep omfatta hela hamnen: inloppet med Vinga låg i
            väster, Eriksberg med sina jättebåtar med aktern ut i älven, där
            propellrarna provkörde med smutsskum strömmande tvärs strömmen,
            Kungsholm, Drottningholm, Gripsholm, som blåste tre gånger med
            sina ångvisslor vid avgångsdags eller med fest och ståt angjorde
            Amerikakajen. Eller bebyggelsen, med Masthuggskyrkan överst, som
            tornade upp sig hus vid hus i ett spännande myller på andra sidan,
            där också molnet av fiskmåsar gjorde det lätt att hitta fiskhamnen
            alldeles intill den väntande och spanande
          </p>
          <pb facs="riksdagen-motions-pdf/data/197980/mot_197980__1010/mot_197980__1010-004.pdf"/>
          <fw xml:id="i-Hs3Fu3jMPryQvaAF2rsT4n">
            Mot. 1979/80:1010 13
          </fw>
          <p xml:id="i-2sqbkaZBGCUYzG9JrW6WgK">
            sjömanshustrun på sin höga kampanil. Eller myllret av giraffliknande
            lyftkranar i hamnarna; Sannegårdshamnen, kolhamn, låg på Slottsbergets
            andra sida som störtade ner som denna fornborg mycket riktigt
            borde göra. Här hade skapats, omedvetet och genom lyckliga tillfälliga
            omständighe- ter, en miljö som förenade barnets och den vuxnes
            behov av arbete och vila, möda och lek. Inte för att det var idealsamhället
            som fanns här, men många drag nödvändiga i ett sådant samhälle
            fanns faktiskt här. I varje hörn, på varje gata fanns småverkstäder
            och hantverkare, snickare, plåtslagare, krukmakeri, skrädderi,
            cykelverkstad, skomakeri, småhandlare, glasmästa- re osv. Både
            små- och storindustri. En stor väskfabrik var exempel på det senare
            med ett markant inslag av kvinnlig arbetskraft. Omedvetet var
            det en ständigt pågående inskolning; den arbetsmiljö som helt
            naturligt skulle bli den egna efter hand. Pryo i sin prydno —
            allt var nära, inget var långt ifrån men ändå inte alltför påträngande,
            bara som en given bakgrund till leken. Lekarna — rymmare och fasttagare
            — hade alla möjligheter i höjder och djup, med träd och berg att
            klättra i, krokiga gator och mörka prång att försvinna i. Där
            fanns kullerstensatta gårdar, plank mellan gårdarna att hiva sig
            över och komma undan förföljare, smala hemlighetsfulla gångar,
            genvägar över tak till ilskna grannars förargelse, ”ställen” att
            gräva hålor som kunde förses med tak. Man kunde bygga hyddor av
            korrugerad plåt och bräder som kunde ”draggas” ur älven. Och Slottsberget
            slutligen, sägenomspunnet — en gång på 1300-talet kung Magnus
            Erikssons fäste, där drottning Blanka av Namur sjungit Rida, rida,
            ranka, hästen heter Blanka. Inte ett spår av kungens fäste har
            hittats, men vetskapen räckte! Kåkbebyggelsen på bergets hjässa
            med branta och oväntade stigningar och stup var på något sätt
            laddad av medeltidens sagostämning, åtminstone för den som hade
            sinne för det. Kung Magnus höll annars hov på Bohus slott vid
            Kungahäll, två mil uppströms. På Slottsberget kunde man ha kaniner
            i bur. En del duvslag fanns där också. Självfallet är detta en
            ensidig skönmålning, men den är medveten. Vad jag har velat framhålla
            med denna är det faktum att som lekmiljö var den nästan oöverträffad.
            Sedan kan man försöka analysera vad som gjorde den till det. Av
            ovanstående framgår kanske vad jag anser har varit viktiga kompo-
            nenter som gynnat miljön: integrationen av barn- och vuxenvärlden,
            gemenskapen mellan människor i alla led, mångfalden av yrken och
            sysselsättningar, den rika tillgången på råmaterial för fantasi
            och lek, omgivningens rikedom på sinnesintryck, varierande meningsfyllda
            för öga och öra att insupa, perspektivet bakåt (inte historielöst),
            de vuxnas kolonilotter, män och kvinnor i arbete i hem och i fabriker,
            verkstäder, samspråk med grannar lutande sig över staketet, fritidens
            aktiviteter, det irrationella i ”planeringen” i alla oväntade
            och böjda linjer, ”helgden” över lördag-söndag, lyftkranarna i
            givakt utmed kajerna, nithamrarnas tystnad,
          </p>
          <pb facs="riksdagen-motions-pdf/data/197980/mot_197980__1010/mot_197980__1010-005.pdf"/>
          <fw xml:id="i-pE9Lctn89utUGJMVemELU">
            Mot. 1979/80:1010 14
          </fw>
          <p xml:id="i-B5Yoqt26MWMCVdL3d1WAzL">
            klockorna som genljöd över stan, Frälsningsarmén som sjöng och
            vittnade på lördagarna på torget bland alla hisingsböndernas stånd.
            Och mamma, som alltid var hemma och till hands, som öppnade fönstret
            och ropade något. Dessutom fanns det en lekplats för mindre barn
            med hänggungor, gungbräden, sandlådor, klätterställ, en stor rund
            plaskdamm, planteringar, gräsmattor, parkbänkar, stora skuggande
            träd, som svalkade och susade. Därtill en manlig lekvakt som väckte
            respekt och höll ordning så att alla, också de minsta, kunde leka
            i trygghet. Lekplatsen var det enda medvetet inplanterade inslaget
            i miljön. Den betydde mer för barnen ju mindre de var och den
            erbjöd lekmöjligheter väl så goda som i vilken modernt planerad
            lekmiljö som helst. Ju äldre barnen blev, desto mer tilltog betydelsen
            av den omedvetet tillkomna miljön — tills man upp i tonåren växte
            ifrån denna miljö. Fritidsgårdar fanns ju inte. Låt oss nu förflytta
            oss till en förort, som medvetet skapats som bostadsmiljö av arkitekter
            och politiker med hjälp av den bästa expertis, i de bästa avsikter,
            med hjälp av den bästa teknik. Resultatet är sådant — jag kan
            föregripa slutsatsen redan nu — att man bara önskar att bli bevarad
            från dessa välmenande experters och omtänksamma politikers bemödanden.
            Eva Insulanders bok Barnen och betongen skvallrar redan isin titel
            om den återhållna upprördhet över vad boken sedan under sin oklanderligt
            objektivt redovisande yta pulserar av. Jag skall mycket kortfattat
            beröra de slutsatser som den här boken, utgiven av lekmiljörådet,
            innehåller. Jag gör det därför att Rosengård är en ganska typisk
            exponent för 1960-talets förortsbyggnation, i sin tur en följd
            av den väldiga folkomflyttning som skedde då, vilket resulterade
            i den imponerande nybyggnationen — en miljon lägenheter på tio
            år. Eftersom Malmö är min hemstad, känner jag ganska väl till
            den stadsdelen och är någorlunda initierad i den debatt som fördes
            bl. a. inför planerandet av Rosengård. Det är byggt för att rymma
            ungefär 20 000 invånare, kort byggnadstid, allt planerat från
            noll, från ren åker. Det kommersiellt präglade servicecentret
            är själva hjärtat. Jag skall inte trötta med ett detaljerat referat
            av boken, som är späckad med detaljupp- gifter men samtidigt överskådligt
            presenterad. Detta område och liknande är vid det här laget så
            kända och så kritiserade att det är att slå in öppna dörrar att
            upprepa. Man skall inte skjuta på sittande fågel. Dessutom har
            man lagt ner så mycken möda och resurser på att förbättra miljön,
            så det kan ibland kännas frestande att träda upp till försvar
            när kritiken blir ensidig och glömmer bort alla de ansträngningar
            som man verkligen har gjort för att bota en i grunden urbota miljö.
            Annat var det på slutet av 1960-talet. Denna typ av stadsplanering
            har haft sina djupt engagerade försvarare inom nästan alla partier.
            Centerpartiet tog på ett tidigt stadium klar ståndpunkt mot denna
            typ av planering liksom mot den centralisering som var en orsak
            till koncentrationen. De som den gången grep sig an med planeringsarbetet
            gjorde det säkert med de bästa avsikter och
          </p>
          <pb facs="riksdagen-motions-pdf/data/197980/mot_197980__1010/mot_197980__1010-006.pdf"/>
          <fw xml:id="i-MDHRcJYL9xJkvFKNYgdNin">
            Mot. 1979/80:1010 15
          </fw>
          <p xml:id="i-74E7iGedg8vL4XrvhyzMZn">
            som de själva ansåg med en rik fond av kunskap både om stadsplanering
            och om behoven hos de människor som skulle bo där. I efterhand
            ligger det nära till hands att se det som ett resultat av cynisk
            spekulation, men det är orättvist. Här fanns ett socialt patos,
            och det fanns också en social idé bakom. Den finns ganska väl
            uttryckt i servicekommitténs betänkande. Det här förhållandet
            borde mana till eftertanke. Det stora samhället med sina stora
            resurser kan så lätt, om det inte präglas av besinning, handla
            så att den där eftertankens kranka blekhet inställer sig. Som
            man konstaterar i boken Barnen och betongen, har bilen, handeln,
            bostadsproduktionen och servicetänkandet präglat planeringen.
            En nära till hands liggande slutsats av de här två exemplen på
            miljöer som jag har försökt antyda — Lindholmen och Rosengård
            — är att samhället bör hålla sina fingrar borta för då blir det
            bäst. Det är naturligtvis en förhastad slutsats men innehåller
            ändå ett inslag av sanning. Inriktningen mot en bättre planering
            för framtiden kan aldrig betyda att den utlämnas åt det blinda
            godtycket eller åt marknadskrafternas spel. Men inte heller dess
            motsats, det nyckelfärdiga samhället, låst mot förändringar, mot
            den enskildes möjligheter att påverka sin livsmiljö sedan det
            förverkligats utifrån alltför snäva perspektiv, där människan
            med skeden i vacker hand har att inordna sig som tvådimensionell
            kugge, representerar en god lösning. Inom alla myndigheter, såväl
            statliga som kommunala, vilkas verksamhet får konsekvenser för
            barnen, bör man ta sig tid att på ett metodiskt sätt tänka igenom
            vilka effekter den egna verksamheten kan få för barnen. Man bör
            i samband därmed överväga vilket samarbete man kan etablera med
            andra förvaltningar för att nå en från barnens synpunkt god totaleffekt.
            I samband därmed bör man eftersträva en jämnare åldersfördelning
            i bostadsområdena, så att en gemenskap över generationsgränserna
            kan utvinnas. Tänkbara åtgärder skulle t. ex. kunna vara att man
            bättre beaktar ”barnkunskaper”, såväl praktiska som teoretiska,
            som merit vid tillsättning av tjänster, att man ställer krav på
            social konsekvensbeskrivning av sektorsplaner och fysiska planer,
            särskilt vad avser effekter för barnen, att man på länsstyrelsen
            inför nya rutiner för plangranskning som leder till att totaleffekterna
            av fysiska planer för olika kategorier bevakas, speciellt för
            barnen, och att man utarbetar nya former för barn- och föräldrainflytande
            inom barninstitutioner. Byggnadslagstiftningen är f. n. föremål
            för en omfattande reformering. Hösten 1979 presenterades förslaget
            till ny plan- och bygglag (SOU 1979:65, 66). Betänkandet är f.
            n. föremål för en omfattande remissbehandling. I förslaget till
            ny plan- och bygglag redovisas en klarare insikt om behovet av
            en mer människoanpassad samhällsplanering än vad som gäller för
            den nuvarande byggnadslagen. Framför allt har barnen drabbats
            av bristen på en medveten samhällsplanering. Det är därför nu
            utomordentligt viktigt att vi
          </p>
          <pb facs="riksdagen-motions-pdf/data/197980/mot_197980__1010/mot_197980__1010-007.pdf"/>
          <fw xml:id="i-HtmvTriUP9i65EovJtVNpV">
            Mot. 1979/80:1010 16
          </fw>
          <p xml:id="i-RyKcBFMhooJYdWtttvh861">
            lär av begångna misstag och ser till att barnens behov av goda
            uppväxtmiljöer blir beaktade vid revideringen av byggnadslagstiftningen.
            Med hänvisning till det anförda hemställs att riksdagen till regeringen
            uttalar att barnens behov av en väl fungerande uppväxtmiljö bör
            beaktas vid arbetet med reforme- ringen av byggnadslagstiftningen.
          </p>
          <p xml:id="i-QYWvcTED6nccJsqnjPabyE" type="date">
            Stockholm den 23 januari 1980
          </p>
          <div xml:id="i-KEHuLwhCF1W2bBk7h926gF" type="signatureBlock">
            <list xml:id="i-4RPbyeC4U1jvXRevdGf48V">
              <item xml:id="i-NivCmCNBurUUmXjJWb7A75" who="i-SD9pkoqRT5Wh44pQmYMCqD" type="signature">
                ULLA TILLANDER (c)
              </item>
            </list>
          </div>
          <p xml:id="i-4KwrhA6ovzpTnfjzDV6Dbg">
            GOTAB 64400 Stockholm 1980
          </p>
        </div>
      </div>
    </body>
  </text>
</TEI>
