<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00285">
  <teiHeader>
    <fileDesc>
      <titleStmt>
        <title>Förorenade områden</title>
        <author corresp="i-Q1WPoNtt1578KMfEZ5TLkK i-Ev6Dx3pWj2WT32VGQpabaz">av Betty Malmberg och Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förorenade områden</title>
          <idno type="rdwebb">GW02MJ285</idno>
          <rs type="number">MJ285</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ285/text</ref>
          <ref type="dokument_url_html">http://data.riksdagen.se/dokument/GW02MJ285</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ285</ref>
          <ref type="doc">http://data.riksdagen.se/fil/41D0CF25-CA15-48F9-A059-42E9949C6CB2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K2bLkzJ1xP7dyxBPgHPBm4" type="signed"/>
        <correspContext corresp="i-K2bLkzJ1xP7dyxBPgHPBm4">
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-4CsWA62Sc5RMAN9mP37wvE" type="numbering">
          <date when="2008-10-06"/>
        </correspAction>
        <correspAction xml:id="i-9NAvTSHTyYQnB7HoE4Pknq" type="submission">
          <date when="2008-10-02"/>
        </correspAction>
        <correspAction xml:id="i-KGU52UrpZ4WucjtNWXxz2S" type="transfer">
          <date when="2008-10-02"/>
        </correspAction>
        <correspAction xml:id="i-2kkQpagSdZuboks42u8ARR" type="assigned"/>
        <correspContext corresp="i-2kkQpagSdZuboks42u8ARR">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WuRHXTeMn2jRiSSWiVXyMq" type="motBody">
        <div xml:id="i-3hafoUJ3XRfFDivb3N54mF" type="motProposal" subtype="förslag">
          <head xml:id="i-FZxFKrwopXu9JC9H6v71yi">
            Förslag till riksdagsbeslut
          </head>
          <list xml:id="i-VFQxVRvqscPKt5mK429Ab2" style="ol">
            <item xml:id="i-EipSxEj1SzQbKJZwv5RBcj">
              Riksdagen tillkännager för regeringen som sin mening vad som
              anförs i motionen om behovet av en översyn av förordningen (2004:100)
              om statsbidrag till åtgärder för utredning och efterbehandling
              av förorenade områden.
            </item>
            <item xml:id="i-2YDuTW3cedQHoNobt84NRS">
              Riksdagen tillkännager för regeringen som sin mening vad som
              anförs i motionen om att tillföra en ny paragraf till förordningen
              (2004:100) om statsbidrag till åtgärder för utredning och efterbehandling
              av förorenade områden, för att reglera att Naturvårdsverket ges
              rätt att utfärda en garanti så att möjligheterna i 26 kap. 17
              och 18 §§ miljöbalken kan utnyttjas när markägare fördröjer arbetet.
            </item>
          </list>
        </div>
        <div xml:id="i-DxoAwFrHew7nUW6VmyrqCG" type="motContent">
          <head xml:id="i-VRcmXg5sBt9pLBrLVZg1U5" type="h1">
            Motivering
          </head>
          <p xml:id="i-U7YFXvDXguqhCm3y9w9mQd">
            Det är nu hög tid att genomföra en översyn av förordningen som
            reglerar statsbidrag vid efterbehandling av förorenade områden.
            Enligt miljömålsportalen finns det ca 80 000 potentiellt förorenade
            områden i vårt land, varav ca 4 000 objekt finns i Östergötland.
            Det är ett län med många små kommuner där delaktigheten i kostnadsansvaret
            kommer att bli mycket kännbart. Vad värre är, är att av de 1 000
            objekt i länet som hittills riskklassats har många klassats i
            högsta eller näst högsta riskklass. Den aktuella siffran idag
            innebär att knappt 7 procent av svenska objekt som klassats i
            de två högsta riskklasserna finns i just Östergötland.
          </p>
          <p xml:id="i-CXhkru6WzrfHEiWYdaqHG2">
            Då denna motion behandlades under förra riksmötet konstaterade
            utskottet att det ankommer på Naturvårdsverket att tillämpa gällande
            regelverk. Detta är förstås korrekt men andemeningen i motionen
            var att det behövs en översyn av just den förordning som Naturvårdsverket
            arbetar efter. Alltför många högriskklassade objekt finns och
            takten för att sanera dessa måste intensifieras. Det är därför
            glädjande att alliansregeringen i sin budget för 2009 ökat på
            anslaget för sanering och har för avsikt att ytterligare förstärka
            anslaget till 2011. Det är därför ett ypperligt tillfälle att
            nu också se över förordningstexten i syfte att fler objekt ska
            kunna saneras.
          </p>
          <head xml:id="i-RpUysA6uNh8iCmQkk56Wn4" type="h1">
            1 Inledning
          </head>
          <p xml:id="i-EjbJRuRJUZhhpDLdJ2RcGz">
            Att skydda miljön runt omkring oss har dessvärre inte alltid
            varit självklart. Oförstånd, okunskap och bristande ansvar har
            gjort att det runt om i vårt land finns flera områden som förorenats
            svårt. Det är föroreningar som ibland kan härledas till verksamhet
            som bedrevs på platsen för flera hundra år sedan. I samband med
            att riksdagen 1999 antog de nationella miljömålen har inventeringen
            av förorenade områden kommit alltmer i fokus. De områden som har
            högst riskklass har identifierats och nu återstår det tunga och
            kostsamma arbetet med att efterbehandla desamma, ett arbete som
            är mycket viktigt för människor, växter och djur.
          </p>
          <head xml:id="i-Eup6gx7Mezmq9m3mxA56Uc" type="h1">
            2 Översyn är nödvändigt
          </head>
          <p xml:id="i-VkzP3kfu48EcR2Thm71puv">
            Miljöbalken är det lagrum som reglerar ansvaret vid efterbehandling
            av förorenade områden. Huvudregeln är att den som orsakat en förorening
            också ska bekosta saneringen av densamma. Om det däremot inte
            finns någon ansvarig kvar som kan åläggas att bekosta saneringen,
            kan en kommun i stället söka statsbidrag för att få området åtgärdat
            enligt förordningen (2004:100) om utbetalning av statsbidrag vid
            åtgärder för utredning och efterbehandling av förorenade områden.
            Bidrag utgår då med högst 90 % av saneringskostnaden, och följaktligen
            måste kommunen själv stå för minst 10 %. Vid en första anblick
            kan detta verka vara en rimlig uppdelning av kostnaderna, men
            eftersom saneringsarbetet många gånger kan bli mycket omfattande
            kan det också bli mycket kännbart för inte minst de små kommunerna.
            Upplysningsvis kan nämnas att sanering av ett medelstort projekt
            enligt Naturvårdsverket kostar 40 miljoner kronor.
          </p>
          <p xml:id="i-wDUxC46tVFCLDzELZABA2">
            Som hjälp för bland annat mindre kommuner kan Naturvårdsverket
            öppna för en viss jämkning av den kommunala insatsen, men detta
            är inte alltid nog. För de kommuner som har ett lågt invånarantal
            är det mycket kännbart att drabbas av dessa oförutsedda kostnader.
            Då det i ansökan om statsbidrag också regleras att det är kommunen
            som måste vara huvudman för saneringen, kan det olyckligtvis innebära
            att en ansökan inte lämnas in om kommunen inte anser sig ha råd
            att ta på sig kostnaden. Med det följer att allvarligt förorenad
            mark inte åtgärdas överhuvudtaget.
          </p>
          <p xml:id="i-YX8ytBv8qwXvegRNN9QZHU">
            Problematiskt är också att en kommun som söker statsbidrag måste
            binda sig till denna procentuella medfinansiering, utan att veta
            vad saneringen faktiskt kommer att kosta i slutänden. Det kan
            uppfattas som ytterst tvivelaktigt ur ett kommunalekonomiskt perspektiv.
            Vidare är bestämmelserna så att om inte kommunen går med på medfinansiering
            kan man inte heller från länsstyrelsens sida utvidga undersökningen
            av föroreningens storlek, vilket gör att ytterligare negativa
            miljöeffekter från föroreningen riskerar att förbli okända.
          </p>
          <p xml:id="i-9XuRkAXCFVwqwdVmhJnzxL">
            Sammantaget innebär ovanstående att kommuner av ren självbevarelsedrift
            kan tvingas avstå från att delta i saneringsprojekt med påföljden
            att viktiga saneringar riskerar att aldrig komma till stånd. Detta
            är en högst oroande konsekvens av dagens regler.
          </p>
          <head xml:id="i-RoaRDdUBtEuNMamMTCKUAy" type="h1">
            3 Aktuella fall finns
          </head>
          <head xml:id="i-JMR1o3Caaq4hxREDziEi8M" type="h2">
            3.1 Ydre
          </head>
          <p xml:id="i-BHcgKBNDzGMJUGXqCekvXE">
            I Östergötlands län har vi aktuella fall som bekräftar ovanstående,
            till exempel Sveriges giftigaste plats (sett till förekomst av
            dioxin), som är belägen i Ydre kommun med 3 800 invånare. Den
            viktiga saneringen, vars totala omfattning ännu är svår att överblicka,
            förväntas bli mycket kännbar för kommunen om nu kommunen har råd
            att gå vidare med projektet ifråga. På den aktuella platsen har
            det tidigare funnits en träförädlingsindustri. Såväl den tidigare
            ägaren som dennes söner, som ärvde marken, är döda. Marken såldes
            vidare före miljöbalkens ikraftträdande och nuvarande ägare kan
            därmed inte åläggas ansvar för sanering utan kommunen har ansökt
            om statsbidrag för åtgärden. I samband med det har de frågor som
            vi problematiserar ovan blivit verklighet. Kommunen ifrågasätter
            hur den med sitt låga invånarantal ska kunna mäkta med att vara
            huvudman för att sanera ett område som de inte äger och som de
            inte har någon vinning av att det saneras, mer än just miljö-
            och medborgarperspektivet. För att som en akutåtgärd skydda människor
            och djur har kommunen ombesörjt att området täckts med presenningar
            som i sin tur täckts med åtskilliga kubikmeter sand.
          </p>
          <p xml:id="i-Lp28zGkFzQ4AJvB5guhYXo">
            Genom den riksomfattande uppmärksamhet som området fått är människor
            i trakten nu naturligtvis oroade över föroreningens konsekvenser
            för hälsa och miljö och vilka konsekvenser det kan få vid försäljning
            av fastigheter i området. Att saneringsåtgärden i ett sådant läge
            kan tillåtas stanna upp är högst anmärkningsvärt och oacceptabelt.
            En översyn av nuvarande bestämmelser är därför ytterst angelägen.
            I synnerhet som vi vet, från resultatet av den inventering som
            länsstyrelsen gjort, att det bara i vårt län finns flera små kommuner
            som riskerar att hamna i motsvarande omfattande och kostsamma
            situation som Ydre.
          </p>
          <head xml:id="i-SzisWnAW98fSx8h7hvXq9K" type="h1">
            4 Gusum
          </head>
          <p xml:id="i-UShZbPgbi6uJMC7RbGQDJ8">
            I Östergötlands län har vi dessvärre ytterligare exempel som
            visar på behovet av en översyn av förordningen (2004:100) om utbetalning
            av statsbidrag vid åtgärder för utredning och efterbehandling
            av förorenade områden. Det gäller föroreningar i det gamla bruksområdet
            i Gusum. I detta fall finns förvisso en fastighetsägare som kan
            åläggas att finansiera efterbehandling av området men problemet
            kvarstår ändå. Myndigheterna har nämligen under flera år försökt
            förmå fastighetsägaren att ta sitt ansvar, bland annat genom utfärdande
            av viten, men ägaren väljer istället att bli skyldig staten stora
            belopp och att betala då hot om konkurs föreligger. De boende
            i Gusum får därmed dras med sin oro för de miljöstörningar som
            kan finnas i omgivningen och den skamfläck som det gamla Gusums
            bruk idag utgör i samhället.
          </p>
          <p xml:id="i-17E2EfswE22ZHf6YLUfBoC">
            Det förfarande som är avsett att användas i dylika fall finns
            reglerat i miljöbalkens 26 kap. 17 och 18 §§. Men dessa paragrafer
            kan inte tillämpas så länge det finns en verksamhetsutövare eller
            fastighetsägare som kan åläggas att utföra åtgärderna. Och då
            länsstyrelsen inte kan stå risken att bekosta åtgärder som den
            ansvarige sedan kanske inte kan betala, blir det hela ett moment
            22 och föroreningen blir kvar.
          </p>
          <p xml:id="i-MeWEXUJ9xWAhon1mos4Rjj">
            Länsstyrelsen i Östergötland m.fl. har i ett brev till regeringen
            (2006-12-21) förordat att en ny paragraf läggs till förordning
            2004:100. Denna skulle i så fall reglera att Naturvårdsverket
            som förmedlar de statliga pengarna för efterbehandling kan ges
            rätt att utfärda en garanti så att de ovannämnda paragraferna
            i miljöbalken faktiskt kan användas när fastighetsägare medvetet
            fördröjer arbetet.
          </p>
          <p xml:id="i-6UyBEhWVmEFeKm1FPqVmdo">
            Då riksdagen antog de nationella miljömålen var syftet att miljöarbetet
            skulle bli mer fokuserat och målinriktat, så att vi kan lämna
            över ett bättre samhälle till kommande generationer, ett samhälle
            där de stora miljöproblemen är lösta. Det tycker vi fortfarande
            är angeläget. Därför hoppas vi att en översyn av förordningen
            (2004:100) om utbetalning av statsbidrag vid åtgärder för utredning
            och efterbehandling av förorenade områden snarast kan komma till
            stånd.
          </p>
        </div>
        <div xml:id="i-QWZkuthPMHvGrzKa8hmXKb" type="signatureBlock">
          <list xml:id="i-UDc63RSE7WrqN5SJegL98b">
            <item xml:id="i-EHPsnstp2cuijYScsc6S3o" who="i-Q1WPoNtt1578KMfEZ5TLkK" type="signature">
              Betty Malmberg (m)
            </item>
            <item xml:id="i-BhVLzm6u5wr96Z33LGCciz" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
