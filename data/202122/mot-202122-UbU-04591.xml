<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04591">
  <teiHeader>
    <fileDesc>
      <titleStmt>
        <title>med anledning av prop. 2021/22:159 Dimensionering av gymnasial utbildning för bättre kompetensförsörjning</title>
        <author corresp="i-DyMWrZMvLW1B7NfePkXTu4 i-QS3FCcuDyGgZdKgE3VDjZ9">av Fredrik Christensson och Niels Paarup-Petersen (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4591 av Fredrik Christensson och Niels Paarup-Petersen (båda C)</title>
          <idno type="rdwebb">H9024591</idno>
          <rs type="number">4591</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024591/text</ref>
          <ref type="dokument_url_html">http://data.riksdagen.se/dokument/H9024591</ref>
          <ref type="dokumentstatus_url_xml">http://data.riksdagen.se/dokumentstatus/H9024591</ref>
          <ref type="docx">http://data.riksdagen.se/fil/5497A82F-F596-48E3-B9E9-70317944289D</ref>
          <ref type="pdf">http://data.riksdagen.se/fil/83A195E0-9B50-4805-B086-0ABD5DCBFDD3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FBw2tdKjk7D5Raee3XDH8T" type="basedOn"/>
        <correspContext corresp="i-FBw2tdKjk7D5Raee3XDH8T">
          <ref>Proposition 2021/22:159</ref>
        </correspContext>
        <correspAction xml:id="i-WFGKNA8UCPkvXTe6bphQZG" type="signed"/>
        <correspContext corresp="i-WFGKNA8UCPkvXTe6bphQZG">
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-DpUBhumiV5cBFzkfMzEzzL" type="submitted">
          <date when="2022-04-06"/>
          <time when="18:00:04"/>
        </correspAction>
        <correspAction xml:id="i-Kt875kpXAERUwiHu7JoNpu" type="reviewed">
          <date when="2022-04-12"/>
          <time when="17:09:41"/>
        </correspAction>
        <correspAction xml:id="i-XbpUML1pBvakZMjxcK2f62" type="dismissed">
          <date when="2022-04-13"/>
        </correspAction>
        <correspAction xml:id="i-CFdKuhesfZiSGrVtqgVeFb" type="referred">
          <date when="2022-04-19"/>
        </correspAction>
        <correspAction xml:id="i-5sCEET1GwxHaRukkaqtfGe" type="assigned">
          <date when="2022-10-12"/>
          <time when="11:36:49"/>
        </correspAction>
        <correspContext corresp="i-5sCEET1GwxHaRukkaqtfGe">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-V8cPunjn7qY7c9MtmLmtpy" type="behandlas_i"/>
        <correspContext corresp="i-V8cPunjn7qY7c9MtmLmtpy">
          <ref type="uppgift">2021/22:UbU25</ref>
          <ref type="ref_dok_id">H901UbU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU25</ref>
          <ref type="ref_dok_titel">Dimensionering av gymnasial utbildning för bättre kompetensförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-64V7mp6kgDBhqf6j51BAik" type="motHeader">
        <div xml:id="i-7LLzBPApWmj4RbtxoodTDn" type="motTitle">
          Motion till riksdagen 2021/22:4591 av Fredrik Christensson och
          Niels Paarup-Petersen (båda C) med anledning av prop. 2021/22:159
          Dimensionering av gymnasial utbildning för bättre kompetensförsörjning
        </div>
      </div>
      <div xml:id="i-H9MCfcyZg4CYufsSEbpYfX" type="motBody">
        <div xml:id="i-PWrroi6KmsLSAM35UzwkhB" type="motProposal" subtype="förslag">
          <head xml:id="i-TjaZgDe7CFNQrnMJs55HAL">
            Förslag till riksdagsbeslut
          </head>
          <list xml:id="i-6B47LGtzgVAwsM9yp3dnkg" style="ol">
            <item xml:id="i-2mJepEEyyPo1FYmvw1YHhw">
              Riksdagen ställer sig bakom det som anförs i motionen om att
              studie- och yrkesvägledningen ska stärkas för att fler ska kunna
              göra rätt yrkes- och utbildningsval och tillkännager detta för
              regeringen.
            </item>
            <item xml:id="i-CPbb6UVK5GZV63iL6DS87b">
              Riksdagen ställer sig bakom det som anförs i motionen om att
              återkomma med ytterligare förslag för att stärka yrkesutbildningarna
              och tillkännager detta för regeringen.
            </item>
            <item xml:id="i-YQYqZFpBijRwbFB3cYDZWW">
              Riksdagen ställer sig bakom det som anförs i motionen om att
              regeringen ska återkomma med förslag för att öka möjligheten att
              läsa utanför det primära samverkansområdet och tillkännager detta
              för regeringen.
            </item>
          </list>
        </div>
        <div xml:id="i-VpKHGjmrmZ5qE3jZSQwmwK" type="motContent">
          <head xml:id="i-AjXXgLe5zLZ3XBLAkTQ8eT" type="h1">
            Motivering
          </head>
          <p xml:id="i-FSX8137g1bbms5E5g6tQSm">
            Centerpartiet välkomnar regeringens proposition då förslagen
            är angelägna att få på plats för att fler ska komma i arbete.
            Precis som propositionen tar upp är företagens kompetensförsörjningsbehov
            stora. Företag i alla branscher och storlekar och i hela landet
            har svårt att hitta den kompetens som behövs. Vi behöver svara
            på arbets­marknadens efterfrågan på kompetent arbetskraft.
          </p>
          <p xml:id="i-5g7pVr6EuR3vfKjoTBFayD">
            Det är av stor vikt att utbildning leder till jobb. Alltför många
            elever ångrar sina studieval och den dåliga matchningen på arbetsmarknaden
            i Sverige är bland de största i OECD. Här är samverkan mellan
            skolan, samhället och näringslivet centralt. Gymnasial yrkesutbildning
            är den kompetensnivå som flest företag efterfrågar och år 2035
            riskerar det att saknas 290 000 yrkesutbildade. Svenskt Näringsliv
            uppskattar att andelen som tar examen från yrkesutbildning behöver
            öka från 30 procent till 40 procent. Center­partiet har därför
            ställt sig bakom tidigare förslag om att alla nationella yrkesprogram
            i gymnasieskolan ska innehålla det som krävs för att eleverna
            ska uppnå grundläggande högskolebehörighet, men det ska vara möjligt
            att välja bort. Vi gör bedömningen att det kommer att bidra till
            att sökandet till yrkesprogrammen ökar. Men mer behöver göras.
          </p>
          <p xml:id="i-K7LNbb6s54WSZjQVZAANeQ">
            Utbudet av utbildningar såväl som kvalitet på utbildningarna
            behöver stärkas. Det saknas nästan 20 000 elever på yrkesprogrammen
            varje år, samtidigt som det är 40 procent av eleverna på de högskoleförberedande
            programmen som inte läser vidare på högskolor och universitet.
            Därför behöver både elevernas önskemål och arbetsmarknad­ens behov
            ha betydelse för den gymnasiala utbildningens dimensionering.
            Vi välkomnar därför förslaget från regeringen. Det är samtidigt
            viktigt att teoretiska utbildningar med god kvalitet fortsatt
            kan utvecklas. Även skolans kontakt med arbetslivet måste vara
            tydlig genom hela gymnasieskolan oavsett om man läser högskole-
            eller yrkesför­beredande program. Men fler reformer behövs för
            att fler ska vilja och kunna gå en yrkesutbildning och fler ska
            ta examen.
          </p>
          <p xml:id="i-HAWDpQQMWpUaM6zrqnfEmm">
            Det råder i dag brist på yrkeslärare och för att fler ska kunna
            gå en yrkesutbildning med hög kvalitet behöver fler insatser göras
            för fler behöriga lärare. Företag och branscher tar redan i dag
            ett stort ansvar för yrkesutbildningen, men vi måste skapa förutsättningar
            för att de ska kunna göra ännu mer. En av de viktigaste reformerna
            är att branscherna och arbetsgivarna ges makt och inflytande över
            den gymnasiala yrkesutbildningen.
          </p>
          <p xml:id="i-5A5cZNfBaRJYaHjC1bAgqV">
            Fler unga vuxna måste kunna skaffa sig ett bra jobb enklare och
            få en bättre start på sitt vuxenliv. Att fortsätta reformera gymnasieskolan
            och vuxenutbildningen ser vi därför som en fortsatt viktig fråga
            för att fler ska komma i arbete. Centerpartiet vill därför se
            en utredning om hur branschernas inflytande över yrkesutbildningarna
            kan öka och hur kvaliteten kan stärkas.
          </p>
          <p xml:id="i-KgQZ2V2F21QmWnym7YSPh">
            Regeringens förslag på informationsinsatser är bra, men mer behövs.
            Precis som flera remissinstanser lyfter anser Centerpartiet att
            studie- och yrkesvägledning (SYV) har betydelse för att fler ska
            göra informerade yrkes- och studieval. SYV-aktiviteter kan utföras
            under hela skolgången, så även för barn i de yngre åldrarna i
            grundskolan. Skolinspektionens kvalitetsgranskning 2019 pekar
            på stora brister i gymnasieskolornas studie- och yrkesvägledning,
            bl.a. att den inte anpassas tillräckligt utifrån en föränderlig
            arbetsmarknad. Specifika informationsinsatser behövs vid val till
            grund‑, gymnasie- och högskola, men studie- och yrkesvägledarnas
            roll i skolan måste stärkas och i högre grad än i dag vara integrerad
            i hela skolans verksamhet samt ha ett tydligare genusperspektiv.
            Centerpartiet anser att studie- och yrkesvägledarna i högre grad
            bör vara en länk mellan skola och arbetsliv och vara integrerade
            i hela skolans verksamhet. Löpande utbild­ningsinsatser med genusperspektiv
            behövs även för rektorer, lärare och studie- och yrkesvägledare.
          </p>
          <p xml:id="i-FRywt7t4LzFt6j1UVDJaV7">
            Centerpartiet vill även poängtera att vi ser andra delar som
            kan stärka kompetens­försörjningen för företagen. Branschskolor
            är ett sådant alternativ som med rätt förutsättningar kan underlätta
            företagens kompetenshöjning genom att efterfrågade utbildningar
            tillgängliggörs. Skolverkets redovisning av försöksverksamheten
            med branschskolor läsåret 2019/20 visar att bidraget för branschskolor
            var kraftigt underutnyttjat. Rapporten konstaterar även att förordningen
            för statsbidraget är ett hinder. Skolverket föreslog samtidigt
            förändringar för att bättre nyttja avsatta resurser, förslag som
            regeringen borde kunna implementera om ambitionen kring branschskolor
            kvarstår. Centerpartiet vill att förordningen för branschskolor
            justeras så att den på ett än bättre sätt kan bidra till angelägen
            kompetensutveckling för företagen.
          </p>
          <p xml:id="i-F6J6uQZBeqo1nxeuAvSmiT">
            Centerpartiet välkomnar förslaget från propositionen om att det
            ska vara möjligt att fritt söka till yrkesämnen och sammanhållna
            yrkesutbildningar i komvux på gymnasial nivå som erbjuds inom
            det primära samverkansområdet man bor i (s.k. frisök). Vi anser
            samtidigt att det finns skäl att vidare undersöka ökad möjlighet
            att läsa utanför det primära samverkansområdet.
          </p>
        </div>
        <div xml:id="i-9FGN6zbsxHneuqwoZtQgdN" type="motSignatures">
          <list xml:id="i-Qwz3wpVAvdiCpA8KKnoFvn">
            <item xml:id="i-WNJNe7R8yCK2AvXr7HFEqA">
              Fredrik Christensson (C)
            </item>
            <item xml:id="i-37qVDjt2busgXY3ddbvmaX">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
