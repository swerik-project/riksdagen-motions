<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00355">
  <teiHeader>
    <fileDesc>
      <titleStmt>
        <title>Nationell tillgänglighetsdatabas</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell tillgänglighetsdatabas</title>
          <idno type="rdwebb">GW02So355</idno>
          <rs type="number">So355</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So355/text</ref>
          <ref type="dokument_url_html">http://data.riksdagen.se/dokument/GW02So355</ref>
          <ref type="dokumentstatus_url_xml">http://data.riksdagen.se/dokumentstatus/GW02So355</ref>
          <ref type="doc">http://data.riksdagen.se/fil/640BF635-376F-438C-8CE0-6F1F3A9AFB84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RCMWg23hNoRgd8VDKJ7oPT" type="signed"/>
        <correspContext corresp="i-RCMWg23hNoRgd8VDKJ7oPT">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction type="numbering" xml:id="i-XBGdHiaevxBCdN6aXfa59v">
          <date when="2008-10-06"/>
        </correspAction>
        <correspAction type="submission" xml:id="i-NWpphXbzrfFVBXhnK9sdqx">
          <date when="2008-10-03"/>
        </correspAction>
        <correspAction type="transfer" xml:id="i-PricgC4axeMcmnYGfCynUo">
          <date when="2008-10-03"/>
        </correspAction>
        <correspAction type="assigned" xml:id="i-R5QUuXErYdixRg7S8P8P8o"/>
        <correspContext corresp="i-R5QUuXErYdixRg7S8P8P8o">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SWSRi94wiNbkFAuJ5rjVSe">
            Förslag till riksdagsbeslut
          </head>
          <p xml:id="i-KD4jsv64ykFJEpULC83uhj">
            Riksdagen tillkännager för regeringen som sin mening vad som
            anförs i motionen om att inrätta en nationell tillgänglighetsdatabas.
          </p>
        </div>
        <div type="motContent">
          <head type="h1" xml:id="i-PWjxQ2qtiShJAuYoJt7By6">
            Motivering
          </head>
          <p xml:id="i-RHCvzneLU89S8CAqLKxG64">
            Cirka 20 % av Sveriges befolkning mellan 16 och 64 år har någon
            form av funktionsnedsättning. 68 % av de som har funktionshinder
            deltar på arbetsmarknaden. Det pågår ett omfattande arbete inom
            olika områden för att genomföra den nationella handlingsplanen
            som antogs för sex år sedan, Från patient till medborgare(prop.
            1999/2000:79). Det återstår fortfarande mycket att göra och här
            krävs en kraftsamling från regering och riksdag, kommuner, landsting
            och regioner.
          </p>
          <p xml:id="i-KYn7jEkGTiBm5ZahxeuvQf">
            Tillgängligheten är helt avgörande för att en person med funktionsnedsättning
            ska kunna leva ett självständigt och delaktigt liv. För att uppnå
            detta krävs skärpt lagstiftning samt användbara metoder för att
            mäta att utvecklingen går åt rätt håll. För en person med funktionsnedsättning
            är det mycket viktigt hur den fysiska miljön i vårt samhälle är
            utformad för att han eller hon ska kunna ta del av de faciliteter,
            den service och det utbud som ett samhälle har att erbjuda. Många
            gånger krävs inte några stora projekt för att åtgärda miljöer
            och skapa en god tillgänglighet. Det är många gånger inte heller
            resurskrävande. Det som däremot krävs är en samordning av alla
            berörda parter där den samlade handikapprörelsen har en viktig
            roll.
          </p>
          <p xml:id="i-S4ZxvQ7RGRVZ28Kab8aVGn">
            I Västra Götalandsregionen har man upprättat en tillgänglighetsdatabas.
            Detta arbete görs tillsammans med Handikappkommittén i Västra
            Götaland, Västsvenska turistrådet och den samlade handikapprörelsen,
            kommunerna och företagen. Man tittar på varje verksamhet i t.ex.
            en kommun, man inventerar verksamheten och beskriver den så väl
            att alla besökare själva ska kunna fatta beslut om de kan besöka
            platsen eller inte. Genom att ha upprättat en databas kan varje
            kommun och företagare själva uppdatera tillgänglighetsinformationen
            och på ett enkelt sätt ändra i databasen vid förändringar vad
            gäller tillgänglighet.
          </p>
          <p xml:id="i-RNxkCA3iMfdHzrCKiN82Mm">
            Databasen används av privata och offentliga aktörer. Den ger
            en enhetlig information till brukarna och en god kunskap om den
            egna verksamhetens tillgänglighet. Tillgänglighetsdatabasen beskrivs
            utifrån fem svårigheter som representeras av symboler. Dessa är:
            se, höra, tåla vissa ämnen, röra sig och bearbeta och tolka information.
            Besökaren fattar själv beslut; det är webbaserad information på
            svenska, lättläst svenska och engelska. Den kan även läsas av
            talsyntes. Systemet är öppet för alla aktörer. Kvalitetssäkring
            av databasen pågår kontinuerligt. I dag ingår 16 kommuner i Västsverige,
            turistföretag, landsbygdsbutiker i hela Sverige, Västra Götalandsregionens
            verksamheter samt Tranås kommun och Västerbottens turistföretag
            i denna databas. Intresset är även stort från andra regioner i
            Sverige.
          </p>
          <p xml:id="i-DfY9urKr1geceV1dJzPCqR">
            Detta koncept som utvecklats i Västra Götaland är mycket uppskattat,
            och personer med någon form av funktionsnedsättning får på detta
            sätt en mycket tydlig och konkret information om en verksamhet
            som man kommer att besöka. Tyvärr har många kommuner och landsting
            inte påbörjat något av detta arbete. Informationen är långt ifrån
            heltäckande och når inte ut till de grupper som behöver tillgänglighetsinformation.
            Det ser helt enkelt mycket olika ut i landet vad gäller tillgänglighet.
            Med en nationell tillgänglighetsdatabas skulle vi få en likvärdig
            information som täcker hela landet i stället för flera olika system
            med olika inriktning och olika ambitionsnivåer.
          </p>
          <p xml:id="i-WGGoGcWXJkwpRbVCb52eMh">
            Med hänvisning till ovanstående och det uppdrag som ligger i
            den nationella handlingsplanen bör riksdagen ge regeringen till
            känna att en nationell tillgänglighetsdatabas bör inrättas.
          </p>
        </div>
        <div type="motSignatures">
          <list>
            <item xml:id="i-MJ6zLvMVZnWdsiTdCSpz6v">
              Maria Lundqvist-Brömster (fp)
            </item>
          </list>
        </div>
      </div>
    </body>
  </text>
</TEI>
