<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-02470">
  <teiHeader>
    <fileDesc>
      <titleStmt>
        <title>Ett bättre pensionssystem</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2470 av Jonas Sjöstedt m.fl. (V)</title>
          <idno type="rdwebb">H4022470</idno>
          <rs type="number">2470</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4022470/text</ref>
          <ref type="dokument_url_html">http://data.riksdagen.se/dokument/H4022470</ref>
          <ref type="dokumentstatus_url_xml">http://data.riksdagen.se/dokumentstatus/H4022470</ref>
          <ref type="docx">http://data.riksdagen.se/fil/D5AD5BDD-E151-4AAE-B23E-4B03DAB21567</ref>
          <ref type="pdf">http://data.riksdagen.se/fil/22C5B765-7611-4699-817E-C803E9169D3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5XhE7F69B368jGSZ5QfExm" type="signed"/>
        <correspContext corresp="i-5XhE7F69B368jGSZ5QfExm">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-SUe7kq8MnKps3aKRmD7NvL" type="submitted">
          <date when="2016-10-05"/>
          <time when="12:39:20"/>
        </correspAction>
        <correspAction xml:id="i-7fTrQrGwDgaTN3t4kZUZyc" type="reviewed">
          <date when="2016-10-05"/>
          <time when="15:40:52"/>
        </correspAction>
        <correspAction xml:id="i-L3xjikxCvSwAncd8tbzeyz" type="referred">
          <date when="2016-10-14"/>
        </correspAction>
        <correspAction xml:id="i-PBB4bBNYHV1p4PdaM2z6db" type="assigned">
          <date when="2017-06-15"/>
          <time when="12:24:50"/>
        </correspAction>
        <correspContext corresp="i-PBB4bBNYHV1p4PdaM2z6db">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-2yj1MC9ar8Kqn4mk5nh9WX" type="behandlas_i"/>
        <correspContext corresp="i-2yj1MC9ar8Kqn4mk5nh9WX">
          <ref type="uppgift">2016/17:SfU2</ref>
          <ref type="ref_dok_id">H401SfU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BPxrQTK3ubfAk42hHNKN2e" type="motHeader">
        <div xml:id="i-854j2GDJVRKN4eYFjEwfV5" type="motTitle">
          Motion till riksdagen 2016/17:2470 av Jonas Sjöstedt m.fl. (V)
          Ett bättre pensionssystem
        </div>
      </div>
      <div xml:id="i-7VxhHETkkTXFuAtYXvDGQ5" type="motBody">
        <div xml:id="i-6r9evh6KmgNunR2uDX4Z4d" type="TOC">
          <head xml:id="i-GdrGxtG5f47Bfo3M3PMdAU">
            1 Innehåll
          </head>
          <list xml:id="i-5eRsLsMNHHJfqs4x7dJwMk">
            <item xml:id="i-5NgNbKgrqJy4stq8wyHKEA" style="indent-level: 1">
              1Innehåll
            </item>
            <item xml:id="i-Cima26UsrohHWfhUHosuio" style="indent-level: 1">
              2Förslag till riksdagsbeslut
            </item>
            <item xml:id="i-Wqefmsc48ww2ffBmo1Xxtn" style="indent-level: 1">
              3Behovet av ett rättvist pensionssystem
            </item>
            <item xml:id="i-BPH3sQFJkDzxD3C7uVpJkW" style="indent-level: 2">
              3.1Åtgärda underfinansieringen
            </item>
            <item xml:id="i-BKPiYVbhtc1VdkdPL1RBLd" style="indent-level: 2">
              3.2Avveckla premiepensionssystemet
            </item>
            <item xml:id="i-8vsxM7wVEqSitw8KYsCueF" style="indent-level: 2">
              3.3Avskaffa ”bromsen”
            </item>
            <item xml:id="i-Y3ubkWzp5vhBosPvNChey3" style="indent-level: 1">
              4Parlamentarisk översyn
            </item>
            <item xml:id="i-EsWf3Q6BdudnyNfi2hNNFw" style="indent-level: 1">
              5Förbättrad ekonomi för de fattigaste pensionärerna
            </item>
            <item xml:id="i-83y9LZoB2awmJQgpwdeSZb" style="indent-level: 2">
              5.1Garantipensionen
            </item>
            <item xml:id="i-D7ez7awdyqGppEvjkZMXBp" style="indent-level: 2">
              5.2Bostadstillägg för pensionärer
            </item>
          </list>
        </div>
        <div xml:id="i-QiBLfJ7x2qPF5y8RHvNYVv" type="motProposal" subtype="förslag">
          <head xml:id="i-JWYsCSAGHfaKJ23RywBHzp">
            2 Förslag till riksdagsbeslut
          </head>
          <list xml:id="i-r3h1xxfooVwfFUrfbuvV2" style="ol">
            <item xml:id="i-KSt2e6MUgTkKxAV52B3auw">
              Riksdagen ställer sig bakom det som anförs i motionen om att
              pensionssystemet bör vara uppbyggt på principerna om solidarisk
              finansiering, förutsägbarhet och att man ska kunna leva på sin
              pension, och detta tillkännager riksdagen för regeringen.
            </item>
            <item xml:id="i-AAmWViykfXXGZ5Yz5jfQmU">
              Riksdagen ställer sig bakom det som anförs i motionen om att
              det bör utredas hur det går att åtgärda underfinansieringen både
              på kort och på lång sikt och tillkännager detta för regeringen.
            </item>
            <item xml:id="i-EAMjp2vzHuDHFg19aTQFgh">
              Riksdagen ställer sig bakom det som anförs i motionen om att
              avgiften till premiepensionssystemet bör tillföras inkomstpensionssystemet
              och tillkännager detta för regeringen.
            </item>
            <item xml:id="i-FS6CEyDhsCFhFeZTVbBYZa">
              Riksdagen ställer sig bakom det som anförs i motionen om att
              systemet med en inbyggd broms bör avskaffas och tillkännager detta
              för regeringen.
            </item>
            <item xml:id="i-4oVSnoP2YYbo47UfwBWRYF">
              Riksdagen ställer sig bakom det som anförs i motionen om att
              en parlamentarisk utredning med uppdrag att skapa ett stabilt,
              förutsägbart, jämlikt och jämställt pensionssystem bör tillsättas
              och tillkännager detta för regeringen.
            </item>
          </list>
        </div>
        <div xml:id="i-9CJMCsaDDbMYXrcXDn1Jqs" type="motContent">
          <head xml:id="i-RQTkqbddvDjvKCmgtmXeJv" type="h1">
            3 Behovet av ett rättvist pensionssystem
          </head>
          <p xml:id="i-C7D9uzvg8uGz4x1jE9mHwK">
            Vänsterpartiet vill se ett pensionssystem som är solidariskt
            finansierat och som ger ekonomisk trygghet. Systemet bör vara
            utformat så att människor i god tid före pensionering kan förstå
            och räkna ut hur stor pensionen blir. Vårt gemensamma pensionssystem
            bör vara konstruerat så att det ger ekonomiska förutsättningar
            för ett värdigt liv när den aktiva arbetsperioden avslutas. Vänsterpartiets
            uppfattning är att nuvarande pensionssystem har misslyckats med
            sin uppgift att se till att de som arbetat ett helt yrkesliv ska
            kunna leva ett gott och värdigt liv. Därför anser vi att systemet
            behöver reformeras. Vänsterpartiet sitter inte med i den s.k.
            pensionsgruppen eftersom vi inte stod bakom den uppgörelse som
            resulterade i dagens pensionssystem.
          </p>
          <p xml:id="i-HsgLEPVGjLsE3f9F6PAb23">
            Skillnaderna mellan kvinnors och mäns pensioner är stora. Det
            är vanligare att kvinnliga pensionärer lever i relativ fattigdom
            än att manliga pensionärer gör det. Denna skillnad ökar också
            med åldern eftersom många kvinnor lever längre än sin manliga
            partner och som ensamstående får sämre ekonomi. En av de viktigaste
            orsakerna till skillnaderna mellan mäns och kvinnors pensioner
            är att kvinnor tar ett större ansvar för barn och hem. Denna skillnad
            förklarar en stor del av kvinnors högre sjukfrånvaro, deras lägre
            löner, längre föräldraledighet, sämre karriärmöjligheter och större
            andel deltidsarbete. Faktorer som alla leder till att kvinnor
            får lägre pension än män.
          </p>
          <p xml:id="i-GJhYGQutYTZLsMQcKWuQQQ">
            Pensionssystemet bör vara uppbyggt på principerna om solidarisk
            finansiering, förutsägbarhet och att en ska kunna leva på sin
            pension. Detta bör riksdagen ställa sig bakom och ge regeringen
            till känna.
          </p>
          <head xml:id="i-GJzGYQj55aw6skDY2t3xvX" type="h2">
            3.1 Åtgärda underfinansieringen
          </head>
          <p xml:id="i-3VnCRndtG3VVbZbboU2jST">
            Vänsterpartiet anser, i likhet med flera av pensionärsorganisationerna,
            att pensionssystemet är underfinansierat. Det innebär att pensionssystemet
            inte klarar av att betala ut rimliga pensioner vilket inte är
            långsiktigt hållbart. Pensionerna finansieras med avgifter från
            dem som förvärvsarbetar. Dessa avgifter räcker dock inte till
            och det beror bl.a. på att arbetslösheten är högre än förväntat
            och att ungas etablering på arbetsmarknaden sker allt senare.
          </p>
          <p xml:id="i-QWewiVDq8kfm3JjVzJQaW5">
            En avgörande förutsättning för att vi ska kunna klara de pensionskostnader
            som följer i framtiden är att vi kan upprätthålla en hög sysselsättning
            och en låg arbetslöshet. Med längre medellivslängd behöver vi
            fler arbetade timmar för att pensionerna inte ska minska. Därför
            måste vi ha en politik för full sysselsättning. Vänsterpartiet
            anser att heltid bör vara norm på arbetsmarknaden. En individualiserad
            föräldraförsäkring skulle stärka kvinnors ställning på arbetsmarknaden
            vilket i förlängningen ger bättre löner och en bättre pension.
            Arbetsmiljön måste förbättras och anpassas.
          </p>
          <p xml:id="i-FW82U9K4AVF8aSEJViG4xa">
            Att pensionssystemet är underfinansierat är en allvarlig brist.
            Mot bakgrund av detta bör det utredas hur det går att åtgärda
            underfinansieringen både på kort och på lång sikt. Detta bör riksdagen
            ställa sig bakom och ge regeringen till känna.
          </p>
          <head xml:id="i-EH2AAiNWjSQvtBFrjuUD8G" type="h2">
            3.2 Avveckla premiepensionssystemet
          </head>
          <p xml:id="i-Wpz4NLPwgJrS2wXNhVD6By">
            PPM-systemet är ett misslyckande som har fått kritik från många
            håll, inte minst från LO. Det är ett mycket dyrt system och fondväljandet
            har inte blivit den framgång som vissa hoppades på.
          </p>
          <p xml:id="i-MMrBxUqTXeMVSpVB85EHi2">
            Premiepensionssystemet stämmer inte längre med vad som sades
            vara syftet 1994. Då talades om en begränsad valfrihet, intresset
            av säkerhet skulle dominera och en garanterad minimiavkastning
            skulle införas. En sådan ordning skulle ge en riskutjämning. En
            garanterad avkastning skulle också ge en realistisk utgångspunkt
            för prognoser över hur stora dessa pensioner skulle kunna förväntas
            bli. Systemet har nu i stället blivit ett helt främmande inslag
            i det offentliga pensionssystemet där vi alla kan spekulera bort
            en del av vår pension. Premiepensionen har gått back sedan den
            infördes och dess värde sjönk 2008 med 34,5 procent, allt medan
            de förvaltande kapitalinstituten har tjänat miljarder. Vänsterpartiet
            menar att det är fel att det spekuleras med pensionärernas pengar.
            Det är inte rimligt att finansiella institutioner varje år ges
            tillgång till miljarder som de kan ta ut vinster från genom höga
            avgifter.
          </p>
          <p xml:id="i-BmsGBtgvkaXb5M4QGjioKZ">
            PPM-systemet ger otrygghet och kostar stora summor i förvaltningsavgifter.
            Hade avgiften på 2,5 procent tillförts inkomstpensionssystemet
            redan från början hade minskningen av pensionerna de senaste åren
            kunnat undvikas. Avgiften till premiepensionssystemet bör därför
            tillföras inkomstpensionssystemet. Detta bör riksdagen ställa
            sig bakom och ge regeringen till känna.
          </p>
          <head xml:id="i-GiJUwgqXxLFW3ATL3uZgue" type="h2">
            3.3 Avskaffa ”bromsen”
          </head>
          <p xml:id="i-7ie4XStMbUTku2Z69VDQti">
            ”Bromsen” är den automatiska balanseringen som handlar om att
            pensionssystemets skulder inte får bli större än systemets tillgångar.
            Det innebär att när det går dåligt på börsen får det effekt på
            inkomstpensionens storlek eftersom den bestäms av hur stort värdet
            är på tillgångarna i pensionssystemet. När pensionssystemet lanserades
            försäkrade man dock att bromsen bara skulle slå till i extremfall
            men faktum är att den redan har aktiverats tre gånger sedan 2010.
            Kort sagt, räcker inte pengarna i potten så sänks pensionerna
            och det är det scenariot som benämns som bromsen.
          </p>
          <p xml:id="i-Pijv7aZUjEmcMwoFX3k1Gh">
            Vänsterpartiet vill avskaffa bromsen och därmed förhindra att
            pensionerna automatiskt kan sänkas. Pensionsgruppen har förvisso
            justerat bromsen i pensionssystemet något och gruppens ordförande,
            socialförsäkringsminister Annika Strandhäll, har förklarat att
            de därmed skapat ett ”robustare pensionssystem”. Att ministern
            ser systemet som robust är dock en klen tröst för de många människor
            som inte kan leva på sin pension. Även i framtiden får de räkna
            med att se sina pensioner sänkas under dåliga år. Därför bör systemet
            med en inbyggd broms avskaffas. Detta bör riksdagen ställa sig
            bakom och ge regeringen till känna.
          </p>
          <head xml:id="i-5JZoRU3xXKJvJJGH1aBJmh" type="h1">
            4 Parlamentarisk översyn
          </head>
          <p xml:id="i-DM6AkaR6NQ73mPoGZaj6CM">
            Vänsterpartiet vill att pensionsgruppen upplöses och att riksdagen
            återfår sin makt och sitt inflytande över pensionsfrågan. Den
            befintliga uppgörelsen om pensionssystemet bygger på en blocköverskridande
            överenskommelse och pensionsgruppen består av regeringspartierna
            och de borgerliga partierna. Den nuvarande ordningen är odemokratisk
            eftersom ingen utomstående har någon insyn i eller möjlighet att
            påverka pensionsgruppens arbete. Pensionsfrågorna är därmed undantagna
            från de normala demokratiska beslutsvägarna.
          </p>
          <p xml:id="i-YY18c6c9KjuaLNa1gvHftD">
            Detta innebär också att det under lång tid inte heller har funnits
            så mycket offentlig debatt om pensionssystemet eftersom partierna
            i pensionsgruppen sällan ger sig in i någon debatt. Däremot har
            pensionssystemets alltmer uppenbara brister gjort att det på senare
            tid ändå har skapats ett tryck i frågan. En parlamentarisk utredning
            bör därför tillsättas med uppdrag att skapa ett stabilt, förutsägbart,
            jämlikt och jämställt pensionssystem i enlighet med vad som anförts
            i motionen. Detta bör riksdagen ställa sig bakom och ge regeringen
            till känna.
          </p>
          <head xml:id="i-FqxyeuNpGeB7ZdZYaALYa" type="h1">
            5 Förbättrad ekonomi för de fattigaste pensionärerna
          </head>
          <head xml:id="i-65KAMJ3HUzXDxYBnzXiqWX" type="h2">
            5.1 Garantipensionen
          </head>
          <p xml:id="i-LFLWLtFmQbKKxmv9SkgCeL">
            Att allt fler inte kan leva på sin pension beror på flera saker
            varav garantipensionens låga nivå är en. Garantipensionen halkar
            efter förvärvsinkomsterna eftersom den inte är inkomst- utan prisindexerad.
            De fattigaste pensionärerna har visserligen rätt till bostadstillägg
            men det täcker bara kostnaden för hyran upp till en viss nivå.
          </p>
          <p xml:id="i-3LSdpCkPEXaPNr86cwoXeE">
            Bland dagens pensionärer är det drygt fyra gånger fler kvinnor
            än män som får garantipension till någon del. Hur stor garantipensionen
            blir bestäms av olika faktorer som civilstånd, hur länge en bott
            i Sverige samt eventuella andra pensionsinkomster. För 2016 är
            full garantipension 7 014 kronor per månad för den som är gift
            och 7 863 kronor per månad för den som är ogift. Konkret innebär
            det en inkomst som ligger rejält under EU:s fattigdomsgräns på
            60 procent av landets median för disponibla inkomster som i Sverige
            är strax under 11 000 kronor i månaden. Vänsterpartiet har mot
            den bakgrunden lyft frågan om att höja garantipensionen med regeringen
            i budgetförhandlingarna om statsbudgeten för 2017 men tyvärr inte
            fått gehör.
          </p>
          <head xml:id="i-JK9G76CWzW8MgK53nNW3Gk" type="h2">
            5.2 Bostadstillägg för pensionärer
          </head>
          <p xml:id="i-J8kPZTvVhGNDpMDz4ZsSGG">
            Pensionärer med låg pension kan kvalificera sig för ett av de
            två skyddsnäten inom pensionssystemet, nämligen bostadstillägg.
            Bostadstillägget är tänkt att vara ett skydd mot alltför låg levnadsstandard
            för pensionärer. Bostadstillägget är skattefritt och kan fås av
            den som är över 65 år och tar ut hela sin pension. Faktorer som
            inkomst, boendekostnad och eventuell förmögenhet påverkar storleken
            på bostadstillägget. Om du har lägre pension än 13 000 kr efter
            skatt (ensamstående) kan du ha rätt till bostadstillägg. Motsvarande
            summa för gifta eller sammanboende är 9 000 kr efter skatt och
            detta gäller om en har låg eller ingen förmögenhet.
          </p>
          <p xml:id="i-8A2YjN1LecYJAx7mioFLUC">
            Maxbeloppet en person kan få i bostadstillägg är 5 000 kr per
            månad vilket är 95 procent av en boendekostnad på 5 090 kronor,
            samt ett tillägg på 340 kronor. Oavsett om du har en högre bostadskostnad
            är taket 5 090 kr. Det är alltså tydligt att nivån på bostadstillägget
            inte har hängt med i pris- och hyresutvecklingen på bostadsmarknaden.
            För att pensionärer – och andra med låga inkomster – ska ha möjlighet
            att bo bra behövs det en bostadspolitik med fokus på att bygga
            bra bostäder som människor har råd att bo i. Vänsterpartiet är
            därför stolt över att vara överens med regeringen om investeringsstöd
            såväl för bostäder särskilt riktade till äldre som för att kunna
            stimulera byggandet av hyresrätter med rimliga hyror.
          </p>
          <p xml:id="i-41Ga3DPMMAEhwJkiJAX6G1">
            Vänsterpartiet har också tillsammans med regeringen höjt bostadstillägget
            för pensionärer från 2015. Dock är taket i bostadstillägget för
            pensionärer i nuläget för lågt.
          </p>
        </div>
        <div xml:id="i-A6KBjGeMX1sdc3FB3KPf4o" type="signatureBlock">
          <list xml:id="i-SvpheM1ALu3wTqKwJCbxB1">
            <item xml:id="i-CvcGAyNziduj6kWU92TX65" type="signature">
              Jonas Sjöstedt (V)
            </item>
            <item xml:id="i-CCFKzBx2N2X5bfg4dnJb5n" type="signature">
              Jens Holm (V)
            </item>
            <item xml:id="i-HSjZ9MdXSeeaSpY4Cz5YPh" type="signature">
              Maj Karlsson (V)
            </item>
            <item xml:id="i-V2WAZzU5dWuJ9o8ZxU6wAP" type="signature">
              Karin Rågsjö (V)
            </item>
            <item xml:id="i-GRbxtdFQGpkJWPux2GNRFa" type="signature">
              Linda Snecker (V)
            </item>
            <item xml:id="i-NeMEGKToxquV2veEZnnTvY" type="signature">
              Mia Sydow Mölleby (V)
            </item>
            <item xml:id="i-G4LBnvWow9tkXJdE4bfPdw" type="signature">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
