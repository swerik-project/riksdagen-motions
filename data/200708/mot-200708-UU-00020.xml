<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00020">
  <teiHeader>
    <fileDesc>
      <titleStmt>
        <title>med anledning av skr. 2007/08:109 Mänskliga rättigheter i svensk utrikespolitik</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:109 Mänskliga rättigheter i svensk utrikespolitik</title>
          <idno type="rdwebb">GV02U20</idno>
          <rs type="number">U20</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U20/text</ref>
          <ref type="dokument_url_html">http://data.riksdagen.se/dokument/GV02U20</ref>
          <ref type="dokumentstatus_url_xml">http://data.riksdagen.se/dokumentstatus/GV02U20</ref>
          <ref type="doc">http://data.riksdagen.se/fil/77BF4608-3CD3-4170-81B0-8D9DEAF4411D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KeZMtw8knTxrZUgNQpwVTx" type="basedOn"/>
        <correspContext corresp="i-KeZMtw8knTxrZUgNQpwVTx">
          <ref>Regeringsskrivelse 2007/08:109</ref>
        </correspContext>
        <correspAction xml:id="i-MrcVDMqyTEYRg4sw8PFfDB" type="signed"/>
        <correspContext corresp="i-MrcVDMqyTEYRg4sw8PFfDB">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-58hrC8j9BzTNCp2amLZ6kp" type="referral">
          <date when="2008-04-04"/>
        </correspAction>
        <correspAction xml:id="i-DF24uY6t5Ao1tAQKNYTkY3" type="dismissal">
          <date when="2008-04-03"/>
        </correspAction>
        <correspAction xml:id="i-HCGUDufg3ahGMXEj4BFJ3u" type="dismissal">
          <date when="2008-04-03"/>
        </correspAction>
        <correspAction xml:id="i-DcJHTXmumzbd54GhgSvnCZ" type="transfer">
          <date when="2008-04-02"/>
        </correspAction>
        <correspAction xml:id="i-L2HA28AHEBq75289AQqT4y" type="submission">
          <date when="2008-04-02"/>
        </correspAction>
        <correspAction xml:id="i-J7N7uHPtx6oKUpyd8QgRrr" type="assigned"/>
        <correspContext corresp="i-J7N7uHPtx6oKUpyd8QgRrr">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5DRRkhybatooTf4zt9s4QG" type="motBody">
        <div xml:id="i-274sX5jNhQkqDbd6YoUmLn" type="TOC">
          <head xml:id="i-KygqgUVeB36S9DytRLS6Gg">
            1 Innehållsförteckning
          </head>
          <list xml:id="i-JVBjhH5e6QmtwpXc5U37WD">
            <item xml:id="i-Ew6Bcu33eKQ3Js4ntMFZ73">
              1 Innehållsförteckning 1
            </item>
            <item xml:id="i-LkmzrrVAHU7MzMyrv2zQPV">
              2 Förslag till riksdagsbeslut 2
            </item>
            <item xml:id="i-SRcUZY7XRPcaZ6X2EuA3Bn">
              3 Inledning 2
            </item>
            <item xml:id="i-Xqs1in1zf48uW9VuuC6WTN">
              4 Mänskliga rättigheter 3
            </item>
            <item xml:id="i-P7kznxv8gjDARNxoSeL1w4">
              4.1 Snävt perspektiv på mänskliga rättigheter 3
            </item>
            <item xml:id="i-EZC2xrjoSng5YbrHdVMRna">
              4.2 Tilläggsprotokoll till konventionen om ekonomiska, sociala
              och kulturella rättigheter 4
            </item>
            <item xml:id="i-8tZL4BZKZ4ByoGCzs8g8qM">
              4.3 Det civila samhället 5
            </item>
            <item xml:id="i-PpUCYMGPjeBm84EYZcV69h">
              5 Kampen mot terrorismen 5
            </item>
            <item xml:id="i-YG78qG7JtecMDwpRUHw8Fc">
              6 Internationella brottmålsdomstolen (ICC) 6
            </item>
            <item xml:id="i-YKhw28rL95tVwUQXtpiP2g">
              7 Kvinnors åtnjutande av mänskliga rättigheter 7
            </item>
            <item xml:id="i-BCGD12eRkxDxcG9RvwLhWt">
              7.1 Kampen mot människohandeln 7
            </item>
            <item xml:id="i-5uFFEvyGm1JykqCe2Pi5Ag">
              8 Handelspolitik och mänskliga rättigheter 8
            </item>
            <item xml:id="i-CApS8L4NVWLfXapkvvpJXo">
              8.1 Världsbanken och IMF 9
            </item>
          </list>
        </div>
        <div xml:id="i-SRh2NDYBK3U4vZaLAX4kZ8" type="motProposal" subtype="förslag">
          <head xml:id="i-8Kmh4H4Heb1zgHKh6tKiFz">
            2 Förslag till riksdagsbeslut
          </head>
          <list xml:id="i-S3mL19ED7Te6XzRya23DJ7" style="ol">
            <item xml:id="i-Bj8Zjepds3kNB6YbpsrgBk">
              Riksdagen tillkännager för regeringen som sin mening vad som
              anförs i motionen om att Sverige framöver avser att i alla strategier
              som rör mänskliga rättigheter utgå från FN:s deklaration om de
              mänskliga rättigheterna och de MR-konventioner som inkluderar
              såväl politiska och ekonomiska som sociala och kulturella rättigheter.
            </item>
            <item xml:id="i-3sWH8UZWSEcit8tMvnM4TD">
              Riksdagen tillkännager för regeringen som sin mening vad som
              anförs i motionen om att Sveriges ska verka för att ett tilläggsprotokoll
              till konventionen om de ekonomiska, sociala och kulturella rättigheterna
              antas.
            </item>
            <item xml:id="i-Baak8NuHzeynDXRP7AQirs">
              Riksdagen tillkännager för regeringen som sin mening vad som
              anförs i motionen om att regeringen tydligare måste visa hur den
              avser att öka sitt stöd till det civila samhället.
            </item>
            <item xml:id="i-HGCVEzwJZS6nQmYcynE2a1">
              Riksdagen tillkännager för regeringen som sin mening vad som
              anförs i motionen om att Sveriges roll i förhållande till den
              s.k. kampen mot terrorismen måste klargöras.
            </item>
            <item xml:id="i-AssPf69VMpVm6MDCLCQnYn">
              Riksdagen tillkännager för regeringen som sin mening vad som
              anförs i motionen om att Sverige omgående ska implementera Romstadgan
              för den internationella brottmålsdomstolen genom ny lagstiftning.
            </item>
            <item xml:id="i-99xA4FPrq7GryZM4YcAjYu">
              Riksdagen tillkännager för regeringen som sin mening vad som
              anförs i motionen om att tydliggöra att Sverige genom konkreta
              initiativ ska prioritera arbetet med att bekämpa människohandel
              över hela världen.
            </item>
            <item xml:id="i-9Q3XNT8YkTUnSpYZEUeYGn">
              Riksdagen tillkännager för regeringen som sin mening vad som
              anförs i motionen om att regeringen på alla sätt ska understödja
              att svenska multinationella företag undertecknar globala ramavtal.
            </item>
            <item xml:id="i-9t6LUwwzhypPS8b5CQu9Gw">
              Riksdagen tillkännager för regeringen som sin mening vad som
              anförs i motionen om att Sverige tydligt bör motsätta sig att
              Singaporefrågorna inkluderas i några handelsavtal.
            </item>
          </list>
        </div>
        <div xml:id="i-JLqik5Fuk24o4Yw3UmfTwm" type="motContent">
          <head xml:id="i-Fow47CTeMkGTBYrbgSeyMe" type="h1">
            3 Inledning
          </head>
          <p xml:id="i-XGNpiRyFFhajTcVjr6ZQHJ">
            I skrivelse 2007/08:109 redogör regeringen för sina ambitioner
            och prioriteringar under mandatperioden när det gäller arbetet
            för de mänskliga rättigheterna i svensk utrikespolitik.
          </p>
          <p xml:id="i-AmnGqXaLCnAqa1wmieEjnR">
            Vad avser regeringens övergripande prioriteringar för detta arbete
            har Vänsterpartiet i stort inte mycket att invända. Att det ska
            genomsyra alla utrikespolitikens områden och att regeringen vill
            arbeta för att ?FN:s råd för de mänskliga rättigheterna ska bli
            ett effektivt och slagkraftigt organ är bra. De övergripande prioriteringar
            och ambitioner som utrycks i inledningarna stämmer dock inte alltid
            överens med de analyser och åtgärder som sedan följer i skrivelsen.
          </p>
          <p xml:id="i-XexsVzaNBnqGmiCpGLYAcz">
            Den beskrivning av situationen vad gäller mänskliga rättigheter
            i olika delar av världen som regeringen lämnar i skrivelsen är
            bristfällig. Om man menar allvar med att mänskliga rättigheter
            ska vara odelbara och universella så duger inte dessa godtyckliga
            beskrivningar som i alltför hög grad tycks bygga på ideologiska
            grunder då det gäller kritik eller icke kritik av ett land. Regeringen
            måste bedöma alla världens länder utifrån samma kriterier. Mest
            anmärkningsvärt i detta avseende torde vara regeringens minst
            sagt okritiska och alltmer lojala inställning gentemot USA. I
            spåren av framför allt USA:s s.k. krig mot terrorismen fortsätter
            brotten mot mänskliga rättigheter att öka runt om i världen. Genom
            sina beskrivningar i skrivelsen ställer regeringen sig indirekt
            bakom ett synsätt där det i dag handlar om att man betraktas som
            demokrat alternativt terrorist beroende på hur man förhåller sig
            till den rådande världsordningen.
          </p>
          <head xml:id="i-6spyXXwj2qc1gMM5i1p6rA" type="h1">
            4 Mänskliga rättigheter
          </head>
          <p xml:id="i-FwDLtiMJQBRZpqNn7txNDm">
            Mänskliga rättigheter, såsom de definieras i FN:s allmänna deklaration
            och MR-konventioner, och verklig demokrati med lika rättigheter
            för alla är grund­läggande värden som Vänsterpartiet försvarar.
          </p>
          <p xml:id="i-RfcPtz6HtAtvvxeMWvfy1A">
            Mötesfrihet, organisationsfrihet, strejkrätt, yttrandefrihet
            samt allmänna, fria och hemliga val är nödvändiga beståndsdelar
            i varje demokratiskt samhälle. Men mänskliga rättigheter enligt
            FN behandlar inte enbart demokratiska fri- och rättigheter. Lika
            stor vikt läggs vid sociala framsteg, förbättrade levnadsvillkor
            och mäns och kvinnors lika rättigheter. Det innebär att rätten
            till arbete, utbildning, bostad, vård etc. är nödvändiga beståndsdelar
            för ett människovärdigt liv och ett demokratiskt samhälle.
          </p>
          <p xml:id="i-2U1kCHFSzr6Vz6H6zYpzXU">
            Ekonomiska, sociala och kulturella rättigheter (ESK) har samma
            dignitet som politiska och medborgerliga rättigheter. Dess lika
            värde fastslogs inte minst under FN:s stora Wienkonferens för
            Mänskliga rättigheter 1993 då man tydligt uttalade sig om de mänskliga
            rättigheternas odelbarhet, inbördes beroende och universella giltighet.
            Kvinnokonferensen 1995 i Peking innebar också ett stort framsteg
            för att införliva jämställdheten mellan kvinnor och män i de mänskliga
            rättigheterna. Det är därför inte befogat att behandla ESK-rättigheterna
            som mindre viktiga. De är en fullt integrerad del av FN:s allmänna
            förklaring om de mänskliga rättigheterna. De mänskliga rättigheterna
            är oavsett hur de presenterats i konventionerna universella, odelbara
            och ömsesidigt beroende.
          </p>
          <head xml:id="i-5qG8TtUuCSrYA1fNz274NV" type="h2">
            4.1 Snävt perspektiv på mänskliga rättigheter
          </head>
          <p xml:id="i-KUkjytQo7xQyR3ftnHxT7u">
            För varje gång regeringen i något sammanhang yttrar sig kring
            mänskliga rättigheter tycks begreppet stramas upp ytterligare.
            Tyvärr skiljer sig skrivelsen i detta avseende inte från tidigare
            uttalanden från sittande regering. Regeringens snäva syn sträcker
            sig till att gälla enbart de politiska och medborgerliga rättigheterna.
            Vänsterpartiet är inte ensamt om denna kritik. Regeringens oförmåga
            eller ointresse av att lyfta upp ESK-rättigheterna har vid flera
            tillfällen kritiserats av svenska frivilligorganisationer. I skrivelse
            2007/08:109 nämns ESK-rättigheterna bara på enstaka utspridda
            rader. Denna aspekt av rättigheterna återkommer varken i problemanalyser
            eller då det gäller åtgärder, vilket är beklagansvärt. På så vis
            framgår det inte att exempelvis även fattigdomsbekämpning och
            fackliga rättigheter är viktiga delar av de mänskliga rättigheterna.
          </p>
          <p xml:id="i-Mox2YkSGAZpVJB68DgCj3m">
            Enligt FN-stadgan är ESK-rättigheterna dessutom en förutsättning
            för att alls uppnå politiska och civila rättigheter. En långsiktigt
            hållbar utveckling och tillväxt förutsätter därför att alla regeringar,
            utan diskriminering, respekterar även ekonomiska, sociala och
            kulturella rättigheter.
          </p>
          <p xml:id="i-7ntMTN1pMgCZvX7uxAytNt">
            Att den svenska regeringen under en mandatperiod väljer att prioritera
            kampen för politiska rättigheter är i sig inte fel och vi har
            heller inte för avsikt att kritisera regeringen för vad den avser
            att göra i detta fall. Det finns många bra åtgärder beskrivna
            i skrivelsen, såsom värnandet av rättsstatens principer, arbetet
            för stärkt yttrandefrihet, avskaffande av dödsstraffet etc. Vår
            kritik utgår från att regeringens fokus på de politiska rättigheterna
            inte är ett utslag av prioriteringar, utan av ett ideologiskt
            perspektiv där mänskliga rättigheter rangordnas och ges olika
            betydelse. Vi menar att det är fel att, som regeringen gör, så
            ensidigt betona insatser för att främja demokrati och god samhällsstyrning
            inom utvecklingssamarbetet samtidigt som en lång rad andra mänskliga
            rättigheter i det närmaste helt ignoreras. Man kan inte på detta
            sätt plocka ut delar ur FN:s konvention och helt ignorera andra
            och ändå tro att man ska kunna hitta helhetslösningar.
          </p>
          <p xml:id="i-YFmykSsVLnNBP3Uwj2MsJD">
            FN menar alltså att rätten till ekonomisk och social utveckling
            är en förutsättning för att medborgerliga och politiska rättigheter
            ska kunna förverkligas för fler än en bemedlad elit. Inom FN-systemet
            har därför fokus generellt ökat på ESK-rättigheterna. Bland annat
            genom att man har inrättat särskilda rapportörer på de olika områdena.
          </p>
          <p xml:id="i-Qmr8dft8G15BXjJuYKzM1r">
            Det är hög tid även för Sverige att genomföra en sådan uppgradering.
            Detta kommer dock inte hända om sittande regerings oförmåga att
            erkänna inskränkningar i de ekonomiska och sociala rättigheterna
            som brott mot mänskliga rättigheter fortgår. Vänsterpartiet anser
            att Sverige framöver i alla strategier som rör mänskliga rättigheter
            ska utgå från FN:s deklaration om de mänskliga rättigheterna och
            de MR-konventioner som inkluderar såväl politiska som ekonomiska
            och sociala rättigheter. Detta bör riksdagen tillkännage för regeringen
            som sin mening.
          </p>
          <head xml:id="i-JNtX1Rn8wtiBSMNTakATfU" type="h2">
            4.2 Tilläggsprotokoll till konventionen om ekonomiska, sociala
            och kulturella rättigheter
          </head>
          <p xml:id="i-3fqsKGmZE9SvuXTyY9D87A">
            Då det gäller det tilläggsprotokoll till konventionen om ESK-rättigheterna,
            rörande enskild klagorätt, som har diskuterats i flera år så säger
            skrivelsen inte mycket. Regeringen konstaterar bara att en individuell
            klagorätt reser komplicerade frågor. Det är förvisso sant, men
            bör inte hindra att Sverige under pågående förhandlingar inom
            FN ska ha som mål att ställa sig bakom ett tilläggsprotokoll.
            Protokollet är nödvändigt för att ge grupper och enskilda möjlighet
            att, i sista hand, vända sig till FN:s granskningskommitté för
            konventionens efterlevnad (ESK-kommittén) för att på så sätt få
            upprättelse när rättigheterna kränkts. Möjligheten finns redan
            när det gäller de medborgerliga och politiska rättigheterna. Tilläggsprotokollets
            klagomöjlighet skulle bland mycket annat kunna ge just den djupare
            förståelse för ESK-rättigheterna som Vänsterpartiet generellt
            efterlyser i skrivelsen. Sveriges ska därför verka för att ett
            tilläggsprotokoll till konventionen om de ekonomiska, sociala
            och kulturella rättigheterna antas. Detta bör riksdagen tillkännage
            för regeringen som sin mening.
          </p>
          <head xml:id="i-FUAdTHpdbdABob91zEE59R" type="h2">
            4.3 Det civila samhället
          </head>
          <p xml:id="i-EoVurFsVQ3HdjcfzTiF7Cj">
            Skrivelsens ambition att stärka sambandet mellan mänskliga rättigheter,
            demokrati och utveckling utifrån rättsstatens principer är naturligtvis
            bra. Det civila samhället spelar en betydande och ibland helt
            avgörande roll då det gäller att bygga demokratier baserade på
            mänskliga rättigheter runtom i världen, något som inte är helt
            tydligt i skrivelsen. I sammanhanget kan vikten av fria och oberoende
            fackliga organisationer inte underskattas. Vi upplever att regeringens
            strategier för att stärka det civila samhället är oklara och skulle
            önska oss tydligare och konkretare strategier på detta område.
            Om insatser till stöd för ökad respekt för de mänskliga rättigheterna,
            demokrati och rättsstatens principer ska ge hållbara resultat
            menar vi att regeringen på ett tydligare sätt måste visa hur man
            avser att öka sitt stöd till det civila samhället. Detta bör riksdagen
            tillkännage för regeringen som sin mening.
          </p>
          <head xml:id="i-6HPFbQw9R6GKihtPbSe42v" type="h1">
            5 Kampen mot terrorismen
          </head>
          <p xml:id="i-HKaSgAQjjsxL6X6DiwmmfE">
            När det gäller skrivelsens inställning till den s.k. kampen mot
            terrorismen anser vi att regeringens kontakt med verkligheten
            brister något. Som det ser ut i dag bedrivs kampen mot terrorism
            allt annat än effektivt och legitimt med full respekt för folkrätten,
            rättsstatliga principer och de mänskliga rättigheterna. Såsom
            regeringen säger sig önska. Vänsterpartiet menar att Sveriges
            roll i detta globala problem måste vara mycket tydligare och mer
            kritisk än det som skrivelsen beskriver. Vi anser att regeringen
            inte med trovärdighet kan påstå sig verka för att åtgärder som
            syftar till att bekämpa och förebygga terrorism ska bedrivas i
            enlighet med de mänskliga rättigheterna och med respekt för rättsstatens
            principer utan att problematisera USA:s roll. Trovärdigheten blir
            i detta sammanhang dessutom låg när det gäller att stå upp för
            världens maktlösa och fattiga som får sina rättigheter kränkta.
          </p>
          <p xml:id="i-nffd5Au6SSLpaKp2YzKno">
            Även om regeringen i några korta rader nämner att kränkningar
            mot de mänskliga rättigheterna och mot den humanitära rätten har
            begåtts i kampen mot terrorismen så betonar man detta alldeles
            för lite. I de olika inledande avsnitt som berör frågan fastslår
            man tydligt vilken tyngd man lägger på vad. Man berör exempelvis
            inte alls den massiva kritik som USA har fått utstå från världens
            medborgarrättsorganisationer då det gäller de grova brott mot
            mänsk­liga rättigheter som följt i spåren av stormaktens kamp
            mot terrorismen.
          </p>
          <p xml:id="i-X2o7ZFPHhXr4NRf825uQNy">
            I sammanhanget är det värt att poängtera att även Sverige, med
            den nuvarande och dåvarande regeringens goda minne, är och har
            varit djupt delaktiga i USA:s s.k. krig mot terrorismen. Sverige
            har därigenom gjort sig skyldigt till brott mot de mänskliga rättigheterna
            på ett sätt som ligger klart utanför rättsstatens principer, t.ex.
            utvisningen av de två egyptierna Ahmed Agiza och Mohammed al-Zari.
            Sverige ställer sig fortfarande bakom EU:s terroristlista trots
            omfattande kritik och trots dess djupa problem när det kommer
            till rättssäkerhet, se vidare motion 2007/08:U219 Terroristlistor
            och rättssäkerhet.
          </p>
          <p xml:id="i-QqmWxpBB34yYsAZwy51cKA">
            Regeringen säger sig vilja intensifiera arbetet för att motverka
            intolerans och extremism, men var denna intolerans och extremism
            står att finna framgår inte. Att det inte handlar om USA står
            i alla fall klart. I stället säger regeringen att den vill öka
            förmågan hos länder i Afrika, Syd- och Sydostasien att respektera
            de mänskliga rättigheterna vid terrorismbekämpning. Vi menar att
            detta, med tanke på världsläget, är ett häpnadsväckande uttalande.
          </p>
          <p xml:id="i-XVc7djnNonmSAr7mCPaGnb">
            I Amnesty Internationals årsrapport kan man läsa hur det s.k.
            kriget mot terrorismen har lett till en enorm urholkning av de
            mänskliga rättigheterna. Stater återvänder till ett förfaringssätt
            som sedan länge varit förbjudet i internationell lag och försöker
            rättfärdiga detta med hänvisning till nationell säkerhet.
          </p>
          <p xml:id="i-2XPPd1dZ2ydTS4nRWugiHT">
            The United States has become a world leader in avoiding human
            rights accountability; a case in point is the reliance of the
            United States government on private military contractors, which
            has helped create virtually rules-free zones sanctioned with the
            American flag and firepower.
          </p>
          <p xml:id="i-WmeWUFzudZ9m7Pa9bMfMxK">
            Med tanke på hur stor roll denna kamp mot terrorism spelar i
            dagsläget, och vilket enormt inflytande den har haft på brott
            mot de mänskliga rättigheterna världen över, menar Vänsterpartiet
            att regeringen kritiskt bör analysera situationen utifrån hur
            den faktiskt ser ut och klargöra hur Sveriges roll ska se ut i
            förhållande till en sådan analys . Detta bör riksdagen tillkännage
            för regeringen som sin mening.
          </p>
          <head xml:id="i-P1cCzHrgGJ7fWfZbZqmS5T" type="h1">
            6 Internationella brottmålsdomstolen (ICC)
          </head>
          <p xml:id="i-FNkEwdyPEj5fMfqageRby3">
            I avsnitt 3.7.4 behandlar regeringen den Internationella brottmålsdomstolen
            (ICC). Man lyfter fram hur viktigt det är att vinna acceptans
            för stadgan och att Sverige aktivt bidrar till ICC:s arbete genom
            politiskt och finansiellt stöd. Man glömmer bort att nämna att
            Sverige fortfarande inte har implementerat Romstadgan och att
            vår nationella lagstiftning därför är otillräcklig för att döma
            personer för de brott som framgår av stadgan folkmord, brott mot
            mänskligheten och krigsförbrytelser oavsett var brotten är begångna
            och vem som är gärningsman och vem som är offer.
          </p>
          <p xml:id="i-QdovrQGENagu32MWzqPD1v">
            Redan 2002 publicerades betänkandet om Internationella brott
            och svensk jurisdiktion (SOU 2002:98). När remissrundan var klar
            året efter tillstyrkte i princip samtliga remissvar de lagförslag
            som lämnades i betänkandet. Efter detta har inget hänt, och den
            nuvarande justitieministerns senaste besked var att Romstadgans
            införande i svensk rätt inte kan tidsbestämmas annat än till under
            mandatperioden. Om det skulle dröja ända till slutet av mandatperioden
            har det gått åtta år sedan utredningen lade fram sitt förslag.
          </p>
          <p xml:id="i-SspiBAoZUFg3JjGfp9SizD">
            Sverige är skyldigt att genomföra en anpassning av lagstiftningen
            så att den överensstämmer med Romstadgan, och vi menar att det
            inte ska behöva ta upp till åtta år att genomföra en sådan ändring.
            I skrivelsens avsnitt 3.7.4 bör således införas att Sveriges avser
            att omgående implementera Romstadgan för den Internationella brottmålsdomstolen
            genom ny lagstiftning. Detta bör riksdagen tillkännage för regeringen
            som sin mening.
          </p>
          <head xml:id="i-C6qTsVP2V7va7Pn46QuiMZ" type="h1">
            7 Kvinnors åtnjutande av mänskliga rättigheter
          </head>
          <p xml:id="i-89TZQewCfobcGJ4r1JFp3f">
            Vänsterpartiet stödjer fullt ut regeringens avsikt att verka
            för att jämställdhetsperspektivet ska genomsyra all verksamhet
            i multilaterala forum och att särskild uppmärksamhet ska ges åt
            kvinnors fulla åtnjutande av de mänskliga rättigheterna i fredsfrämjande
            insatser. Det är också utmärkt att regeringen avser att ge särskild
            prioritet åt kvinnors deltagande i demokratiseringsprocesser och
            utvecklingssamarbete. Vidare säger regeringen att den speciellt
            ska uppmärksamma och motverka våld mot kvinnor och flickor samt
            främja kvinnors åtnjutande av sexuell och reproduktiv hälsa och
            rättigheter. Även detta är utmärkt. Men precis som skrivelsen
            påpekar visar verkligheten på många bakslag och stort motstånd
            från många stater i genomförandet av kvinnors rättigheter. Trots
            detta ägnar regeringen bara en mening åt människohandel, s.k.
            human trafficking. Vi anser inte att dessa få rader är tillräckliga
            i en skrivelse från en regering som under rubriken mänskliga rättigheter
            säger sig vilja motverka det ökande våldet mot kvinnor och flickor
            världen över.
          </p>
          <head xml:id="i-HVdmt9aUuGUoFGYSVYKgDe" type="h2">
            7.1 Kampen mot människohandeln
          </head>
          <p xml:id="i-8gkoJgFGMcipZnz8kspZyq">
            Europol uppskattar att det varje år säljs cirka en halv miljon
            människor till Västeuropa. Offren är främst kvinnor och barn,
            och majoriteten utnyttjas för sexuella ändamål. I hela världen
            faller mellan 600 000 och 4 miljoner människor offer för trafficking
            varje år. På grund av handelns illegala karaktär är statistiken
            inte helt tillförlitlig, men FN:s uppskattning är att mer än 1,2
            miljoner barn i världen säljs som slavar varje år. Hälften av
            alla som drabbas tros vara barn, och av det sammanlagda antalet
            drabbade beräknas 85 procent vara av kvinnligt kön.
          </p>
          <p xml:id="i-E3YHaSzgGEKyzws4j7H4B4">
            Amnesty International menar att människohandel är en av de grövsta
            och mest utbredda formerna av våld mot kvinnor. I sammanhanget
            kan nämnas att kriminella nätverk uppskattas tjäna cirka 7 miljarder
            US-dollar per år på trafficking, och enligt FN är människohandeln
            det snabbast växande området inom organiserad brottslighet. Med
            tanke på detta anser Vänsterpartiet att denna förbjudna och kränkande
            slavhandel bör ha högre prioritet i ett dokument som behandlar
            mänskliga rättigheter i svensk utrikespolitik. Regeringen bör
            tydliggöra att Sverige med konkreta initiativ kommer att prioritera
            arbetet med att bekämpa människohandel över hela världen. Detta
            bör riksdagen tillkännage för regeringen som sin mening.
          </p>
          <head xml:id="i-L53EiVKEnj8tTTvFYUugF4" type="h1">
            8 Handelspolitik och mänskliga rättigheter
          </head>
          <p xml:id="i-X4DDSGH8L72ENGrZLstWaR">
            Inledningsvis vill vi påpeka att regeringen än en gång brister
            då det gäller att inse betydelsen av de ekonomiska, sociala och
            kulturella rättigheterna, denna gång kopplat till handelsfrågor.
            Påtvingade handelsliberaliseringar i utvecklingsländer riskerar
            att påverka flera av ESK-rättigheterna på ett negativt sätt, bl.a.
            tillgången på mat. Många är överens om att dessa risker föreligger,
            men oavsett vilket så borde regeringen ha lyft fram frågan och
            byggt sina ställningstaganden på någon slags konsekvensanalys.
            Det framgår på intet sätt att man skulle ha gjort så. Tvärtom
            är idéerna i skrivelsen om att ökad handel, liberaliseringar och
            privatiseringar leder till tillväxt och utveckling grova förenklingar
            och snarast baserade på snäva nyliberala teorier än en konsekvensanalys
            av verklighet.
          </p>
          <p xml:id="i-DhczshEBpxMNz1nGWQfPkG">
            I samband med detta vill Vänsterpartiet än en gång påpeka vikten
            av att utvecklingsländer garanteras rätten att själva utforma
            sin politik för utveckling och fattigdomsbekämpning, i enlighet
            med landets prioriteringar och förutsättningar. Sveriges regering
            borde tydligt arbeta för att rätt till mat överordnas handelspolitiken.
          </p>
          <p xml:id="i-8ks1s2cCKXnBzFjQGzSiTj">
            De övergripande åtgärder som regeringen presenterar i avsnitt
            4.3 är i övrigt bra. En fördjupad dialog med, och starkare stöd
            till, svenska företag i arbete som rör mänskliga rättigheter och
            socialt ansvarstagande är självklart positivt. Men med tanke på
            att svenska internationella företag vid flera tillfällen har visat
            upp stora brister vad gäller socialt ansvarstagande anser vi att
            regeringen är väl okritisk i skrivelsen. Det finns anledning att
            sikta högre då det gäller kraven på svenska företags internationella
            ansvarstagande i handelsfrågor, eftersom det finns en lång rad
            exempel på hur svenska företag har agerat och fortfarande agerar
            runt om i världen som inte på något sätt för­an­leder oss i Sverige
            att känna stolthet. Vänsterpartiet har i riksdagen lyft fram några
            sådana exempel, bl.a. Stora Ensos övergrepp i Brasilien och Lundin
            Minings i Demokratiska republiken Kongo. Tyvärr är det bara en
            bråkdel av alla fall där svenska företag inte tagit sitt sociala
            och miljömässiga ansvar.
          </p>
          <p xml:id="i-4Z5Ah8CXm4jw4rndC9WjPi">
            Då det gäller frågor rörande grundläggande rättigheter i arbetslivet
            i relation till handelsfrågor är regeringen inte heller tydlig.
            Den roll som fria fackföreningar spelar för fattigdomsbekämpning
            och ökad social rättvisa måste betonas. Svenska företags del av
            ansvaret för att så sker måste bli tydligare. Uppförandekoder
            och dylikt är egentligen inget annat än en policy som är ensidigt
            antagen av företaget. Sådana kan naturligtvis fylla en viss funktion
            på vägen mot en ökad rättvisa, men de är inte tillräckliga. Arbetarna
            har inte haft något inflytande över dessa policydokument, och
            de kan behandlas relativt godtyckligt i eventuella konfliktsituationer.
            Ett alternativ är globala ramavtal som är en typ av mindre detaljerade
            globala kollektivavtal. Avtalen tecknas mellan det multinationella
            företaget och den organisation som faktiskt företräder arbetarna
            på plats. Allt fler företag sluter sådana ramavtal, och vi anser
            att regeringen på ett mycket tydligare sätt måste lyfta fram vikten
            av dessa samt på alla sätt understödja att svenska multinationella
            företag skriver sådana avtal. Detta bör riksdagen tillkännage
            för regeringen som sin mening.
          </p>
          <p xml:id="i-AH5E3ehMbYrFahTYk7B5zf">
            De s.k. Singaporefrågorna, som inkluderar regler för investeringar,
            offentlig upphandling och konkurrensregler, skulle kraftigt försvaga
            länders möjlighet att ställa krav på utländska förteg och ta social
            och miljömässig hänsyn vid upphandling. Efter massiv kritik från
            många länder i syd och ett stort antal frivilligorganisationer
            avfördes Singaporefrågorna från WTO:s dagordning. Tyvärr har de
            återuppstått i EU:s regionala handelsavtal, där motparten har
            varit i ett för svagt förhandlingsläge för att kunna motsätta
            sig dem. Singaporefrågorna ska enligt regeringen inkluderas i
            EPA-avtalet med ett stort antal länder i Afrika, Västindien och
            Oceanien. Även i förhandlingarna om associationsavtal med Centralamerika
            och Andinska gemenskapen har Singaporefrågorna förts upp på dagordningen.
            Sverige bör i stället tydligt motsätta sig att Singaporefrågorna
            inkluderas i några handelsavtal. Detta bör riksdagen tillkännage
            för regeringen som sin mening.
          </p>
          <head xml:id="i-D3dBHXej2KNgL6MNL6hAFv" type="h2">
            8.1 Världsbanken och IMF
          </head>
          <p xml:id="i-AQZz7zT5RFnA5gZXctmU2D">
            Vänsterpartiet har vid åtskilliga tillfällen i olika sammanhang
            lyft fram problem som finns med Världsbankens och Internationella
            valutafondens (IMF) agerande. Regeringens skrivelse ger oss tyvärr
            inga skäl till tystnad i detta avseende. Man lyfter genomgående
            fram dessa institutioners förträfflighet och har uppenbarligen
            inga avsikter att försöka förändra delar som fungerar illa.
          </p>
          <p xml:id="i-4nmpUfGXyumLEgtkbftVXy">
            Ett stort antal av länderna i syd är starkt beroende av lån och
            ekonomiska bidrag från IMF och Världsbanken. Tyvärr ser vi hur
            dessa två institutioner genom att villkora lån och ekonomiskt
            stöd snarare försvårar förutsättningarna för utveckling, demokratisering
            och fattigdomsbekämpning. Krav som ställs gäller bl.a. handelsliberaliseringar,
            utgiftstak för hälsosektorn och privatiseringar i mottagarländerna.
            Vid ett flertal tillfällen har IMF och Världsbanken till och med
            ställt krav som stått i strid mot demokratiskt fattade beslut.
            Kritiken mot dessa krav är omfattande, bl.a. från flera frivilligorganisationer.
            Regeringen väljer trots detta att inte alls ta upp problematiken
            i sin skrivelse. Vänsterpartiet menar att detta inte är acceptabelt
            och att regeringen i stället borde ha betonat att man avser att
            verka för att antalen villkor vid utlåning och ekonomiskt stöd
            minskar. Se vidare Vänsterpartiets motion 2007/08:U226 Internationella
            valutafonden och Världsbanken.
          </p>
        </div>
        <div xml:id="i-PGMMyKowFfb5EDQ5CpBxgH" type="signatureBlock">
          <list xml:id="i-DdbCSKuVq9fmHDZkpf6q8E">
            <item xml:id="i-5J5kX6o7NotXWeQzjje77K" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-Y486TVH2hoXnTUpyFh15wU" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-Bb57Xmw74hrJxu7TuxdJyr" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-Laqycdcjho2ZhNcXGoJGbR" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-9tJTtY61DeG5iAsZ98BG8r" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-SLD6g9WwyenM398QUW1gab" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
