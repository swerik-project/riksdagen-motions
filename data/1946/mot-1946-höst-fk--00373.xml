<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946-höst-fk--00373">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946_höst_fk__373/mot_1946_höst_fk__373-001.pdf"/>
      <fw xml:id="i-VhgVnsGXAPspz2eLuvDFae">
        4 Motioner i Första kammaren, nr 373.
      </fw>
      <div xml:id="i-MD6oRPPZgXvrcii9BQ8Rt7" type="motHeader">
        <div xml:id="i-LM9UbYdjGudWfpH9JRjY4M" type="motTitle"/>
        <div xml:id="i-2z8EF73eB3Z7h7vDy9Aim9" type="motSubmissionInfo"/>
      </div>
      <div xml:id="i-48xWrqgcC4De1CSuGtJUge" type="motBody">
        <div xml:id="i-BgFaLBw2UHWCE5sfX4SnfZ">
          <p xml:id="i-MnQX6tXNDS38L6rj6o6UcB">
            Nr 373.
          </p>
          <p xml:id="i-qj3PeWZS5KapApPGM7RUY">
            Av herr Löthner m. fl. i anledning av Kungl. Maj:ts proposition
            angående allmän lönereglering för befattningshavare i statens
            tjänst m. fl.
          </p>
          <p xml:id="i-UNVC76x5MyovR9yqfXGLCR">
            En kvalificerad och mot samhället lojal kår av offentliga tjänstemän
            är nödvändig, för att statsapparaten skall fungera på ett ur samhällets
            och de enskilda medborgarnas synpunkt tillfredsställande sätt.
            Den svenska statstjän- stemannakåren svarar fullt ut mot de anspråk,
            som i nu nämnda avseende kunna uppställas. Ur samhällets synpunkt
            bör det därför vara synnerligen angeläget att tillse, att dessa
            egenskaper hos tjänstemannakåren även i fort- sättningen skola
            kunna bibehållas. För att detta skall vara möjligt fordras uppenbarligen,
            att statstjänstemännen dels bibehålla den trygghet och det oberoende
            i anställningen, som av hävd tillkommer dem, och dels garanteras
            en i jämförelse med övriga samhällsgrupper skälig levnadsstandard
            och andel i välståndsökningen i samhället. Därvid måste beaktas,
            att det statliga löne- systemet bör utformas så, att det samtidigt
            som det tillfredsställer de stora grupperna tjänstemäns rimliga
            anspråk på ekonomisk standard även gör sta- ten konkurrensduglig
            på arbetsmarknaden, när det gäller att åt staten för- värva arbetskraft
            av särskilt kvalificerad typ för mer krävande och viktiga befattningar.
            Härvid bör även hänsyn tagas till den väsentliga studiekostna-
            den som framför allt vilar på dessa befattningshavare. Med utgångspunkt
            från det ovan anförda måste den lönereglering, som av Kungl. Maj:t
            föreslås i proposition nr 333, hälsas med tillfredsställelse.
            Den i förslaget genomförda principen att åt de lägre betalda befattningshavarna
            medgiva en icke obetydlig förhöjning av lönenivån utöver vad som
            erfordras för återställande av 1935 års reallön kan betraktas
            som helt riktig och skälig med hänsyn till dessa lägst avlönade
            gruppers berättigade krav på höjning av sin ekonomiska standard
            och med tanke på de särskilda skyldigheter, som staten som arbetsgivare
            måste anses ha. Däremot torde, i likhet med vad som skett i flertalet
            yttranden över löne- kommitténs förslag, berättigade erinringar
            kunna resas mot att de med hänsyn till befattningarnas art högst
            kvalificerade tjänstemännen icke tillförsäkras ett återvinnande
            av den reella lönestandard, som erhölls vid närmast föregå- ende
            lönereglering. Dessa erinringar synas så mycket mer berättigade,
            som en reallöneåtervinning för nu ifrågavarande grupp skulle draga
            en i jämförelse med de totala kostnaderna för löneregleringen
            obetydlig statsutgift. Ur statens
          </p>
          <pb facs="riksdagen-motions-pdf/data/1946/mot_1946_höst_fk__373/mot_1946_höst_fk__373-002.pdf"/>
          <fw xml:id="i-94PS42eYBY3QBfYyiwptwH">
            Motioner i Första kammaren, nr 373. 5
          </fw>
          <p xml:id="i-H9Pf5xkYDaamXRjRNFK7pc">
            synpunkt måste det uppenbarligen i det långa loppet vara till
            förfång att genom en dylik nivellering försämra statens konkurrensförmåga
            på den allmänna arbetsmarknaden om de för de mer krävande befattningarna
            lämpligaste per- sonerna. Ur de högre befattningshavarnas synpunkt
            är det även ett rimligt rättvisekrav, att dessa befattningshavare
            icke skola nödgas finna sig i en fort- satt sänkning av levnadsstandarden.
            Den föreslagna löneregleringen har tillkommit efter verkliga förhandlingar
            mellan staten som arbetsgivarpart å ena sidan och tjänstemannaorganisatio-
            nerna såsom part å andra sidan. Detta innebär ett närmande till
            de principer för lönesättningen, som sedan länge tillämpats på
            den privata arbetsmarkna- den. Att detta förfaringssätt är ägnat
            att på ett ur de anställdas synpunkt mer godtagbart sätt än tidigare
            tillmötesgå deras naturliga strävan efter medin- flytande över
            anställningsvillkoren, är obestridligt. Även ur statens synpunkt
            måste uppenbarligen i längden ett dylikt tillväcagånessätt vara
            bättre än ett ensidigt fastställande av lönevillkoren från statsmaktens
            sida. Det synes emel- lertid angeläget, att ännu fastare former
            skapas för de förhandlingsmässiga relationerna mellan å ena sidan
            staten och å andra sidan de anställdas orga- nisationer, såväl
            när det gäller löneregleringsfrågor av allmän räckvidd som när
            det gäller avlönings- eller anställningsfrågor av mer begränsad
            eller spe- ciell karaktär. Av det framlagda löneregleringsförslagets
            karaktär av förhandlingsuppgö- relse mellan två arbetsmarknadsparter
            bör följa, att avsteg från den träffade uppgörelsen genom beslut
            av riksdagen endast bör ske, då särskilda förhållan- den kunna
            anses föranleda till ett så vittgående steg. Så vitt vi kunna
            finna, föreligga ej dylika omständigheter i fråga om det i propositionen
            framlagda förslaget till lönereglering, i vad förslaget avser
            de materiella löne- och an- ställningsvillkoren. Å andra sidan
            torde vissa frågeställningar, som icke direkt öva inflytande på
            det förelagda förslagets materiella innehåll, böra göras till
            föremål för rikg- dagens överväganden. Härmed avses framför allt
            de åtgärder, som kunna vid- tagas för att i görligaste mån befria
            det statliga lönesystemet från den stelhet, som är utmärkande
            för detta system till skillnad mot förhållandena på den privata
            arbets- och lönemarknaden. Denna skillnad tager sig framför allt
            ut- tryck i tendens till eftersläpning, som följer av den långa
            tid, som normalt förflyter mellan löneregleringarna. Erfarenhetsmässigt
            brukar nämligen löne- reglering för statstjänstemännen äga rum
            med mellanrum på närmare 10 år. Dessa perioder måste i allmänhet
            betraktas som alltför långa i jämförelse med den privata arbetsmarknadens
            löneuppgörelser. Lönekommittén har för sin del i denna fråga intagit
            den ståndpunkten, att någon ändring i hittillsvarande principer
            beträffande löneregleringens varaktighet ej bör ifrågasättas,
            något som framgår av följande uttalande av kommittén: »För de
            statliga lönereg- leringar, som hittills förekommit, har varit
            utmärkande, att de avsetts skola
          </p>
          <pb facs="riksdagen-motions-pdf/data/1946/mot_1946_höst_fk__373/mot_1946_höst_fk__373-003.pdf"/>
          <fw xml:id="i-Wx4REEuJsuPkn3dz2wgFog">
            6 Motioner i Första kammaren, nr 375.
          </fw>
          <p xml:id="i-XZTaEjZraGo3Lf37Nq694Q">
            tillämpas under förhållandevis långa — ehuru visserligen till
            sin varaktig- het ej förut bestämda — tidsperioder. Någon ändring
            härutinnan för den förevarande löneregleringen anser sig lönekommittén
            icke böra ifrågasätta.» Departementschefen har instämt i detta
            lönekommitténs uttalande. I så måtto har emellertid en reservation
            intagits beträffande den normala gil- tighetstiden för löneregleringen,
            att om index skulle överstiga 124 enheter en- ligt den nya skalan
            för pristalen, skola förhandlingar upptagas mellan par- terna
            rörande de åtgärder, som då skola vidtagas. Det förhållandevis
            långa tidsmellanrum, som man enligt hittills vedertagna normer
            har att räkna med mellan löneregleringarna, innebär för statstjänste-
            männen risker för ogynnsamma återverkningar framför allt i två
            avseenden, nämligen dels när det gäller lönens följsamhet till
            ändrade levnadskostnader på grund av förskjutningar i penningvärdet
            och dels när det gäller en skälig avvägning av själva spännvidden
            i dyrortsgraderingen med hänsyn till de aktuella förhållandena.
            Vad till att börja med angår frågan om lönens följsamhet vid ändrat
            pen- ningvärde, torde man för närvarande kunna utgå från att sannolikheten
            för att penningvärdet succesivt kommer att sjunka är betydligt
            större än sannolik- heten för ett motsatt förhållande. I förslaget
            till lönereglering har bibehållits den i föregående lönereglering
            fastslagna principen, att lönekompensationen skall utgöra 75 90
            av levnadskostnadsstegringen inom den ram för förändring i pris-
            talet, som förutsatts vid löneregleringen. Någon närmare motivering,
            varför statstjänstemännen inom denna ram skola nödgas generellt
            vidkännas en sänk- nihg av reallönerna, när penningvärdet minskar,
            har icke lämnats i kommit- téns utlåtande eller i propositionen.
            Frågan, i vad mån reallönen bör eller kan bibehållas vid vikande
            penningvärde, torde ytterst få anses vara beroende av det i landet
            vid varje särskild tidpunkt rådande ekonomiska och penning- politiska
            läget. I vissa lägen — exempelvis under krig eller krisförhållanden
            — kan det vara naturligt och riktigt, att lönekompensationen bl.
            a. för und- vikande av ett övermäktigt tryck på penningvärdet
            ej göres fullständigt, givet- vis under förutsättning att övriga
            samhällsgrupper likaledes finna sig i en begränsning av realinkomsterna.
            En dylik situation kan anses ha förelegat under kriget och då
            ha tagit sig uttryck i uppgörelsen om pris- och lönestopp. I andra
            lägen däremot måste det synas uppenbart omotiverat och för stats-
            tjänstemännen orättvist, att en ofullständig lönekompensation
            erhålles vid ett fallande penningvärde. Detta är framför allt
            förhållandet, om sänkningen av 'penningvärdet ej har sin grund
            i krisartade eller därmed jämförliga förhål- landen, som innebära
            en direkt påfrestning på samhällsekonomien. Ett exem- pel härpå
            var utvecklingen under senare hälften av 1930-talet, då jämsides
            med höjningen av levnadskostnaderna en väsentlig stegring av nationalinkom-
            sten ägde rum. Under denna tid fingo statstjänstemännen vidkännas
            en redu- cering av sin realinkomst, samtidigt som realinkomsten
            för andra jämförliga
          </p>
          <pb facs="riksdagen-motions-pdf/data/1946/mot_1946_höst_fk__373/mot_1946_höst_fk__373-004.pdf"/>
          <fw xml:id="i-Xt7Y2ACUWiUNBy41u2ivTp">
            Motioner i Första kammaren, nr 373. ä
          </fw>
          <p xml:id="i-EbNZsyfywgroDmeZhn1bCz">
            befolkningsgrupper icke oväsentligt stegrades. Anledningen till
            denna ur stats- tjänstemännens synpunkt ogynnsamma utveckling
            torde främst vara att söka däri, att stelhet i lönesystemet på
            grund av den långvariga giltighetstiden för löneregleringarna
            omöjliggjorde en anpassning till de förändrade förhållandena.
            Konsekvensen av det statliga lönesystemets stelhet i ovan angivet
            avseende blir, att reallöneåterhämtningen kommer att ske ryckvis.
            Vid löneregleringens genomförande kan kompensation ernås för de
            då ökade levnadskostnaderna. Därefter kommer vid sjunkande penningvärde
            en successivt tilltagande under- kompensation att föreligga, intill
            dess förhållandena efter relativt lång tid ånyo rättas till genom
            en lönereglering, som då behöver vara av jämförelsevis stor omfattning.
            Detta står i klar kontrast till de successiva, med korta mel-
            lanrum företagna löneförbättringar, som karakterisera avtalsuppgörelserna
            på den privata arbetsmarknaden. Vad ovan anförts om statstjänstemannalönernas
            anpassning till ändring i penningvärdet gäller i allt väsentligt
            även beträffande lönernas anpassning efter en höjning av den allmänna
            levnadsstandarden på grund av ökad natio- nalinkomst. Med hänsyn
            till det beroende frågan om lönekompensation för ökade levnadskostnader
            står i till det allmänna samhällsekonomiska och pen- ningpolitiska
            läget i landet, torde det icke vara görligt att i ett lönereglemente
            för statstjänstemän rent generellt inskriva principen om full
            kompensation för levnadskostnadsstegring, lika litet som det är
            möjligt att angiva bestämda reg- ler om på vad sätt lönerna skola
            röna inverkan av en allmän välståndsökning. Däremot kan något
            hinder uppenbarligen icke möta mot att sådana anord- ningar vidtagas,
            att möjligheter skapas för en smidig anpassning av lönesys- temet
            till vid varje särskild tidpunkt föreliggande förhållanden. Detta
            skulle lättast kunna genomföras, därigenom att översynen av lönesystemet
            och löne- nivån företoges med kortare tidsmellanrum än vad hittills
            varit brukligt. En dylik översyn bör givetvis ske i anslutning
            till förhandlingar mellan staten och tjänstemännens organisationer.
            Vad ovan anförts beträffande lönernas anpassning till förändrat
            penning- värde gäller i allt väsentligt även frågan om lönernas
            anpassning till ändring i själva spännvidden mellan dyrorterna.
            Sedan riksdagen i fjol tagit ställning i denna fråga genom att
            förorda en spännvidd mellan 15 och 18 enheter och sedan tjänstemannaorganisationerna
            vid förevarande förhandlingar accepte- rat en spännvidd av 16
            enheter, vilja vi inte nu taga upp frågan om spänn- vidden. Tendensen
            har visat sig vara, att skillnaden i levnadskostnader på olika
            dyrorter alltmer utjämnas, varför det synes naturligt och för
            statstjän- stemännen på lägre ortsgrupper rättvist, att en konstaterad
            minskning av spännvidden så snart som möjligt skall kunna taga
            sig uttryck i motsvarande ändring i löneskalorna. Även detta syfte
            torde bäst främjas därav, att löne- systemet på sätt ovan angivits
            blir föremål för översyn utan alltför långa tids- mellanrum.
          </p>
          <pb facs="riksdagen-motions-pdf/data/1946/mot_1946_höst_fk__373/mot_1946_höst_fk__373-005.pdf"/>
          <fw xml:id="i-L9xNZdJZj1Buo9E7YBgN3W">
            Motioner i Första kammaren, nr 373.
          </fw>
          <p xml:id="i-JEfmeu9JxzGSu5R5tjid2E">
            I anslutning till det ovan anförda få vi hemställa,
          </p>
          <p xml:id="i-UojBfqVCLGqQmXDW8QfBPc">
            att riksdagen vid behandlingen av Kungl. Maj:ts proposition nr
            333 måtte framhålla önskvärdheten av att översyn av det statliga
            lönesystemet företages med kortare tidsmellanrum än hittills varit
            brukligt för att möjliggöra en smidigare anpass- ning av statstjänstemännens
            löner till rådande förhållanden.
          </p>
          <p xml:id="i-XrUWBWM8d1NnKC31B8h8dJ" type="date">
            Stockholm den 23 oktober 1946.
          </p>
          <div xml:id="i-X4VapznRZV4Fg3Gr1HsnVM" type="signatureBlock">
            <list xml:id="i-6FdRVQLM7ocTE6LTK6jZHk">
              <item xml:id="i-8d2QxDwoPzSeN7YYemUcPY" who="i-PXyk3FSEnvnLEDQWQj4iC3" type="signature">
                Olof Löthner
              </item>
              <item xml:id="i-PueLZ8UppNgyKSr89AFJWv" who="i-GpZJp9yZv7rjY3JSWVZnWC" type="signature">
                Ragn Bergh
              </item>
              <item xml:id="i-V11mCCZBcnz82P3xQrFAVu" who="i-N9AjjY11HAeYEZv7pS9mmC" type="signature">
                Erik Arrhén
              </item>
            </list>
          </div>
        </div>
      </div>
    </body>
  </text>
</TEI>
