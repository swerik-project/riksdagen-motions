<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-02333">
  <teiHeader>
    <fileDesc>
      <titleStmt>
        <title>En fungerande sjukpenning</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2333 av Wiwi-Anne Johansson m.fl. (V)</title>
          <idno type="rdwebb">H5022333</idno>
          <rs type="number">2333</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5022333/text</ref>
          <ref type="dokument_url_html">http://data.riksdagen.se/dokument/H5022333</ref>
          <ref type="dokumentstatus_url_xml">http://data.riksdagen.se/dokumentstatus/H5022333</ref>
          <ref type="docx">http://data.riksdagen.se/fil/DEB91E43-9E7B-4698-BB45-437D259DB31D</ref>
          <ref type="pdf">http://data.riksdagen.se/fil/881D2CB2-2C1B-4DFC-BE0E-7E35879549BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Jmtg2hjXkjvyZiDuYVxhm7" type="signed"/>
        <correspContext corresp="i-Jmtg2hjXkjvyZiDuYVxhm7">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-6A9CNsJuLi5vGXmTrLW9xb" type="submitted">
          <date when="2017-10-04"/>
          <time when="11:26:02"/>
        </correspAction>
        <correspAction xml:id="i-AuX94VQ2j4TgqUNpDpGBPD" type="reviewed">
          <date when="2017-10-04"/>
          <time when="11:44:31"/>
        </correspAction>
        <correspAction xml:id="i-XhgGuU77CNU3pJrgcW2if6" type="referred">
          <date when="2017-10-13"/>
        </correspAction>
        <correspAction xml:id="i-G7zovtNbPCVzNzkYnSM8E6" type="assigned">
          <date when="2018-11-01"/>
          <time when="14:24:21"/>
        </correspAction>
        <correspContext corresp="i-G7zovtNbPCVzNzkYnSM8E6">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-J1b8PoDNZoSdbqaNGBGtwS" type="behandlas_i"/>
        <correspContext corresp="i-J1b8PoDNZoSdbqaNGBGtwS">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2333 av Wiwi-Anne Johansson m.fl.
          (V) En fungerande sjukpenning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PQAat4awZ3cvJUfNN2hE5R">
            1 Förslag till riksdagsbeslut
          </head>
          <list style="ol">
            <item xml:id="i-EK1YgCmoRMtaJ9giUsGNKV">
              Riksdagen ställer sig bakom det som anförs i motionen om att
              regeringen bör utreda andra mer rättssäkra möjligheter att minska
              sjukfrånvaron än att sätta ett kvantitativt mål om att minska
              sjukpenningtalet och tillkännager detta för regeringen.
            </item>
            <item xml:id="i-8njo5ExGJvASMUT3qWegow">
              Riksdagen ställer sig bakom det som anförs i motionen om att
              det bör utredas om tidsgränserna i rehabiliteringskedjan är till
              den enskildes fördel eller om de bör slopas och tillkännager detta
              för regeringen.
            </item>
            <item xml:id="i-LNcxBdk3jLiW2mieevYssX">
              Riksdagen ställer sig bakom det som anförs i motionen om att
              införandet av en rehabiliteringsombudsman bör utredas och tillkännager
              detta för regeringen.
            </item>
            <item xml:id="i-ThpJnfus79muN5yM21DL8k">
              Riksdagen ställer sig bakom det som anförs i motionen om att
              regeringen bör införa en sanktionsavgift för de arbetsgivare som
              inte fullgör sina skyldigheter att underlätta för anställda att
              återgå till arbetet och tillkännager detta för regeringen.
            </item>
            <item xml:id="i-AfFmStamPLoRTdDbvMUSmU">
              Riksdagen ställer sig bakom det som anförs i motionen om att
              en utredning bör göras kring reglerna för SGI så att fler av dem
              som är sjuka inkluderas i försäkringen, och detta tillkännager
              riksdagen för regeringen.
            </item>
            <item xml:id="i-F51beHDBaJBcsK1aVyagmV">
              Riksdagen ställer sig bakom det som anförs i motionen om att
              regeringen bör återkomma med förslag som väsentligt förbättrar
              de ekonomiska villkoren för deltidssjukskrivna studenter och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-G2tEk7k9D9NPACAjtDC5QC" type="h1">
            2 Stark välfärd viktig vid sjukdom
          </head>
          <p xml:id="i-9C7SM5xiaMDNJN11771wns">
            En stark och bra välfärd som finansieras gemensamt via skattesystemet
            är ett fundament i ett jämlikt samhälle. Genom socialförsäkringssystemen
            kan vi få en solidarisk omfördelning av resurser mellan kvinnor
            och män, mellan lågavlönade och högavlönade och mellan olika perioder
            i våra liv.
          </p>
          <p xml:id="i-Ep2CiWRnj12B4F7X2kQrpz">
            Alla kan bli sjuka och alla har därför intresse av en bra sjukförsäkring.
            Även den som aldrig själv blir långvarigt sjuk tjänar på att de
            som har oturen att drabbas har en rimlig ekonomisk situation och
            – när det är möjligt – får bra stöd att komma tillbaka till arbete.
            Vänsterpartiet vill att sjukförsäkringen ska ge bra ersättning
            för förlorad arbetsinkomst och därmed skapa en trygghet i att
            vi alla klarar oss ekonomiskt om vi blir sjuka. Den här motionen
            redogör för Vänsterpartiets politik avseende sjuk­penningen. Våra
            förslag till förändringar av sjuk- och aktivitetsersättningen
            återfinns i motionen Villkoren för sjuk- och aktivitetsersättning
            (2017/18:V212).
          </p>
          <p xml:id="i-Wdiyd6Qv3vkDK5uEoXfz8z">
            Den generella välfärden hotas emellertid om misstron mot människors
            vilja att arbeta genomsyrar varje nytt förslag. Den förra regeringens
            attacker mot sjukförsäk­ringen har bl.a. lett till sänkta ersättningsnivåer
            och att sjuka har utförsäkrats. Solidariska trygghetssystem har
            ett starkt stöd i vårt land men när människor märker att de inte
            längre kan lita på systemet skaffar de som har råd i stället privata
            försäkringar. Dessa grupper förlorar då också intresset för att
            upprätthålla nivån på de offentliga trygghetssystem som alla andra
            är beroende av. Det leder till sämre kvalitet och sänkta lägstanivåer.
            Grundtrygghetssystem som enbart riktar sig till dem med allra
            störst behov kan därför aldrig hålla samma höga nivå som generell
            välfärd riktad till alla kan göra.
          </p>
          <head xml:id="i-WJejGv8W8wx4obUQw63P73" type="h1">
            3 Ökad restriktivitet efter mål om sjukfrånvaro
          </head>
          <p xml:id="i-22nDUenpeGLcMBvXoFrGMD">
            Regeringen har satt upp mål för ökad hälsa och minskad sjukfrånvaro.
            De har satt ett kvantitativt mål på 9,0 dagar år 2020. I regleringsbrevet
            till Försäkringskassan skriver regeringen att den ska verka för
            att uppfylla detta mål. Sjukpenningtalet är antalet dagar per
            person om alla sjuk-och rehabiliteringspenningdagar under ett
            år slås ut på alla försäkrade individer. Sjukpenningtalet i augusti
            2017 är 10,4 dagar vilket är 3,5 procent lägre jämfört med ett
            år tidigare. Regeringen och Försäkringskassan är mycket nöjda
            med minskningen och skickar ut pressmeddelanden om nya låga nivåer
            varje månad.
          </p>
          <p xml:id="i-A21rodPx1GysXUunuFwm9v">
            Parallellt med detta har det rapporterats om att allt fler sjuka
            människor får avslag på sina ansökningar om sjukpenning. Enligt
            statistik från Försäkringskassan har antalet indragna fall av
            sjukpenning mer än fördubblats det senaste året, från ca 2 till
            över 5 procent. Andelen ligger i januari 2017 på 5,2 procent för
            kvinnor och 4,9 procent för män vilket kan jämföras med 2,2 procent
            och 2,6 procent bara ett år tidigare.
          </p>
          <p xml:id="i-Y3aSkok4ZdkT1vTsTSyv1V">
            Totalt avslogs cirka 22 000 pågående sjukfall under 2016. Det
            var en betydande ökning och den högsta registreringen sedan 2009.
            Även avslagen på nya ansökningar om sjukpenning har ökat. Under
            april 2015 avslog Försäkringskassan 1 procent av nyansökningarna
            om sjukpenning, och 3 procent avslogs i april 2017.
          </p>
          <p xml:id="i-T4Vns73pXrYyUL7iAU6i7D">
            De som får flest avslag i förhållande till antal ansökningar
            är kvinnor och utrikes födda. Utrikes födda har dubbelt så hög
            andel avslag som de födda i Sverige. Gruppen som är födda i Mellanöstern,
            Nordafrika och Turkiet samt Afrika söder om Sahara har högst andel
            avslag på ansökan om sjukpenning. Inspektionen för socialförsäkringen
            (ISF 2016:5) har påpekat att det finns omotiverade skillnader
            i bedömningarna om rätt till sjukpenning i dessa fall.
          </p>
          <p xml:id="i-DrEFAKKLDduanoqRLozLXy">
            ISF har också påtalat att regeringens mål riskerar att påverka
            Försäkringskassans bedömning av intygen. Vänsterpartiet menar
            att sambandet blir tydligt när avslags­frekvensen har ökat så
            drastiskt sedan målet sattes. Vi anser att det är olämpligt att
            det ska finnas ett mål för sjukfrånvaron, som slår fast att den
            ska vara ”långsiktigt stabil och låg” då det riskerar att leda
            till just det som hänt de senaste åren – ett restriktivare regelverk.
            Ett mål som detta kan vara ett effektivt verktyg för att minska
            sjukpenningtalet, men det är inte det bästa sättet att få så många
            som möjligt att vara friska och jobba över en längre tid. Särskilt
            inte som variationer i det s.k. sjukpenning­talet kan ha många
            olika orsaker, som inte hänger samman med regelverket, och som
            dessutom samvarierar, vilket visas av Försäkringskassans analys
            av sjukfrånvarons variation (Socialförsäkringsrapport 2014:17).
          </p>
          <p xml:id="i-836fuemdbWv1bmg4S6rFZQ">
            Rättssäkerheten riskeras av de restriktiva bedömningarna i sig.
            Rättssäkerheten påverkas också av att väntetiden vid ett överklagande
            blir väldigt lång, då många överklagar Försäkringskassans beslut.
            På ett år har de som väntar på en omprövning av ett beslut ökat
            från 1 000 till 6 000 människor. Väntetiden i början på 2017 var
            25 veckor, dvs. nästan ett halvår. Samtidigt har nya bestämmelser
            gjort att sjukpenningen dras in vid beslut om avslag trots att
            personer överklagat. Väldigt få har råd att vara utan inkomst
            så länge och detta förfarande är orimligt. Vänsterpartiet har
            nu i samarbete med regeringen i budgetförslaget för 2018 föreslagit
            att Försäkringskassan ska betala ut sjukpenning till dess att
            ett ärende har slutligt avgjorts.
          </p>
          <p xml:id="i-St33uPZUNfDehCspL1MocW">
            Målet om att minska sjukpenningtalet riskerar uppenbart att vrida
            fokus bort från individens inkomsttrygghet vid sjukdom och samhällets
            rehabiliteringsansvar samt ansvar för en god arbetsmiljö. Därför
            bör regeringen utreda andra mer rättssäkra möjligheter att minska
            sjukfrånvaron än att sätta ett kvantitativt mål om att minska
            sjukpenningtalet. Detta bör riksdagen ställa sig bakom och ge
            regeringen till känna.
          </p>
          <head xml:id="i-2MH4iVPFMce25iYBpjKyCR" type="h1">
            4 Rehabiliteringen måste fungera
          </head>
          <head xml:id="i-KGgM4UpmVzH6AHSRydExcg" type="h2">
            4.1 Tidsgränser hjälper inte människor att bli friska
          </head>
          <p xml:id="i-JM3hZiVJWeMo5JpUg3XmJy">
            Den moderatledda regeringen försämrade sjukpenningen drastiskt.
            Systemet med den s.k. rehabiliteringskedjan som infördes 2008
            innebar fasta tidsgränser vid prövning av rätten till sjukpenning.
            Efter 90 dagar ska Försäkringskassan beakta om den sjukskrivne
            kan försörja sig efter omplacering till något annat arbete hos
            arbetsgivaren. Efter 180 dagar ska Försäkringskassan även beakta
            om personen kan försörja sig själv genom förvärvsarbete som är
            normalt förekommande på arbetsmarknaden, eller något annat lämpligt
            arbete som är tillgängligt. Alla sjukperioder ska räknas in, vilket
            innebär att man mycket snabbt kan befinna sig i dag 180, trots
            att sjukdomsfallet är nytt. Efter justeringar ska Försäkringskassan
            inte beakta detta om det finns särskilda skäl mot det, eller om
            det i annat fall kan anses oskäligt.
          </p>
          <p xml:id="i-E3E7mXh1SPViGbVLxSVCq6">
            Efter 360 dagar infördes en bortre tidsgräns, den s.k. stupstocken.
            Då blev man utförsäkrad ur systemet. Dessa försämringar har haft
            allvarliga effekter både för samhället i stort och genom att de
            har resulterat i en mängd personliga tragedier som dessvärre inte
            går att göra ogjorda. Den sönderslagna sjukförsäkringen visade
            sig inte heller motverka det ”utanförskap” som den borgerliga
            regeringen sade sig vilja komma till rätta med. Snarare tvärtom,
            nästan 100 000 personer utförsäkrades och 70 procent av dem var
            kvinnor. Många har det nu mycket svårt då de förutom sjukdom också
            drabbats av fattigdom. Människor hänvisas i allt högre utsträckning
            till försörjningsstöd. Av alla personer mellan 50 och 64 år som
            tvingades söka ekonomiskt bistånd 2011 var det enligt Socialstyrelsen
            en av fyra som gjorde det p.g.a. problem relaterade till sjukförsäkringen,
            dvs. att man fick för låg ersättning eller ingen ersättning alls.
            I gruppen 60–64 år var det nästan var tredje som sökte ekonomiskt
            bistånd av dessa anledningar. Försörjnings­stödet är inte till
            för att användas på det sättet som nu görs utan ska vara en akut
            och kortvarig form av hjälp för människor i kris och/eller med
            social problematik. Vänsterpartiets politik på detta område beskrivs
            i motionen En socialpolitik för jämlika levnadsvillkor (2017/18:V200).
            Vänsterpartiet har tillsammans med regeringen sett till att den
            bortre tidsgränsen i sjukpenningsystemet, den s.k. stupstocken,
            avskaffades i december 2015. De övriga tidsgränserna i det som
            kallas rehabiliteringskedjan som den borgerliga regeringen införde
            finns dock kvar.
          </p>
          <p xml:id="i-Ubx3VKeLBGisZTjRGhPwu">
            Inspektionen för socialförsäkringen (ISF 2017:9) har påtalat
            att Försäkringskassans bedömningar efter 90 och 180 dagar i rehabiliteringskedjan
            inte håller tillräcklig kvalitet. Kvalitetsbristerna beror till
            stor del på att ärendena saknar ett grundläggande utredningsarbete.
            För att sjukskrivningsprocessen ska fungera tillfredsställande
            behöver Försäkringskassan göra ett kontinuerligt och grundläggande
            utredningsarbete i varje ärende, både för att kunna bedöma den
            sjukskrivnas rätt till sjukpenning och för att klarlägga möjligheter
            för återgång i arbete. ISF menar att Försäkringskassan behöver
            arbeta mer med att utreda ärenden utifrån vad varje specifikt
            ärende kräver samt samordna sjukskrivningsprocessen på ett tydligare
            sätt.
          </p>
          <p xml:id="i-3aHTAsVzJTqjeLPCwTbpuK">
            Försäkringskassan beslutar om rätten till sjukpenning men har
            dessutom ett samordningsansvar för den rehabilitering som kan
            vara aktuell. Samordningsansvaret innebär att Försäkringskassan
            ska klarlägga den sjukskrivnas möjligheter för återgång i arbete
            och eventuella behov av rehabiliteringsåtgärder. Försäkringskassan
            är beroende av att t. ex. arbetsgivaren gör vad den kan för att
            medverka i rehabiliteringen, att anpassa arbetet eller hitta andra
            arbetsuppgifter på arbetsplatsen. Även om arbetsgivaren inte erbjuder
            rehabilitering eller anpassning av arbetsuppgifter dras sjukpenningen
            in för många vid 180 dagar. Det blir ett problem att människor
            måste oroa sig för sin ekonomi i stället för att koncentrera sig
            på rehabilitering och att bli friska nog att gå tillbaka till
            sin arbetsplats. Att söka och få ett annat arbete om man ännu
            inte är frisk kan vara mycket svårt.
          </p>
          <p xml:id="i-CxKwAZx8YPWDQsYMzaRBqs">
            Vi har alltså fortfarande ett system som innebär att sjukdom
            för många har kommit att innebära fattigdom och där kvinnor och
            arbetarklass drabbas särskilt hårt. Det bör därför utredas om
            tidsgränserna i rehabiliteringskedjan är till den enskildes fördel
            eller om de bör slopas. Detta bör riksdagen ställa sig bakom och
            ge regeringen till känna.
          </p>
          <head xml:id="i-4W4UHN1GJcfAoK8Q3Anx1K" type="h2">
            4.2 Rehabiliteringsombudsman bör införas
          </head>
          <p xml:id="i-MfCwRnXhvqtMHMEzWrSuJA">
            Psykisk ohälsa är i dag den vanligaste sjukskrivningsorsaken
            hos både män och kvinnor. Det finns också ett tydligt mönster
            där det i stor utsträckning är arbetstagare inom s.k. kontaktyrken,
            dvs. välfärdsyrken, som löper en ökad risk att sjukskrivas till
            följd av psykisk ohälsa.
          </p>
          <p xml:id="i-KAyNjmNkWyxBGbvuq8mrev">
            Landstingen har getts stimulansmedel för fortsatt utvecklande
            av rehabiliterings­koordinatorer som innebär ett viktigt stöd
            för individen. De hjälper till att samordna insatserna inom sjukvården
            och tar vid behov kontakt med arbetsgivare för att underlätta
            patientens återgång i arbete. Denna rehabiliteringskoordinatorsfunktion
            kan förbättra stödet till individen, men det behövs ytterligare
            insatser.
          </p>
          <p xml:id="i-W4BFAHygRDN3xNJ3ZWv559">
            Vi anser att regeringen bör medverka till att stärka individens
            ställning i rehabili­teringsprocessen. En möjlighet är att införa
            en s.k. rehabiliteringsombudsman med uppgift att bevaka individens
            rättigheter och behov. En ombudsman kan trycka på myndigheterna
            när den enskilde inte har fått den hjälp och det stöd som behövs.
            Därför behöver den här funktionen vara frikopplad från Försäkringskassan.
          </p>
          <p xml:id="i-3nkGyWADYAQYJ8cxB7JVhc">
            Vänsterpartiet har i budgetförhandlingar med regeringen fått
            igenom medel till en ny myndighet för arbetsmiljökunskap som inrättas
            i sommar. Myndighetens uppgift kommer vara bland annat att samordna
            och sprida forskningsbaserad kunskap inom arbetsmiljöområdet samt
            följa upp och utvärdera arbetsmiljöpolitiken. Det kommer att vara
            viktigt att denna nya myndighet har kontakt med rehabiliteringsombudsmannen.
          </p>
          <p xml:id="i-XgL8YYgvJmp1wgipJ2yxor">
            Mot denna bakgrund bör införandet av en rehabiliteringsombudsman
            utredas. Detta bör riksdagen ställa sig bakom och ge regeringen
            till känna.
          </p>
          <head xml:id="i-WpvXaMcTVY7r1vvh8h7Fjs" type="h2">
            4.3 Arbetsgivaren har ansvar för rehabilitering
          </head>
          <p xml:id="i-LFAHGDshRiPe8FBGaGzzTw">
            Arbetsgivaren har ett rehabiliteringsansvar. En av de försämringar
            som den borgerliga regeringen gjorde 2008 var att lägga över en
            del av ansvaret på rehabilitering på den enskilde själv. Arbetsgivaren
            behövde inte längre skicka in en rehabiliteringsutredning till
            Försäkringskassan utan arbetstagaren blev skyldig att lämna in
            ett arbetsgivar­utlåtande. I det ska arbetsgivaren lämna de upplysningar
            som Försäkringskassan behöver för att klarlägga behovet av rehabilitering,
            t.ex. vilka möjligheter som finns att ta till vara den försäkrades
            arbetsförmåga hos arbetsgivaren. Om detta inte inkommer kan Försäkringskassan
            dra in sjukpenningen för den enskilde. En granskning som ISF gjort
            visar att arbetsgivaren ofta missar att skicka in ett arbetsgivarutlåtande.
            Försäk­ringskassan hade inte heller i 40 procent av ärendena tagit
            kontakt med arbetsgivaren. I drygt 50 procent av ärendena har
            Försäkringskassan begärt in ett arbetsgivarutlåtande. I endast
            en mindre del av ärendena har arbetsgivaren uppgett sig kunna
            göra någon form av anpassning eller omplacering (ISF 2017:9).
          </p>
          <p xml:id="i-VF7ZQerEWsYDBQ1E19NrUC">
            Vänsterpartiet vill ha ett förstärkt rehabiliteringsansvar för
            arbetsgivaren och en stärkt rätt till rehabilitering för individen.
            Det är glädjande att arbetsmarknadens parter har tagit initiativ
            till partsgemensamma lösningar för friskare arbetsplatser. I dag
            ligger kraven nästan uteslutande på den sjuka personen själv,
            medan arbetsgivare kan vänta ut de olika tidsgränserna för att
            på så sätt sortera ut de anställda som inte kan arbeta i maximalt
            tempo hela tiden eller av andra skäl är mindre önskvärda. Trots
            att arbets­givare redan i dag är skyldiga att delta i rehabilitering
            av en arbetstagare sker detta alltför sällan och därför bör det
            vara möjligt att ta ut sanktionsavgifter för de arbets­givare
            som inte följer reglerna. Regeringen bör införa en sanktionsavgift
            för de arbetsgivare som inte fullgör sina skyldigheter att underlätta
            för anställda att återgå till arbetet. Detta bör riksdagen ställa
            sig bakom och ge regeringen till känna.
          </p>
          <head xml:id="i-JyZXPY894jXJ1fMVLHbQh8" type="h1">
            5 Beräkning av SGI
          </head>
          <p xml:id="i-4qMH4yRVzWAEqGHAkYwp19">
            Sjukpenningen ska täcka ett inkomstbortfall vid sjukdom och bör
            då vara relaterat till den vid sjuktillfället aktuella inkomsten.
            Så beräknas också den sjukpenninggrundade inkomsten (SGI) i dag
            för en majoritet av de försäkrade, de som har tillsvidare­anställning
            med regelbundna inkomster. För den växande gruppen med oregelbundna
            inkomster eller olika inkomstkällor beräknas SGI bakåt i tiden
            på tidigare faktisk inkomst.
          </p>
          <p xml:id="i-YcNBczYZJ8FwUgshzTp8r7">
            Under den borgerliga regeringen försämrades också nivåerna på
            sjukpenningen. Taket i sjukförsäkringen sänktes 2007, efter sänkningen
            fick bara var tredje ut 80 procent vid sjukdom. I årets budgetförslag
            har Vänsterpartiet i förhandlingar med regeringen höjt inkomsttaket
            för sjukpenning. Sett till en månadslön höjs taket med 1 896 kronor;
            från 28 438 kronor till 30 333 kronor.
          </p>
          <head xml:id="i-AJLpxnrqfm2msqbDGghbLi" type="h2">
            5.1 Nollklassade
          </head>
          <p xml:id="i-HvkFMi1qkMhNkwM1a9hNEr">
            Enligt Socialförsäkringsrapport 2016 framgår att 4–5 procent
            av den arbetsföra befolkningen i åldern 20–64 år varaktigt uppskattas
            sakna försäkrad förvärvsinkomst i socialförsäkringen. Det finns
            en grundnivå i både föräldrapenning, arbetslöshets­försäkring
            och i sjuk- och aktivitetsersättning, men inte för dem som söker
            sjukpenning. Dessa tvingas vid sjukdom då leva på anhöriga eller
            söka ekonomiskt bistånd. Det är dock det yttersta skyddsnätet
            och därför måste de först avyttra eventuell bil och andra ägodelar,
            använda sina sparpengar, även om de var tänkta för barnen, och
            sälja eventuell bostad, även om det betyder att de blir bostadslösa.
            Vänsterpartiets politik på området beskrivs i motionen En socialpolitik
            för jämlika levnadsvillkor (2017/18:V200).
          </p>
          <p xml:id="i-3qUpvbSzZJ3B9oWe8eSyua">
            De som blir nollplacerade vid beräkning av SGI är de som inte
            har några eller har låga inkomster. Lönen måste uppgå till minst
            24 procent av prisbasbeloppet för att ge SGI. Det gäller också
            nyanlända som är sjuka eller föräldralediga. Även de med tidsbegränsade
            anställningar eller oregelbundna inkomster riskerar att nollplaceras.
            SGI beräknas bakåt i tiden och då speglar beräkningen av SGI inte
            alltid den inkomst man har eller haft eller skulle ha fått. Förutsägbarheten
            för dessa personers försäkringsskydd är därmed liten. En stor
            grupp har också så låg SGI att de inte klarar sig.
          </p>
          <p xml:id="i-CKYtw8VDgvkeT2HUd57KNQ">
            80 000 personer fick 2015 ett beslut om SGI noll. Det innebär
            att dessa personer inte har rätt till bl.a. sjukpenning, tillfällig
            föräldrapenning och föräldrapenning på inkomstnivå. Det här är
            en ökning med nästan 50 procent jämfört med år 2010. För de människor
            som får sin SGI nollad leder besluten ofta till mycket stora konsekvenser
            för den privata ekonomin, och med det stora konsekvenser för den
            enskildes liv.
          </p>
          <p xml:id="i-LJmoq8Bm6b71x98MXUEpYi">
            Inspektionen för socialförsäkringen påpekar att reglerna kring
            beräkning av SGI är svårförståeliga, att myndigheternas olika
            system och regelverk inte är kompatibla och att Försäkringskassans
            kommunikation angående vilka regler som gäller ofta är svårbegriplig.
            Regelverket kring skydd av SGI är komplext och svårt att förstå.
            De som vet hur SGI skyddas vid förvärvsavbrott kan behålla sin
            SGI under lång tid. Däremot kan den som saknar kunskap eller förmåga
            och gör fel riskera att få SGI noll efter en enda dag utan SGI-skydd.
          </p>
          <p xml:id="i-3x5bwH3pfwiUgo6FtjgYmS">
            Den vanligaste orsaken till nollplacering är att de sökande inte
            skickar in de handlingar som Försäkringskassan begär eller att
            de inte gör anspråk på inkomst som kan ligga till grund för SGI.
            En annan vanlig orsak är att många av dem som nollplaceras är
            arbetslösa och under en period inte har varit inskrivna som arbets­sökande
            på Arbetsförmedlingen. Det kan räcka med några dagar och kan handla
            om att man t.ex. missar ett möte. Det kan också vara att man missar
            att gå till Arbetsförmed­lingen och anmäla sig som arbetssökande
            första dagen direkt efter sjukskrivnings­perioden. Detta gäller
            många av dem som utförsäkras och fortfarande är sjuka. Dessa personer
            saknar SGI-skydd, vilket kan leda till ett beslut om SGI noll.
          </p>
          <p xml:id="i-HayrPfQmKK6WrdS7McuvgX">
            Försäkringskassans och Arbetsförmedlingens samarbete påverkar
            också förutsägbarheten i SGI-handläggningen. Granskningen visar
            att Arbetsförmedlingens interna kodning för om en person är aktivt
            arbetssökande är bristfällig och har alltför stor betydelse hos
            Försäkringskassan i relation till dess tillförlitlighet. Risken
            för att en person nollplaceras på vaga grunder ökar när Arbetsförmedlingens
            kodning blir avgörande. Granskningen visar också att bristerna
            i de båda myndigheternas elektroniska och manuella informationsutbyte
            försämrar förutsättningarna för en effektiv och rättssäker handläggning
            (Rapport ISF 2016:10).
          </p>
          <p xml:id="i-Lcpw1fXXrAAQ1WnCNZng7b">
            En utredning bör göras kring reglerna för SGI så att fler av
            dem som är sjuka inkluderas i försäkringen. Detta bör riksdagen
            ställa sig bakom och ge regeringen till känna.
          </p>
          <head xml:id="i-EDGhSdHt9VCF5DCM1X6fNz" type="h2">
            5.2 Studenters rätt till deltidssjukskrivning och SGI-skydd
          </head>
          <p xml:id="i-DGHp9gw4aGTQ1XFP9nYGny">
            Studenter kan i dag vara sjukskrivna på deltid men det blir en
            ekonomiskt svår situation då studiemedlet minskas medan det inte
            finns någon möjlighet till ersättning från sjukförsäkringen. Sjukpenning
            betalas endast ut till studenter som är heltidssjukskrivna. Följden
            blir att studenter har att välja på att antingen fortsätta studera
            på heltid trots behov av deltidssjukskrivning eller att tvingas
            avsluta studierna. Detta kan vålla stora problem för personer
            med långvariga eller kroniska sjukdomar eller funktionsned­sättningar
            att fullfölja sina studier.
          </p>
          <p xml:id="i-U8V2ZySmx2qRCR291VYTov">
            Regeringen har tillsatt en utredning angående studerandes trygghet
            vid sjukdom som pågår fram till hösten 2018. De har också aviserat
            att studenter som är sjukskrivna på deltid i särskilda fall ska
            kunna behålla hela studiemedlet från 1 juli 2018. Med regeländringen
            ska studenter, vid särskilda skäl, kunna få fullt studiemedel
            och studera på halvtid under sjukskrivningen. Vänsterpartiet anser
            att det är bra att ge deltids­sjukskrivna studenter möjlighet
            att fortsätta studera. Regeringen bör återkomma med förslag som
            väsentligt förbättrar de ekonomiska villkoren för deltidssjukskrivna
            studenter. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-ESH2eLLzheWAJkCCLQ7AVQ">
              Wiwi-Anne Johansson (V)
            </item>
            <item xml:id="i-8LzPvir28fP4w3N9SrSKYt">
              Ulla Andersson (V)
            </item>
            <item xml:id="i-GznjJyxWuhNqHNQnW1PM4Y">
              Ali Esbati (V)
            </item>
            <item xml:id="i-Fptg9vxQ6cz67Lwg486R7Y">
              Christina Höj Larsen (V)
            </item>
            <item xml:id="i-VnQvVi31YmiSiJ8cYuaz1d">
              Momodou Jallow (V)
            </item>
            <item xml:id="i-HAzbtmosXDtdWstH32NHga">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
