<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00119">
  <teiHeader>
    <fileDesc>
      <titleStmt>
        <title>om vidgning av direktiven till trafikpolitiska utredningen, m. m.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vidgning av direktiven till trafikpolitiska utredningen, m. m.</title>
          <idno type="rdwebb">FX02119</idno>
          <rs type="number">119</rs>
          <ref type="dokument_url_text">http://data.riksdagen.se/dokument/FX02119/text</ref>
          <ref type="dokument_url_html">http://data.riksdagen.se/dokument/FX02119</ref>
          <ref type="dokumentstatus_url_xml">http://data.riksdagen.se/dokumentstatus/FX02119</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BzYgGpLotxmsWDEnHPnKgu</idno>
            <name>LENNART MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-B7hrTkCutn2YGLqw9zbUd2</idno>
            <name>BENGT SJÖNELL</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VwJJoP13W55HygiZgiSjuP" type="signed"/>
        <correspContext corresp="i-VwJJoP13W55HygiZgiSjuP">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-BzYgGpLotxmsWDEnHPnKgu"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-B7hrTkCutn2YGLqw9zbUd2"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-FcSHwyiPoR4KQVGMkW2y5K"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-8Lq2FtVLPjm4ZuNxycmaDK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__119/mot_1974__119-001.pdf"/>
      <fw xml:id="i-2tKQpqx8VkvLMf67rcAZpX">
        Mot. 1974:119 2
      </fw>
      <div xml:id="i-4UogbcrEv7yVMfBaw5xJxS" type="motHeader">
        <div xml:id="i-9XZzoJ744oXhtVKMHjCG2W" type="motTitle"/>
        <div xml:id="i-9dQAsKs2DmSqbKgPmRsBWP" type="motSubmissionInfo"/>
      </div>
      <div xml:id="i-RW4DjRVFB9uX3Y9ZXwzDYz" type="motBody">
        <div xml:id="i-9gEdjsi67xVqQoiqkBxrh4">
          <p xml:id="i-449gHjKutrZL3wJpiTyeKh">
            Motioner nr 119—123 år 1974 Mot. 1974 119—123
          </p>
          <p xml:id="i-JfK2DbpKfHiBPQkK2NMktb">
            Nr 119
          </p>
          <p xml:id="i-15i4WQMUL3FznrJZR9rMPt">
            av herr Fälldin m. fl. om vidgning av direktiven till trafikpolitiska
            utredningen, m. m.
          </p>
          <p xml:id="i-MYTPvjaVguXLGLbZ94pJCf">
            I dagens samhälle ställs stora krav på transportväsendet både
            för att människorna skall kunna nå sina arbetsplatser, kunna utnyttja
            sin fritid och kunna umgås med varandra och för att en störningsfri
            distribution av varor och tjänster skall möjliggöras. Transportväsendet
            måste ha tillfreds- ställande nationell utsträckning och vara
            internationellt integrerat. I vårt land började järnvägar byggas
            vid mitten av 1800-talet. Järnvägsnätet nådde sin största omfattning
            på 1930-talet. Under 1900-talets första decennier började bilen
            komma till användning och kom att bli ett alltmer betydelsefullt
            komplement till järnvägarna. Sedan 1940-talet har en stor del
            av järnvägsnätet lagts ner med en påtaglig försämring av trafikservicen
            som följd. En betydande indragning av busslinjer har ytterligare
            försämrat den kollektiva trafikförsörjningen. Denna utveckling
            har skapat svårigheter för de billösa som, i varje fall om de
            är bosatta på landsbygden och i mindre tätorter, råkat i situationer
            som inte kan accepteras i ett samhälle där ökad jämlikhet är ett
            grundläggande mål. Den har på samma gång berövat näringslivet
            på dessa ställen en i många fall avgörande förutsättning för fortsatt
            och/eller utbyggd verksamhet. Goda kommunikationer är en förutsättning
            för positiv utveckling. Samhällets struktur bestäms i hög grad
            av trafiksystemets utformning. Enligt vår uppfattning skall ansträngningarna
            inriktas på att skapa förutsättningar för utveckling i alla delar
            av landet. Bostäder, arbete och service skall tillförsäkras människorna
            i landets olika delar. Detta skall förverkligas genom en decentralistisk
            lokaliserings- och regionalpolitik. Trafikpolitiken måste betraktas
            som och utgöra en integrerande del av denna. Målsättningen för
            trafikpolitiken skall vara att till rimliga priser erbjuda de
            enskilda människorna goda kommunikationer och att tillgodo- se
            näringslivets behov av transporter och trafikservice i övrigt.
            Hela landet måste sålunda ha en tillfredsställande trafikservice.
            Trafikpolitiken måste syfta till en god trafikförsörjning med
            så låg energiförbrukning som möjligt.
          </p>
          <p xml:id="i-K2nAwHCWkspzsEw9EaTFfk">
            Trafikplanering
          </p>
          <p xml:id="i-PjF8mrZHKFLtc8HvErz73f">
            Den nuvarande trafikpolitiken vilar på riksdagens beslut från
            år 1963. Innebörden i detta är bland annat att det skall råda
            konkurrens mellan olika trafikgrenar och att dessa i princip var
            och en skall bära sina kostnader. Det har inte varit möjligt att
            med denna trafikpolitik tillgodose de krav som den regionalpolitiska
            målsättningen ställer. En
          </p>
          <p xml:id="i-RXo3Xzpg8Xegmzf28ooSLC">
            1 Riksdagen 1974. 3 saml. Nr 119—123
          </p>
          <pb facs="riksdagen-motions-pdf/data/1974/mot_1974__119/mot_1974__119-002.pdf"/>
          <p xml:id="i-YQ6BJbxFLmkN6fpBFDEgxp">
            omprövning är därför nödvändig. Chefen för kommunikationsdeparte-
            mentet bemyndigades den 29 september 1972 att tillkalla sakkunniga
            med uppgift att företa en utredning av vissa trafikpolitiska frågor,
            trafikpolitiska utredningen. Enligt vår mening bör direktiven
            till de sakkunniga vidgas. Det bör uppdras åt de sakkunniga att
            utarbeta trafikpolitiska riktlinjer för ett decentraliserat samhälle.
            De bör bl. a. överväga och ompröva gällande räntabilitetskrav
            för de statliga kommunikationsföretagen. Såsom vi inledningsvis
            påpekat är trafikförsörjningen i stora delar av landet otillfredsställande.
            Utredningen bör så snabbt som möjligt lägga fram förslag som syftar
            till att skapa erforderliga kommunikations- möjligheter för alla.
            De handikappades speciella problem måste därvid också beaktas.
            Alla delar av landet måste tillförsäkras kollektiva transportmöjligheter
            motsvarande behovet och till sådana priser att det kollektiva
            resandet framstår som attraktivt. Trafikgrenarnas kostnadsansvar
            måste baseras på en samhällseko- nomisk totalkalkyl, kompletterad
            med sociala och miljömässiga avväg- ningar mellan olika trafikgrenar
            och med hänsyn till deras betydelse för olika delar av landet.
            Taxor, beskattning och ekonomiska stimulansåt- gärder skall avvägas
            så att den trafikpolitiska målsättning som angivits i det föregående
            kan uppnås. Åtgärder måste vidtas i syfte att utjämna rese- och
            transportkostnader mellan olika landsdelar. Taxor och avgifter
            för gods- och persontrafik skall utformas så, att den praktiska
            effekten blir att inte någon del av landet skall kunna utpekas
            som speciellt oförmånlig från taxe- och avgiftssynpunkt. Ett system
            med maximitaxa måste införas för resor med tåg och flyg. För tåg
            bör avgiften begränsas till vad som nu gäller vid resor om 500
            km. Vi konstaterar med tillfredsställelse att utredningen enligt
            sina direktiv skall syna konstruktionen av SJ:s taxor och överväga
            möjligheterna att anpassa taxorna på längre avstånd, så att de
            dels i större utsträckning kommer att ligga i linje med samhällets
            allmänna regional- politiska och näringspolitiska mål, dels förbättrar
            SJ:s möjligheter att hävda sig i fråga om persontrafik, godsslag
            och sändningsstorlekar, som SJ har naturliga förutsättningar för
            att handha. Vi vill upprepa att samhällets allmänna regionalpolitiska
            och näringspolitiska mål skall vara ett decentraliserat samhälle,
            vilket måste beaktas av utredningen. Frågan om maximitaxa och
            enhetstaxa för persontrafik bör prövas i detta sammanhang. För
            att göra kollektivtrafiken attraktiv är det nödvändigt att servicen
            är god. Utefter de busslinjer som används som ersättning för nedlagda
            järnvägslinjer lämnar förekomst och standard i fråga om vindskydd
            och väntlokaler mycket övrigt att önska. Öppethållandetiderna
            för väntsalar- na är på många håll otillräckliga. Liknande förhållanden
            råder vid många stationer på vissa järnvägslinjer. Åtgärder för
            att avhjälpa dessa brister i kollektivtrafikservicen bör övervägas.
            Från och med budgetåret 1970/71 utgår statligt stöd till järnvägs-
            och lastbilstransporter från ort inom stödområdet. 1973 års riksdag
            beslutade
          </p>
          <pb facs="riksdagen-motions-pdf/data/1974/mot_1974__119/mot_1974__119-003.pdf"/>
          <fw xml:id="i-8dQJftet9VmCUwUe1awpG8">
            Mot. 1974:119 3
          </fw>
          <p xml:id="i-9AvfFm1rDFv1iskFhvwsw5">
            om en viss utbyggnad av stödet fr. o. m. bidragsåret 1974. Ursprungligen
            gällde stödet helfabrikat och mera bearbetade halvfabrikat och
            avsåg utgående transporter och transporter inom stödområdet. Genom
            beslutet av föregående års riksdag skall stöd utgå också för vissa
            råvaror och halvfabrikat som sänds till orter inom stödområdet.
            Vidare infördes sådana förändringar i bestämmelserna att bidrag
            medges för transporter på sträckor över 250 km och att lägsta
            sändningsvikt nu är 300 kg. Möjlighet infördes också att beakta
            utländsk transportsträcka vid bidragsgivningen. Vi hälsar dessa
            förbättringar med tillfredsställelse. Enligt vår mening bör emellertid
            stöd utgå för transportsträcka på lägst 200 km. En ny avståndsklass
            på 201-250 km bör därför införas, och inom denna bör rabattsatsen
            10 procent gälla. Därmed kommer betydelsefulla transporter från
            de södra och mellersta delarna av stödområdet att omfattas av
            stödbestämmelserna. Viktgränsen för att stöd skall utgå bör sänkas
            till 200 kg. Detta skulle vara av betydelse särskilt för de små
            och medelstora företag som levererar sina produkter direkt till
            förbrukare, varvid sändningarna måste bli förhållandevis små.
            Vi anser vidare, såsom tidigare, att transport in till stödområdet
            av inom jordbruket använda förnödenheter bör ges stöd. Dessutom
            bör transporten in till stödområdet av tillsatsämnen för pappersindustrin
            omfattas av stödbestäm melserna. Transportstödet omfattar järnvägs-
            och lastbilstransporter. Enligt vår uppfattning är det emellertid
            angeläget att också flygtransporter blir stödberättigade. Konkurrensen
            mellan olika slag av transportmedel blir snedvriden om flyget
            lämnas utanför. Detta kan leda till att en rationell utveckling
            inom transportområdet motverkas. De här föreslagna förbättringarna
            av det nu utgående transportstödet bör bli föremål för skyndsam
            utredning, så att förslag kan föreläggas 1974 års höstriksdag.
            Vi har bl.a. i riksdagen tidigare krävt mera medvetna former för
            trafikplaneringen. Enligt vår mening bör riksomfattande trafikförsörj-
            ningsplaner upprättas. Dessa skall bygga på samordning av regionala
            trafikförsörjningsplaner som landstingen upprättat, grundade på
            lokala trafikförsörjningsplaner upprättade av primärkommunerna.
            Till vägled- ning för detta planeringsarbete på olika nivåer skall
            enhetliga normer och anvisningar utarbetas. Representanter för
            primärkommuner, landsting och trafikföretag skall beredas möjlighet
            att från början delta i det regionala planeringsarbetet. De enskilda
            kommunmedlemmarna skall så långt möjligt ha inflytande på utformningen
            av trafikförsörjningsplanerna inom kommunerna. Det som här har
            framhållits beträffande trafikplaneringen förutsätter att kravet
            på länsdemokrati förverkligas. Länsstyrelserna har för när- varande
            i uppdrag att göra en regional trafikplanering. Vi betraktar detta
            som ett betydelsefullt första steg. Målet måste vara att landstingen
            får hand om trafikplaneringen och att av primärkommunerna upprättade
            lokala trafikplaner blir utgångspunkten för planeringsarbetet.
          </p>
          <pb facs="riksdagen-motions-pdf/data/1974/mot_1974__119/mot_1974__119-004.pdf"/>
          <fw xml:id="i-9A7YTPtHorMzfkyQZv38XT">
            Mot. 1974:119 4
          </fw>
          <p xml:id="i-GRzu667A74qWXP4JDsQCXo">
            De regionala trafikplanerna måste samordnas på riksplanet. För
            ett effektivt utnyttjande av resurserna och en god service krävs
            också ett väl fungerande samarbete mellan de verk som handlägger
            trafikfrågor. Det skall åligga kommunikationsdepartementet att
            svara för den behövliga samordningen. Departementet måste ägna
            större uppmärk- samhet åt dessa uppgifter. En förstärkning i detta
            avseende bör ske genom tillsättande av ett samordningsorgan i
            vars direktiv skall ingå att bl.a. svara för samordningen mellan
            olika trafikgrenar och deras planering samt att samråda i fråga
            om anslagsframställningar. Den trafikpolitiska utredningen bör
            få i uppdrag att närmare överväga formerna för denna samordning.
            Stor vikt måste läggas vid en samordning mellan allmänna trafikmedel
            och andra offentliga verksamheter, t. ex. postverkets, televerkets
            och försvarets. Enhetliga bestämmelser på transportpolitikens
            område mellan olika länder måste eftersträvas. Detta gäller särskilt
            de nordiska länderna. För vissa delar av vårt land tillgodoses
            en betydande del av transport- och trafikbehovet genom anlitande
            av norska och finska hamnar. Det är angeläget att ökat samarbete
            mellan de nordiska länderna på trafikens område kommer till stånd.
          </p>
          <p xml:id="i-9EZNXz5CaQyCZ34TrrtVxx">
            Kollektivtrafik
          </p>
          <p xml:id="i-6AVjQTMLyKvr8uLZGAvUrS">
            Den snabba tillväxten av persontrafiken under de senaste årtiondena
            har i stor utsträckning möjliggjorts av personbilismen. Den omfattande
            geografiska koncentrationen av arbetstillfällen har varit en bidragande
            orsak till persontrafikökning. Samtidigt har en betydande ökning
            av godstransporterna på landsväg ägt rum. Denna utveckling har
            som tidigare påpekats lett till en omfattande nedläggning av järnvägar
            och busslinjer. Följden har som också framhållits blivit en fortgående
            försämring av kollektivtrafiken, vilket medfört att många människor
            i glesbygderna ställts utan reella möjligheter att resa. Trafikpolitiken
            måste syfta till att skapa tillfredsställande kollektiv- trafik
            i hela landet. Järnvägsnätet måste upprustas för att kunna tillgodose
            de krav som ett decentraliserat samhälle ställer. Målsättningen
            skall bl. a. vara att förbättra förutsättningarna för att långväga
            godstrans- porter skall kunna ske med järnväg. Nuvarande järnvägsnät
            måste alltså bibehållas. Den trafikpolitiska utredningen bör ha
            att utgå från detta i sitt arbete. Nedskärningen av oljetillförseln
            från hösten 1973 har gett upphov till en kännbar brist på energi
            i flertalet industrialiserade länder. Samtidigt har de oljeexporterande
            länderna vidtagit betydande prishöjningar på sina produkter. Även
            om de åtgärder som vidtagits för att minska tillförseln av olja
            är av tillfällig karaktär, måste man räkna med att oljan som energikälla
            har begränsad varaktighet, varför prishöjningarna får antas bli
            bestående. Ökad sparsamhet med energi är därför nödvändig. Ansträngningarna
            för att få fram alternativa energikällor kan ha
          </p>
          <pb facs="riksdagen-motions-pdf/data/1974/mot_1974__119/mot_1974__119-005.pdf"/>
          <fw xml:id="i-S8kPg5MQPA9bT1b17DDgve">
            Mot. 1974:119 5
          </fw>
          <p xml:id="i-Hreb9NU6B1mf7ZKddzCSj3">
            avgörande betydelse för trafikpolitikens utformning. Det är nödvändigt
            att betydande resurser sätts in för forsknings- och utvecklingsarbete
            på detta område. Dessa frågor aktualiseras av oss i annat sammanhang.
            Energisnåla kommunikationsmedel måste ges prioritet. Det innebär
            att kollektivtrafik måste komma till användning i största möjliga
            utsträck- ning. Därmed framträder ytterligare ett motiv för ett
            väl fungerande järnvägsnät, såväl för persontrafiken som för godstrafiken.
            En utbyggnad av sjötrafiken bör också övervägas mot bakgrund av
            den nya situationen på energiområdet. Det är därvid nödvändigt
            att förstärka isbrytarberedskapen för att hålla hamnarna i norra
            Sverige öppna under hela året. Olika åtgärder för att öka sjösäkerheten
            är angelägna. Därvidlag är det särskilt nödvändigt med effektivare
            sjömätning för att göra de särskilda, tunga trafikkorridorerna
            säkrare. Lagstiftningen för att öka användningen av lots bör övervägas.
            Särskild hänsyn bör därvid tas till lotsbehovet för fartyg med
            farliga laster såsom kemikalier, oljor osv. Den trafikpolitiska
            utredningen bör särskilt granska trafikpolitikens möjligheter
            att åstadkom ma energibesparingar på trafikområdet. Kostnaderna
            för upprätthållande av en tillfredsställande kollektiv- trafik
            på landsbygden får enligt vår mening inte överföras på primär-
            kommunerna. De statliga bidragen till icke lönsamma järnvägar
            och busslinjer måste ökas i den utsträckning som krävs för att
            en tillfreds- ställande trafikservice skall kunna upprätthållas.
            Kommunerna måste kunna utnyttja sina möjligheter att överta linjetrafik
            med buss i de fall då tillståndsinnehavaren inte upprätthåller
            trafiken i tillfredsställande om- fattning. Kollektiv trafik —
            vari taxi och färdtjänst bör innefattas — skall finnas i sådan
            utsträckning att människor som inte har tillgång till eget motorfordon
            tillförsäkras möjligheter till resande. Taxorna skall fast- ställas
            med riktpunkten att alla skall kunna anlita kollektiva trafikmedel.
            De kommunala myndigheterna skall medverka och ta initiativ till
            sådana trafikreglerande åtgärder i tätorter som krävs för kollektivtrafikens
            främjande. Kommunerna bör stimuleras att införa enhetstaxesystem.
          </p>
          <p xml:id="i-M9QfYNJaSuvJcxFQT4idR6">
            Bilismen
          </p>
          <p xml:id="i-QDYG59qL38rCm6mHpkXfTD">
            Särskilt på landsbygden och i områden där kollektivtrafikapparaten
            inte är anpassad till individens behov måste bilen betraktas som
            nödvändig i trafikförsörjningen. Den växande privatbilismen har
            dock medfört allt svårare problem i de större tätorterna. I storstadsområdena
            har trafikutvecklingen fått särskilt kännbara negativa konsekvenser
            för invånarna. Både i de centrala delarna och på de vägar och
            gator som sammanbinder förorterna med stads- kärnorna ger det
            knappa utrymmet upphov till omfattande trängsel- och köproblem.
            Motorfordon bidrar påtagligt till i luften påvisade, för människorna
            ohälsosamma, föroreningar. Stadsplaneringen måste väg- ledas av
            en strävan att så långt möjligt befria de centrala tätortsdelarna
            från biltrafik och att förlägga genomgående trafikleder utanför
            tätorts-
          </p>
          <pb facs="riksdagen-motions-pdf/data/1974/mot_1974__119/mot_1974__119-006.pdf"/>
          <fw xml:id="i-PuVBQUwqYmbwNrTzXAwkKp">
            Mot. 1974:119 6
          </fw>
          <p xml:id="i-UxKn18piy21DP4mCvmE2bp">
            bebyggelse. På kortare sikt bör även prövas förbud mot enskild
            biltrafik på vissa gator i stadskärnorna. Åtgärder måste snarast
            vidtas som syftar till att göra den kollektiva trafiken mera attraktiv.
            För att de kollektiva trafikmedlens konkurrenskraft skall stärkas
            och privatbilism i centrala stadsdelar motverkas, bör i större
            städer system med perifera, avgiftsfria parkeringsplatser vid
            kollektivtrafiklinjer och relativt höga parkeringsav- gifter i
            stadskärnorna tillämpas. Vi förutsätter att kommittén för utredning
            om kollektivtrafik i tätorter kommer att lägga fram förslag enligt
            dessa riktlinjer. Det är angeläget att kommitténs arbete påskyndas.
            Man måste räkna med att såväl lastbilen som personbilen kommer
            att spela en dominerande roll för gods- och personbefordran på
            kortare avstånd. Hänsyn måste tas till detta vid utformningen
            av trafikmiljön. En utvidgning av den delvis införda metoden att
            anknyta beskatt- ningen av lastbilar till det faktiska utnyttjandet
            av vägnätet, s.k. kilometerskatt, övervägs. Negativa effekter
            från lokaliseringssynpunkt och regionalpolitisk synpunkt måste
            undvikas. En metod kan vara en utbyggnad av transportstödet. Åkeribranschen
            rymmer när det gäller såväl godstransporter som personbefordran
            ett stort antal små företag. Enligt vår uppfattning är en sådan
            företagsstruktur förenad med många fördelar. Genom ett väl utbyggt
            nät av åkerier upprätthålls en god service. De fördelar som är
            förenade med stordrift tillvaratas i stor utsträckning genom de
            koopera- tiva lastbilscentralerna. Åkeriföretagens ekonomiska
            situation bör under- lättas genom statliga kreditgarantier. Denna
            fråga bör prövas i sitt näringspolitiska sammanhang.
          </p>
          <p xml:id="i-33C8GAqEHRBjMMF2Fnmuo8">
            Vägar
          </p>
          <p xml:id="i-2MULjQpnxS8U1dPuUURFwJ">
            Den grundläggande principen i fråga om byggande och drift av
            allmänna vägar skall vara att landets olika delar förses med ett
            vägnät av tillfredsställande standard. Vägnätet måste sålunda
            utformas även med tanke på glesbygdernas och de mindre tätorternas
            behov. Hittillsvarande tendenser i bebyggelsens och näringslivets
            lokalisering har lett till en koncentration av väginvesteringarna
            till några få tätbebyggda områden och till leder mellan dessa.
            Den nuvarande vägpolitiken grundas på förväntningar om en fortsättning
            på denna utveckling. De ställningstaganden som 1972 års riksdag
            gjort angående vägplaneringen skall dock enligt vår uppfattning
            leda till en annan, mera decentralistisk fördelning av väganslagen.
            Ökad befolkningskoncentration innebär relativt sett stegrade kostna-
            der för vägbyggandet liksom för andra samhälleliga ändamål. Undersök-
            ningar visar att erforderliga investeringar i trafikleder är mer
            kostnads- krävande per invånare räknat och i förhållande till
            tätortsytan ju större befolkningskoncentration en kommun har.
            I storstadsområdena måste denna tendens motverkas genom inriktning
            i ökad utsträckning på attraktiva kollektiva transportmedel.
          </p>
          <pb facs="riksdagen-motions-pdf/data/1974/mot_1974__119/mot_1974__119-007.pdf"/>
          <fw xml:id="i-UsUCAdjzyrhihFxSpBCaUd">
            Mot. 1974:119 7
          </fw>
          <p xml:id="i-Tr4mcRabsof2RDSkJjkc7A">
            För att utvecklingen med ökande koncentration av näringsliv och
            bebyggelse skall kunna brytas och en jämnare befolkningsfördelning
            över landet komma till stånd måste en större del av väganslagen
            gå till vägar utanför storstadsområdena. Väg- och gatuinvesteringar
            i storstadsom- rådena får inte innebära att upprustningen av vägarna
            i andra delar av landet eftersätts. Väganslagen har under senare
            år legat på en i stort sett oförändrad nivå. För att målsättningen
            om ett riksomfattande vägnät av god standard skall nås krävs höjning
            av väganslagen och inriktning på en upprustning av det lågtrafikerade
            vägnätet. Tanken på en ökning av kommunernas ekonomiska väghållningsansvar
            har framförts. Vi avvisar förslag av denna innebörd. Staten bör
            även i fortsättningen svara för de uppgifter den nu har. Allmän
            väg skall inte kunna dras in utan berörda kommuners tillstyrkan.
            Behovet av att i ökad utsträckning överföra enskilda vägar till
            statlig drift måste tillgodoses. Det är vidare angeläget att statsbidraget
            till enskilda vägar höjs, så att det täcker alla bidragsberättigade
            kostnader.
          </p>
          <p xml:id="i-3fPjvqWLU15DvoDHm1B2zD">
            Trafiksäkerhet
          </p>
          <p xml:id="i-LJk2gfhtXGx4APiD5vuAEN">
            En förutsättning för en säker trafik är en i skilda avseenden
            god trafikmiljö. Ett program som anger målen för myndigheternas
            trafik- säkerhetspolitiska arbete måste skyndsamt upprättas. Det
            bör åligga den föregående år tillsatta utredningen rörande vissa
            trafiksäkerhetsfrågor att utarbeta riktlinjerna för ett sådant
            program. Senast vid 1973 års riksdag har centern och folkpartiet
            i gemensam motion närmare utvecklat sin syn på dessa frågor. Riksdagen
            ansåg att motionen borde överlämnas till utredningen för att tagas
            under övervägande.
          </p>
          <p xml:id="i-HxyP19azXhNdaXHumBqPFK">
            Flyg
          </p>
          <p xml:id="i-BH8Tbq3wSGMisSrMsyXREs">
            För lösandet av kommunikationsfrågorna för delar av landet som
            har stora geografiska avstånd spelar flyget en viktig roll. Tillgodoseendet
            av krav från allmänhet och näringsliv på bättre och snabbare förbindelser
            mellan övre och inre Norrland och Gotland samt övriga delar av
            Sverige förutsätter sålunda att flyg kommer till användning i
            större utsträckning än för närvarande. Därvid bör också de krav
            som ställs när det gäller turismens utveckling uppmärksammas.
            Samhället skall verka för en sådan utbyggnad av flygplatser och
            flyglinjer att de möjligheter som luftfarten erbjuder utnyttjas
            på bästa sätt. Betingelserna för allmänflygets utveck- ling skall
            beaktas. Möjligheterna att tillgodose bl.a. fjällvärldens och
            skärgårdarnas trafikbehov genom helikopterflyg skall tillvaratas.
            Stor uppmärksamhet måste ägnas flygsäkerhetsfrågorna. Genom samordning
            av olika trafikgrenar skall tillses att expansionen i fråga om
            flygverksam- heten inte leder till en utvecklingshämmande minskning
            av trafikunder- laget då det gäller kollektiv marktrafik. Detta
            är av synnerlig vikt med tanke på de stora mängder energi som
            ett flygplan kräver jämfört med
          </p>
          <pb facs="riksdagen-motions-pdf/data/1974/mot_1974__119/mot_1974__119-008.pdf"/>
          <fw xml:id="i-9XyrK5AwsB46FRaDeF7hzE">
            Mot. 1974:119 8
          </fw>
          <p xml:id="i-NvtH3dcebN1hwELU51U5Dw">
            andra trafikmedel. Den trafikpolitiska utredningen bör enligt
            vår mening behandla även flygets roll i trafikförsörjningen utifrån
            dessa synpunkter.
          </p>
          <p xml:id="i-D8TMvu3veAtJ2GXUgLSNqZ">
            Trafik och miljö
          </p>
          <p xml:id="i-5nax5Zdbuz4Y8JWr5CaV8R">
            Trafikmiljön skall utformas så att negativa biverkningar motverkas
            och så att den integreras med den allmänna samhällsmiljön. Planering
            och byggande av vägar, flygplatser och dylikt måste inriktas på
            att i möjligaste mån bevara landskapets egenart och skönhetsvärden.
            Luftföro- reningar skall förebyggas genom bättre bilavgasrenare,
            mindre förorenade oljor och förbättrade metoder för fordonens
            drift. Bullernivån hos fordonen måste sänkas. Forskning på nämnda
            områden måste få hög prioritet. Störande buller skall motverkas
            även genom att livligt trafikera- de leder förläggs på tillräckligt
            avstånd från bostadsområden eller genom avskärmning. Utarbetade
            riktlinjer inom samhällsplaneringen måste läggas till grund för
            skyndsamt förverkligande. Det är angeläget att planeringen av
            flygplatser inriktas på att undvika placeringar som medför bullerstör-
            ningar i bostadsområden. Transporter av olja och andra miljöfarliga
            produkter är förenade med stora risker. Säkerheten vid transporter
            av detta slag måste ökas och beredskapen i händelse av olyckor
            stärkas.
          </p>
          <p xml:id="i-R9WQsspuEtkZ3WXG5f9AZG">
            Hemställan
          </p>
          <p xml:id="i-JtvB4qunSYGS6L6TRyvPgZ">
            Med hänvisning till det anförda hemställs att riksdagen hos Kungl.
            Maj:t anhåller 1. att direktiven till den trafikpolitiska utredningen
            vidgas i enlighet med vad som anges i motionen, 2. att frågan
            om förbättringar av det nu utgående transport- stödet blir föremål
            för skyndsam utredning samt förslag till höstriksdagen 1974 på
            i motionen angivna grunder.
          </p>
          <p xml:id="i-RuZa9wz5ngcPniNP7jmePA" type="date">
            Stockholm den 17 januari 1974
          </p>
          <p type="signatureBlock" id="i-GqrhffQ58HrNJvFvHzEacn">
            THORBJÖRN FÄLLDIN (c)
          </p>
          <p xml:id="i-85hmuNh24JVPk5eM26XYQV">
            JOHANNES ANTONSSON (c) KARIN SÖDER (c)
          </p>
          <p xml:id="i-8nCeVJSqsu56KhEQ7wGZ69">
            BERTIL JONASSON (c)
          </p>
          <p xml:id="i-3kX7HUStgAZgxSA4qj73LE">
            LENNART MATTSSON (c) i Lane-Herrestad
          </p>
          <p xml:id="i-VVsEKLMDuiNgEhxRRVv1ur">
            FRITZ BÖRJESSON (c) i Glömminge ERIC CARLSSON (c) i Vikmanshyttan
            ELVY OLSSON (c) i Hölö THORSTEN LARSSON (c) i Staffanstorp
          </p>
          <p xml:id="i-RwNfvCJu8ehed27EEr6esF">
            BENGT SJÖNELL (c) TORSTEN BENGTSON (c) i Jönköping JAN-IVAN NILSSON
            (c) i Tvärålund RUNE GUSTAVSSON (c) i Alvesta ANNA-LISA NILSSON
            (c) i Kristianstad
          </p>
          <p xml:id="i-AqbqaYSF61QckrP4ERyy8W">
            IVAN SVANSTRÖM (c)
          </p>
        </div>
      </div>
    </body>
  </text>
</TEI>
