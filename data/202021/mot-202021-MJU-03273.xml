<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03273">
  <teiHeader>
    <fileDesc>
      <titleStmt>
        <title>Hållbar förvaltning av djur och natur</title>
        <author corresp="i-D6V9ti7ETxin1WbJjDaShE">av Nina Lundström m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3273 av Nina Lundström m.fl. (L)</title>
          <idno type="rdwebb">H8023273</idno>
          <rs type="number">3273</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023273/text</ref>
          <ref type="dokument_url_html">http://data.riksdagen.se/dokument/H8023273</ref>
          <ref type="dokumentstatus_url_xml">http://data.riksdagen.se/dokumentstatus/H8023273</ref>
          <ref type="docx">http://data.riksdagen.se/fil/5854B533-E9FE-4709-9727-973CB52B484A</ref>
          <ref type="pdf">http://data.riksdagen.se/fil/8E41113C-B996-4D33-8EC7-FF544936B21B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VoARFU2UB3nuGyDQ1aD4sb" type="signed"/>
        <correspContext corresp="i-VoARFU2UB3nuGyDQ1aD4sb">
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-5W1JaQ4PndRG5ukcQvqFUR" type="submitted">
          <date when="2020-10-06"/>
          <time when="13:38:55"/>
        </correspAction>
        <correspAction xml:id="i-DwRjrUqXbF46ujMR1APDSF" type="reviewed">
          <date when="2020-10-06"/>
          <time when="16:22:56"/>
        </correspAction>
        <correspAction xml:id="i-Qu2FyWoxhc7dc5h3dhzw5T" type="referred">
          <date when="2020-10-14"/>
        </correspAction>
        <correspAction xml:id="i-GJMsdVNCchXr4fNs3b8bjD" type="assigned">
          <date when="2021-10-04"/>
          <time when="17:13:23"/>
        </correspAction>
        <correspContext corresp="i-GJMsdVNCchXr4fNs3b8bjD">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-MMsvWXgK28tXybfmXqEryF" type="behandlas_i"/>
        <correspContext corresp="i-MMsvWXgK28tXybfmXqEryF">
          <ref type="uppgift">2020/21:MJU9</ref>
          <ref type="ref_dok_id">H801MJU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU9</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9iiWaZ8pDsSTvAeaJPurgv" type="behandlas_i"/>
        <correspContext corresp="i-9iiWaZ8pDsSTvAeaJPurgv">
          <ref type="uppgift">2020/21:MJU10</ref>
          <ref type="ref_dok_id">H801MJU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cy9mWsEEkPvjNT9z2TeeN3" type="behandlas_i"/>
        <correspContext corresp="i-Cy9mWsEEkPvjNT9z2TeeN3">
          <ref type="uppgift">2020/21:MJU15</ref>
          <ref type="ref_dok_id">H801MJU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU15</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2X8wxhRfgpryVWPsyXXxhn" type="behandlas_i"/>
        <correspContext corresp="i-2X8wxhRfgpryVWPsyXXxhn">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FZDByP3id2ypMGNZuRhcBe" type="behandlas_i"/>
        <correspContext corresp="i-FZDByP3id2ypMGNZuRhcBe">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TFiiRKbghTWkdUgftrttZb" type="behandlas_i"/>
        <correspContext corresp="i-TFiiRKbghTWkdUgftrttZb">
          <ref type="uppgift">2020/21:MJU18</ref>
          <ref type="ref_dok_id">H801MJU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU18</ref>
          <ref type="ref_dok_titel">Material och produkter avsedda att komma i kontakt med livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QYJQMS9JBomWCpP2fvPXMj" type="behandlas_i"/>
        <correspContext corresp="i-QYJQMS9JBomWCpP2fvPXMj">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-866B56rjYRqsDN7B1uFdxb" type="motHeader">
        <div xml:id="i-2QLaLx9g9CSWCZ2tXxRj3s" type="motTitle">
          Motion till riksdagen 2020/21:3273 av Nina Lundström m.fl. (L)
          Hållbar förvaltning av djur och natur
        </div>
      </div>
      <div xml:id="i-Jshz4DuRadrxfEnctJFy8Y" type="motBody">
        <div xml:id="i-KTiaYtWv2WdayfRfZoopXM" type="motProposal" subtype="förslag">
          <head xml:id="i-SedUoD4bU2KeBApTc75Hdt">
            Förslag till riksdagsbeslut
          </head>
          <list xml:id="i-FkEH5QfNKGv4ZZeHj4LYcA" style="ol">
            <item xml:id="i-9zeJUsX63ka4P2NkiQMhkp">
              Riksdagen ställer sig bakom det som anförs i motionen om den
              biologiska mångfalden och friluftslivet och tillkännager detta
              för regeringen.
            </item>
            <item xml:id="i-SwNf9WiwqDsUpSUx8a3Q4V">
              Riksdagen ställer sig bakom det som anförs i motionen om skogens
              betydelse för klimatet och tillkännager detta för regeringen.
            </item>
            <item xml:id="i-UV65ApSEt5gRC1kmJwNs2d">
              Riksdagen ställer sig bakom det som anförs i motionen om skogens
              motståndskraft mot klimatförändringar och tillkännager detta för
              regeringen.
            </item>
            <item xml:id="i-HT6vbxQTgpkgkQrQeKFoQQ">
              Riksdagen ställer sig bakom det som anförs i motionen om principen
              att jordbruket ska ersättas för kollektiva nyttigheter och tillkännager
              detta för regeringen.
            </item>
            <item xml:id="i-7vsD6W3qFUABgTYtsmnXEa">
              Riksdagen ställer sig bakom det som anförs i motionen om att
              Sverige ska arbeta för en reformering av EU:s jordbruksstöd för
              att sätta fokus på klimat- och miljöåtgärder och tillkännager
              detta för regeringen.
            </item>
            <item xml:id="i-MfSJPtdbEYdt6xCFTvUdYe">
              Riksdagen ställer sig bakom det som anförs i motionen om att
              Sverige bör fokusera på klimat- och miljöambitionerna i EU:s jordbruksstöd
              för nästa period även nationellt och tillkännager detta för regeringen.
            </item>
            <item xml:id="i-WfZVY4meym5ZowdXjRLzNy">
              Riksdagen ställer sig bakom det som anförs i motionen om effektivare
              handläggningstider för ansökningar om EU-ersättningar och tillkännager
              detta för regeringen.
            </item>
            <item xml:id="i-84SaHYGctY7hL2ed57VVHA">
              Riksdagen ställer sig bakom det som anförs i motionen om behovet
              av effektiviseringar i administrationen av stödsystem avseende
              ersättningar till lantbruket och landsbygden och tillkännager
              detta för regeringen.
            </item>
            <item xml:id="i-TCi3GsWk9i3ZR6MP3b7vL8">
              Riksdagen ställer sig bakom det som anförs i motionen om klimatsatsningar
              inom LULUCF och tillkännager detta för regeringen.
            </item>
            <item xml:id="i-4NWCWzLvQ6DrJ4R6EDZorQ">
              Riksdagen ställer sig bakom det som anförs i motionen om klimatsatsningar
              inom kommande landsbygdsprogram 2021–2027 och tillkännager detta
              för regeringen.
            </item>
            <item xml:id="i-3j5tqDbNq9biHdBcX3MASQ">
              Riksdagen ställer sig bakom det som anförs i motionen om att
              förvaltningen, och brukandet, av skogen ska beakta påverkan på
              skogens ekosystemtjänster och tillkännager detta för regeringen.
            </item>
            <item xml:id="i-Ld9WfpcS9jrVY1dfP9KPPj">
              Riksdagen ställer sig bakom det som anförs i motionen om att
              beakta möjligheten till markbyte som långsiktig lösning för att
              kunna skydda gammal skog och tillkännager detta för regeringen.
            </item>
            <item xml:id="i-BJd91FuTzNgnXxuJgGGU4u">
              Riksdagen ställer sig bakom det som anförs i motionen om vikten
              av förebyggande åtgärder gällande skadeangrepp i skog samt åtgärder
              vid angrepp av granbarkborren och att markägares möjligheter att
              bekämpa skadeangrepp behöver förtydligas, och detta tillkännager
              riksdagen för regeringen.
            </item>
            <item xml:id="i-HAczU4KktscX54WJ8Kkku8">
              Riksdagen ställer sig bakom det som anförs i motionen om bioteknik
              (GMO) som åtgärd som möjliggörare för anpassning till klimatförändringar
              och tillkännager detta för regeringen.
            </item>
            <item xml:id="i-AGkCBqNh5ob1PqPDUahiRQ">
              Riksdagen ställer sig bakom det som anförs i motionen om att
              förebygga samt motverka utbredning av djursjukdomar i Sverige
              som leder till gruppbehandling med antibiotika och tillkännager
              detta för regeringen.
            </item>
            <item xml:id="i-22Lp584oudfsghHX7hUgps">
              Riksdagen ställer sig bakom det som anförs i motionen om att
              motverka och förebygga behandling av grupper av friska djur med
              antibiotika i förebyggande syfte och tillkännager detta för regeringen.
            </item>
            <item xml:id="i-Ht4fJD6E7kh95A4NzCvRSr">
              Riksdagen ställer sig bakom det som anförs i motionen om att
              förebygga samt motverka utbredning av afrikansk svinpest (ASF)
              i Sverige och tillkännager detta för regeringen.
            </item>
            <item xml:id="i-S6QfxdLBrxw84QwLGdzAJZ">
              Riksdagen ställer sig bakom det som anförs i motionen om att
              Sverige bör ta initiativ till att djurtransporter från EU:s medlemsländer
              till tredjeland ska följa EU:s regler samt att kraven på djurvälfärd
              bör beaktas även vid export till tredjeland, och detta tillkännager
              riksdagen för regeringen.
            </item>
            <item xml:id="i-RbiAYnCSf9yBFyiTqExKnw">
              Riksdagen ställer sig bakom det som anförs i motionen om att
              regeringen bör verka för att EU ska arbeta för bättre kontroller
              av transporter med levande djur till tredje land och tillkännager
              detta för regeringen.
            </item>
            <item xml:id="i-H4bNeBFTkDingXnK8nQLfW">
              Riksdagen ställer sig bakom det som anförs i motionen om att
              stärka djurskyddet och tillkännager detta för regeringen.
            </item>
            <item xml:id="i-EMV73pTcKBpwofTrdciyRx">
              Riksdagen ställer sig bakom det som anförs i motionen om förvaltning
              av de stora rovdjuren samt den regionaliserade rovdjursförvaltningen
              och dialog och tillkännager detta för regeringen.
            </item>
            <item xml:id="i-ChDzvX68pFcYMFKbfYAMPx">
              Riksdagen ställer sig bakom det som anförs i motionen om forskningens
              roll för bedömning av gynnsam bevarandestatus och tillkännager
              detta för regeringen.
            </item>
            <item xml:id="i-KNqRx6rF4A9CBKtZYf4GtM">
              Riksdagen ställer sig bakom det som anförs i motionen om förebyggande
              åtgärder mot rovdjursangrepp och tillkännager detta för regeringen.
            </item>
            <item xml:id="i-RgvBydsVdZKSusijy5JG4A">
              Riksdagen ställer sig bakom det som anförs i motionen om översyn
              av statliga åtgärder och ersättningar för rovdjursangrepp på tamdjur
              och hund och tillkännager detta för regeringen.
            </item>
            <item xml:id="i-E7ABeBeDQjGa3Hdyw3TGRd">
              Riksdagen ställer sig bakom det som anförs i motionen om åtgärder
              för rennäringens villkor i samband med rovdjursangrepp och tillkännager
              detta för regeringen.
            </item>
            <item xml:id="i-F5uHeNsVrFLkdpYxYmhsHZ">
              Riksdagen ställer sig bakom det som anförs i motionen om att
              utreda kostnadsfördelning och ansvar vid skyddsjakt samt att genomföra
              en översyn av gällande sekretessregler och tillkännager detta
              för regeringen.
            </item>
            <item xml:id="i-SpQF9pJ6t83UCQnfegmuJy">
              Riksdagen ställer sig bakom det som anförs i motionen om vikten
              av åtgärder för att reglera vildsvinsstammen och tillkännager
              detta för regeringen.
            </item>
            <item xml:id="i-KCiLq2Tz1MACiCpknXfcvp">
              Riksdagen ställer sig bakom det som anförs i motionen om att
              i 7 § jaktlagen föra in en möjlighet för Naturvårdsverket eller
              länsstyrelsen att besluta om jakt för att förebygga eller minska
              risken för allmänfarlig djursjukdom och tillkännager detta för
              regeringen.
            </item>
            <item xml:id="i-RGCwLLzWZTHihhdJwu9aYx">
              Riksdagen ställer sig bakom det som anförs i motionen om att
              i 24 § jaktförordningen tydliggöra att Naturvårdsverket eller
              länsstyrelsen före beslut ska höra Jordbruksverket, i det fall
              beslutet gäller allmänfarlig djursjukdom, och tillkännager detta
              för regeringen.
            </item>
            <item xml:id="i-NZRcwDmQdKENfWpEJabth9">
              Riksdagen ställer sig bakom det som anförs i motionen om att
              förbättra möjligheten att använda terrängfordon för jägare med
              funktionsnedsättning och tillkännager detta för regeringen.
            </item>
            <item xml:id="i-FTu8KxvwRc9v5kRwKwAW6z">
              Riksdagen ställer sig bakom det som anförs i motionen om långsiktig
              förvaltning av säl och tillkännager detta för regeringen.
            </item>
            <item xml:id="i-SDdHZv7fD2pEb5vcKK6KsG">
              Riksdagen ställer sig bakom det som anförs i motionen om åtgärder
              för att begränsa utbredningen av skarv och tillkännager detta
              för regeringen.
            </item>
            <item xml:id="i-6FrZVtz6WkZy77K2eZmpjD">
              Riksdagen ställer sig bakom det som anförs i motionen om att
              begränsa och motverka utbredningen av invasiva arter och tillkännager
              detta för regeringen.
            </item>
            <item xml:id="i-B3keupJye9e4egBNtfHF8p">
              Riksdagen ställer sig bakom det som anförs i motionen om hästnäringens
              betydelse i samhället och tillkännager detta för regeringen.
            </item>
            <item xml:id="i-3UjKKWmwRmEZMA3HUQwduY">
              Riksdagen ställer sig bakom det som anförs i motionen om miljöåtgärder
              inom hästnäringen och tillkännager detta för regeringen.
            </item>
            <item xml:id="i-V4iAeXNJmAcCzkbwdSzaX5">
              Riksdagen ställer sig bakom det som anförs i motionen om att
              livsmedelsförsörjningen kräver frihandel och internationellt samarbete,
              och långsiktig nationell beredskap, och tillkännager detta för
              regeringen.
            </item>
            <item xml:id="i-AV39emteeDNDhF9mfQPh4S">
              Riksdagen ställer sig bakom det som anförs i motionen om en livsmedelsproduktion
              och konsumenters efterfrågan och tillkännager detta för regeringen.
            </item>
            <item xml:id="i-FjebVwvF48ygYCwfSnoQsU">
              Riksdagen ställer sig bakom det som anförs i motionen om insatser
              för små hantverksmässiga företag och nystartade livsmedelsföretag
              och tillkännager detta för regeringen.
            </item>
          </list>
        </div>
        <div xml:id="i-4uAoQximrRrhKFXPHBrJDu" type="motContent">
          <head xml:id="i-ThhWv8vxSoqywbykjidrjn" type="h1">
            Motivering
          </head>
          <p xml:id="i-G8pSrPhNw2zDs1334dhePS">
            Natur och miljö har många dimensioner som är viktiga ur ett medborgarperspektiv.
            Naturen ger möjlighet till naturupplevelser och rekreation och
            naturens biologiska mångfald fyller en viktig funktion. Allemansrätten,
            strandskyddet, skydd för biologisk mångfald och hotade arter,
            skydd för skog och mark är alla viktiga för att förvaltar­skapstanken
            ska fungera i praktiken. Förvaltarskapstanken handlar om att dagens
            generation förvaltar för kommande generationer och framtiden.
            Det arv vi lämnar efter oss ska ha bättre status än det vi ärvde.
          </p>
          <p xml:id="i-SxYbie4GrCzoUreWYvuKBu">
            Principen att förorenaren betalar är central för att styra beteende
            och konsumtion till mer miljövänliga alternativ. Därför bör miljöavgifter
            och miljöskatter höjas samtidigt som andra skatter sänks. Vid
            offentlig upphandling ska tydliga miljö- och klimatkrav kunna
            ställas och långsiktigt hållbara produkter kunna premieras. Det
            är viktigt att värna ett klimatsmart energisystem och satsa på
            åtgärder inom de sektorer som har höga klimatutsläpp såsom transportsektorn,
            processindustrin och jordbruket. Som del av grön skatteväxling
            är det rimligt att successivt avveckla skattesubventioner eller
            skattelätt­nader till fossila bränslen.
          </p>
          <p xml:id="i-VFPqFYvHD3o7La9g56XYnu">
            Jordbruket och skogsbruket är viktiga för klimatomställningen
            och för naturupple­velser. Ett hållbart jord- och skogsbruk är
            en del av lösningen på dagens miljöutma­ningar. Det behövs ett
            fokus på klimatfrågan, hållbart brukande, landskapsvård, miljöskydd
            och bevarad biologisk mångfald. Jord- och skogsbruket ska i likhet
            med andra sektorer bära sina egna miljö- och klimatkostnader men
            ska också ersättas för kollektiva nyttigheter som naturvård och
            bevarande av den biologiska mångfalden.
          </p>
          <p xml:id="i-RdqimBF3rudtzjXrfYZypm">
            Liberalerna har en sakpolitisk överenskommelse, januariavtalet,
            inklusive ett budgetsamarbete med Centerpartiet och regeringspartierna
            Socialdemokraterna och Miljöpartiet, varför formella yrkanden
            som omfattas av detta samarbete inte läggs i denna motion.
          </p>
          <head xml:id="i-Gp6WzgqgPsiRXMsiKWYxr" type="h2">
            Jordbruk
          </head>
          <p xml:id="i-KEscy1vaCwh2PmQo9hPLfC">
            EU:s jordbrukspolitik behöver reformeras i grunden och i stället
            behövs ökade satsningar på landskapsvård, miljöskydd och bevarad
            biologisk mångfald. Jordbruks- och livsmedelspolitiken ska ha
            ett tydligt konsument- och hållbarhetsperspektiv. Klimatsmart
            produktion med god djuromsorg och miljöhänsyn bör värnas.
          </p>
          <p xml:id="i-XJN9U7RdU1MFKhso9BgtAD">
            Jordbrukets klimatpåverkan bör beaktas vid markanvändningen och
            sättas i relation till bevarandet av bördig jordbruksmark som
            är viktig för matförsörjningen. Bördigheten hotas av klimatförändringar
            och erosion och av att bostäder, industri och infrastruktur tar
            mer plats. Klimatgasutsläppen från mark är betydande och måste
            motverkas. Marken är också rätt brukad potentiellt en viktig kolsänka.
            Möjligheten att värna viktig jordbruksmark och att åtgärda klimatgasutsläpp
            från icke brukad mark bör finnas med i den markplanering som offentliga
            aktörer ansvarar för. Lagar och tillämpning av lagar och regler
            måste väga in klimatpåverkan. Dagens regelverk hämmar exempelvis
            återvätning av jordbruksmark på grund av strandskyddsreglerna.
          </p>
          <p xml:id="i-LMNWoAatpbtaRKZCoNX3rF">
            Ett kretslopp där näringen går från jord till bord och sedan
            tillbaka till jorden är viktig för en hållbar livsmedelsförsörjning
            och samtidigt behöver näringsläckaget minska för att motverka
            övergödning av hav och sjöar.
          </p>
          <p xml:id="i-VfdQXyVN463RXyGm7kNphw">
            Höga klimat- och miljöambitioner bör vara självklara krav för
            en hållbar svensk livsmedelspolitik samt för djurhållningen och
            det bör även vara en målsättning i EU:s gemensamma jordbrukspolitik.
            Det är viktigt att svenska jordbrukare kan konkurrera med utländska
            jordbrukare på mer lika villkor. Det behövs företagarvänlig politik
            som inte belastar företag med onödig byråkrati. Handläggningstiderna
            bör vara effektiva gällande ersättningar. Exempelvis återstod
            2018 ärenden från 2016 och 2017 för sammanlagt 270 mkr som inte
            var slutbetalda. Administrationen av ersättningar inom jordbruksstödet
            bör även ha fokus på ökad effektivitet, vilket även därmed kan
            förebygga kritik från revisionen inom EU.
          </p>
          <p xml:id="i-5xLVBz8SzNqPgwMxkPFeGx">
            För att begränsa risken för antibiotikaresistens måste arbetet
            med att minska jordbrukets användning av antibiotika intensifieras,
            särskilt på EU-nivån. Detta bör ges regeringen tillkänna.
          </p>
          <p xml:id="i-9iebZGPVb4JxJfWPvS7G1X">
            Svenskt jordbruks utsläpp kommer till stor del från metan från
            idisslande djur, fossila bränslen och mineralgödsel och foder.
            Utsläppen från mark är även betydande. Staten bör därför stödja
            återvätning av mark av klimatskäl där det är möjligt för att minska
            utsläppen av växthusgaser. Många av de miljöproblem som jordbruks­produk­tionen
            leder till, även övergödning och minskad biologisk mångfald, beror
            på tillförseln av näringsämnen via gödsling. Gödsel kan betraktas
            som råvara i andra processer men under lagring och förvaring ska
            läckaget minskas. Detta bör ges regeringen tillkänna.
          </p>
          <p xml:id="i-VNxkKL9N9BQsWXzkZt2Jvd">
            Samtidigt är det viktigt att konstatera att initiativ som ”Greppa
            Näringen” lett till förbättringar vad gäller onödig tillförsel
            av näringsämnen. ”Greppa Näringen” erbjuder rådgivning som ska
            leda till minskade utsläpp av klimatgaser, minskad övergödning
            och säker användning av växtskyddsmedel. Genom denna kunskapsöverföring
            och metodstöd har förbättringar i produktionen kunnat uppnås som
            leder till mindre utsläpp.
          </p>
          <p xml:id="i-BBzKq48sKRAazGbYyi5EYR">
            Det är viktigt att arbetet med att minska jordbrukssektorns klimat-
            och miljöpåver­kan fortsätter. Staten bör sätta fokus på miljö-
            och klimatåtgärder i jordbruket och där är en stor del av nyttan
            kopplad till att begränsa klimateffekter eller övergödning.
          </p>
          <p xml:id="i-VzBJzEGdGihLzuPsr5VVUB">
            Produktionen av biogas kan öka i syfte att förhindra utsläpp
            av växthusgaser och övergödning. I enlighet med klimatavtalet
            från Paris bör subventioner till fossila bränslen avvecklas. Det
            innebär att dagens skattereduktioner när det gäller använd­ningen
            av fossilt bränsle inom jord- och skogsbruket bör avvecklas och
            alternativa drivmedel utvecklas inom sektorn.
          </p>
          <p xml:id="i-4iWArADE2x1kEjuQLP7FaB">
            För LULUCF-sektorn (land-use, land-use change and forestry) gäller
            att ländernas sammanlagda nettoupptag inom jordbruk, skogsbruk
            och annan markanvändning inte ska minska i förhållande till en
            i förväg bestämd antagen referensutveckling. De åtgärder som kan
            ge ökade kolsänkor och minskade utsläpp inom LULUCF kan vara fånggrödor,
            beskogning, skogsjordbruk (agroforestry) och återvätning. Viss
            jordbruks­mark som tidigare dikats ut kan också vara rimlig att
            återväta för att stoppa nedbryt­ningen av organiska ämnen i marken
            och den associerade avgången av växthusgaser. För att öka återvätningen
            behövs uppsökande verksamhet, effektiv rådgivning och ökade möjligheter
            till stöd. Många småföretagare inom jordbruk och skogsbruk saknar
            möjlighet till metodutveckling som handlar om kolinlagring i mark
            trots att åtgärder helt eller delvis kan vara lönsamma. Förvaltningen
            av skogen bör beakta klimatförändringar genom exempelvis vad som
            återplanteras. Granplantager skapar sårbarhet i skogsbestån­det.
            Skyddade tätortsnära skogar kan fylla en mycket viktig funktion.
            Naturreservat kan även mildra konsekvenserna av extremt väder
            till exempel vad gäller värme, omfattande regn och förmåga att
            binda damm.
          </p>
          <p xml:id="i-8TPpWWmFfVGi8Xfw8vygRh">
            Det är av stor vikt hur klimatåtgärder formas i landsbygdsprogrammet
            för nästa period år 2021–2027 sett till klimatåtgärder och våtmarkssatsningar.
            Ökad kolinlagring har hittills inte varit ett primärt syfte med
            stöden i landsbygdsprogrammet. Befintliga stöd för fånggrödor
            och mellangrödor behöver vidgas för att även omfatta mark utanför
            nitratkänsliga områden. Stöden bör dessutom omfatta fler grödor.
            Kommande lands­bygdsprogram behöver bli ett verktyg i klimatomställningen
            och innefatta incitament och insatser för kolinlagring.
          </p>
          <p xml:id="i-GwZSFkzbSKux8h2cpFnajm">
            För att bevara den biologiska mångfalden behövs också satsningar
            på att bekämpa så kallade invasiva främmande arter. Det handlar
            till exempel om lupiner, gul skunkkalla och jättebjörnloka. Detta
            bör ges regeringen tillkänna.
          </p>
          <head xml:id="i-GUiSAJi5sqn1j21jv3Bu8b" type="h3">
            Minska utsläppen av växthusgaser från köttproduktionen
          </head>
          <p xml:id="i-Byz4fhycUqzPR6W3P4MSoV">
            För att minska köttkonsumtionens klimatpåverkan behöver köttproduktionen
            bidra till minskade utsläpp. Utvecklingen av klimatcertifierad
            köttproduktion innebär att gårdar minskar den totala klimatpåverkan
            i köttproduktionen.
          </p>
          <p xml:id="i-DQZTdh7cFD7EPe5pp8JP5R">
            Metan är en kraftig växthusgas, så metoder för att minska metangasutsläppen
            från djurhållningen är viktiga. Det kan handla om att djuren utfodras
            med nya foder som berikats med metanreducerande komponenter. En
            omvandling av metangas från bland annat gödsel till biogas är
            en annan viktig del.
          </p>
          <p xml:id="i-71V2jWdpY8cvLkx83ykRuV">
            Det behövs en fortsatt utveckling av metoder för att ge metanreducerade
            animaliska produkter. Forskning kring förändringar i utfodringen
            av får och nötkreatur bör stödjas i syfte att minska metangasavgången
            från djuren.
          </p>
          <p xml:id="i-QW5AmcD4tGTJ84sHZ7m4Kg">
            Att djuren betar på naturbetesmarker gynnar den biologiska mångfalden
            och öppna landskap. Betande djurs betydelse för det öppna landskapet
            och den biologiska mångfalden är viktig. Djuren bidrar även till
            naturvård.
          </p>
          <p xml:id="i-7uwitRbSUfn7P1WHM2Hwa5">
            Köttkonsumtionens påverkan på klimatet är även en konsumentfråga.
            Medvetna konsumenter kan genom sin efterfrågan och konsumtion
            driva på utvecklingen mot mer klimatsmarta produkter. Märkning
            och certifiering av varor är därför positivt. Konsu­menterna får
            möjlighet att välja metanreducerade animaliska produkter när de
            är klimat­märkta. Liberalerna ser positivt på märkning av produkter
            avseende klimatavtryck men är också öppna för att införa en obligatorisk
            klimatmärkning när det gäller vissa varor.
          </p>
          <p xml:id="i-8naF5kcc3S1MvHgY4PQ1Fq">
            Forskning och informationsinsatser till lantbruket kring forskningsresultaten
            är viktigt för att minska jordbrukets klimatgasutsläpp.
          </p>
          <p xml:id="i-6fixpHTdv1Ugz7AWL2tj7U">
            Det är rimligt att staten stöttar investeringar där en stor del
            av nyttan är att undvika klimatgasutsläpp och övergödningsproblematik.
            Det gäller till exempel anläggningar för biogasproduktion.
          </p>
          <head xml:id="i-EeXCQ5qycJsfVFKF2AJ6cX" type="h2">
            Skogen
          </head>
          <p xml:id="i-CAexmpGZoEJtcNavg7Tybm">
            Skogen behövs för att rena luften som vi andas och för att upprätthålla
            balansen i atmosfären och på så sätt motverka klimatförändringar.
            Skogen spelar en viktig roll för klimatarbetet. Skogen spelar
            en viktig roll för svensk ekonomi och är avgörande för den biologiska
            mångfalden. Skogen rymmer tiotusentals arter av djur och växter.
            Hälften av de i Sverige utrotningshotade arterna är knutna till
            skogen. Skogen är också en viktig del av många svenskars privatekonomi.
            Många skogsbruk drivs småskaligt och lång­siktigt hållbart. Skogen
            är intressant som källa till råvaror som behövs i en ekonomi utan
            fossila bränslen.
          </p>
          <p xml:id="i-YEy8TwgohvH8EPukbcnXUw">
            Skogspolitiken är därför viktig och central i arbetet för att
            hejda förlusten av biologisk mångfald och livsviktiga ekosystem.
            Det innebär att arbetet med att skydda värdefull skog måste fortsätta
            liksom arbetet med att använda skogen som kolsänka. Både staten
            och skogsnäringen har ett stort ansvar att skydda skogens ekosystem,
            bevara den biologiska mångfalden och slå vakt om naturvård och
            miljöhänsyn. Både effekter på klimat och miljö behöver stå i fokus
            vad gäller åtgärder inom skogsbruket. Frågor om markanvändning,
            återvätning samt alternativa bruknings- och avverknings­metoder
            måste omfatta konsekvensanalyser för klimatarbetet. Liberalerna
            framhåller vikten av att möjliggöra även variation av skogsbruksmetod,
            från kalhyggesbruk till kontinuitetsskogsbruk. Ett exempel är
            den 2 000 hektar stora buffertzonen runt Tivedens nationalpark
            där Sveaskog övergått från konventionellt kalhyggesbruk till en
            lokalanpassad form av kontinuitetsskogsbruk. Den svenska skogspolitiken
            vilar på två jämställda mål, produktionsmålet och miljömålet.
            Miljöhänsynen inom skogsbruket måste öka genom att t.ex. avverkningsmetoder,
            återplantering och återvätning anpassas. Ekologiskt värdefull
            skog bör skyddas och bevaras. Skogens potential som källa till
            förnybara material, kemiska produkter, textilier och energiproduktion
            bör även tillvaratas. Den mest värdefulla skogen och dess nyckelbiotoper
            kan skyddas genom naturreservat och nationalparker. De kvarvarande
            naturskogarna, eller gammelskogarna, bör värnas. Befintliga modeller
            för att skydda värdefull natur bör kunna användas i större utsträckning.
            Till exempel kan statligt ägd skog även fortsättningsvis användas
            som inbyte för privatägd skyddsvärd skog. Skogsstyrelsen bör ha
            uppdraget att identifiera skogsmark som är lämplig att återväta
            av klimatskäl då detta vore en mycket kostnadseffektiv klimatåtgärd.
            Skogsstyrelsen bör också ha medel för att finansiera markinköp
            och återvätningsåtgärder.
          </p>
          <p xml:id="i-9C5MgeQdvX2h1qdZdUBkV7">
            Skogforsk har sammanställt läget vad gäller körskador i skogen
            och de överfarter över vattendrag som är nödvändiga för att bruka
            skogen. Det kan konstateras att skogsnäringen behöver en mer enhetlig
            rapportering. Jämförelser mellan Kanada, Finland och Sverige tyder
            på att körskador i anslutning till vattendrag är vanligast i Sverige.
            Det svenska skogsbruket lämnar också den smalaste kantzonen vid
            slut­avverkningar av de tre jämförda länderna.
          </p>
          <head xml:id="i-XkRKmSDPcAa2m73jqjvt5B" type="h3">
            Granbarkborren
          </head>
          <p xml:id="i-QbtAbsBWKZ2KoVKJj4iNZj">
            Under de senaste decennierna har skadorna från angrepp av granbarkborren
            ökat och de förväntas bli ännu större i ett varmare klimat. Vid
            utbrott brukar fokus hamna på vilken betydelse skyddade områden
            har för angrepp i den brukade skogen. Enligt Sveriges lantbruksuniversitet
            förekommer missuppfattningar. Angrepp av granbarkborre i skyddade
            områden påverkar inte granbarkborreutbrott i stort eftersom arealen
            skyddad granskog är mycket mindre jämfört med arealen brukad granskog.
            En effektiv åtgärd för att förhindra uppkomst av stora lokala
            angrepp av granbarkborre är att upparbeta stormfällda, och angripna
            stående, träd på platsen innan barkborrarna hunnit utvecklas färdigt.
            De allra flesta granbarkborrarna finns alltså i den brukade skogen.
            Genom att analysera olika geografiska data och information från
            satellitbilder går det att peka ut vilken typ av skog som löper
            hög risk för granbarkborreangrepp. Det behövs därmed kontinuerlig
            övervakning av skogen.
          </p>
          <p xml:id="i-xfeFgn7u4fCDsU8PKK71z">
            I formellt skyddade områden finns särskilda bestämmelser som
            styr vilka åtgärder som får vidtas i samband med t.ex. insektshärjningar.
            Om skadorna riskerar att bli betydande kan länsstyrelsen överväga
            att genomföra åtgärder som att t.ex. avverka och barka granar.
            Vilka åtgärder man kan genomföra i skyddade områden beror på vilka
            naturvärden det området syftar till att skydda. Varje nationalpark
            och naturreservat har områdesspecifika föreskrifter som beskriver
            vad som inte är tillåtet i området. Inom skogliga biotopskyddsområden
            får man inte vidta åtgärder som kan skada naturmiljön. För naturvårdsavtal
            avgör syftet med området vilka åtgärder som kan utföras. Läns­styrelser,
            kommuner och Skogsstyrelsen är ansvariga på olika sätt för beslut
            om åtgärder samt i förekommande fall dispenser. Det finns behov
            av ökad tydlighet kring beslut och dispenser. Det bör tydliggöras
            vilka åtgärder markägaren kan vidta, samt är skyldig att vidta,
            för att motverka större utbrott både i statligt ägda och skyddade
            skogar och i privatägda skogar. Detta bör ges regeringen tillkänna.
          </p>
          <head xml:id="i-CoMMRJsNv6E188VtnnnJA5" type="h2">
            Arbetsmaskiner
          </head>
          <p xml:id="i-41gTcFmsankN7jKTM7zahF">
            Arbetsmaskiner som används för underhåll av vägar, bostäder,
            lokaler, i servicesektorn och för arbete inom industrin, jordbruket
            och skogsbruket och fisket står för ungefär sex procent av de
            svenska utsläppen av klimatgaser. Vi liberaler har länge arbetat
            för att avskaffa de skattesubventioner som en del av de här maskinerna
            omfattas av. Det kan finnas goda skäl att stödja till exempel
            jordbruket och fisket, men det är orimligt att stödet baseras
            på hur mycket diesel man använder i sin verksamhet. Vi vill se
            att skatterabatterna till fossila bränslen avskaffas successivt
            så att beskattningen blir likvärdig oavsett användningsområde.
            Användningen av fossila bränslen i arbets­maskiner behöver fasas
            ut. Vissa grupper av arbetsmaskiner utgör typexempel på nischer
            där det är rationellt att använda den begränsade tillgången på
            biobränslen. För andra grupper är en elektrifiering mer rationell.
            På till exempel byggarbetsplatser där maskinerna rör sig inom
            en begränsad yta är elektrifiering en rimlig lösning. Energimyndigheten
            behöver ta fram lösningar för hur denna elektrifiering ska möjliggöras.
          </p>
          <head xml:id="i-9Y74X2RtYT1FnQatFZGUob" type="h2">
            Bioteknik (GMO)
          </head>
          <p xml:id="i-RuCh1MJXMUbRrCfF5eE26R">
            Klimatförändringarna skapar nya utmaningar även vad gäller utvecklingen
            av odlings­bara grödor. Torka, skadeangrepp eller stora mängder
            regn kan påverka möjligheten att odla. Forskning om mer tåliga
            grödor är viktig och där spelar växtförädling en viktig roll.
            Avkastningen inom jordbruket kan bibehållas eller öka på ett hållbart
            sätt genom att man anpassar växtsorter, brukningsmetoder och näringsämnen
            efter lokala förhållan­den. Bioteknik (GMO) kan även spela en
            viktig roll i klimatarbetet. Rätt använd kan biotekniken användas
            för att få fram bättre skördar med högre näringsinnehåll, men
            också för att öka inbindningen av kol i olika grödor. Detta bör
            ges regeringen tillkänna.
          </p>
          <head xml:id="i-CbqLUZd5rX5SVMmkDRgAVD" type="h2">
            Djurhälsa
          </head>
          <p xml:id="i-4MDL2WJymkA7knPh4RYogZ">
            Djur ska ha möjlighet att utöva sitt naturliga beteende. Det
            handlar om utevistelse och tillgång till vatten att simma i och
            jord att böka i. Djur i marina miljöer ska slippa spökgarn och
            marint skräp. Plast och gamla nät vållar stor skada på djur och
            natur.
          </p>
          <p xml:id="i-2n9uaDD6kSf5DwrTM7LLdC">
            All djurhållning måste garantera djuren ett värdigt liv och en
            anständig död. Kontrollen av att nationella lagar och EU-regler
            efterlevs måste skärpas. Sverige ska driva på för att stärka djurskyddet
            i hela Europa. Det ska finnas en tidsgräns vid djurtransporter.
            Den bör fastställas för varje djurart. Detta bör ges regeringen
            tillkänna.
          </p>
          <head xml:id="i-8Y9Wp95PDLpyk36Xau3WWD" type="h3">
            Ansvarsfull antibiotikaanvändning och kamp mot djursjukdomar
          </head>
          <p xml:id="i-NNWbL9DiPE8ibYYjyxx7yG">
            Utvecklingen av antibiotikaresistens hotar folkhälsan. Sverige
            ska arbeta i EU och globalt för en ansvarsfull antibiotikaanvändning,
            både bland människor och på djur, baserad på medicinska bedömningar.
            Det är viktigt att förebygga och motverka utbredning av djursjukdomar
            i Sverige. Virussjukdomar som idag inte existerar i Sverige såsom
            PRRS-viruset (porcine reproductive and respiratory syndrome) som
            är en allvarlig grissjukdom är spridda i många länder hos stamgrisar.
            Virussjukdomar kan leda till sekundära infektioner som behöver
            behandlas förebyggande med antibiotika. Det innebär att åtgärder
            för att förebygga utbrott kan handla om att importerade djur eller
            avelsprodukter ska vara friska och inte vara smittade av tex PRRS-virus.
            Vid import av levande djur krävs i dag negativ provtagning för
            PRRS innan djuret får komma in i landet. När EU:s nya djurhälsolag
            träder i kraft 2021 kommer möjligheten att kräva provtagning att
            försvinna. Länder med stor grisexport menar att provtagning för
            PRRS inte får hindra handel med grisar inom EU. Detta innebär
            att Sverige kommer hindras från att kräva provtagning vid införsel
            av grisar. EU:s nya djurhälsolag tillåter dock att varje enskilt
            land arbetar för att kontrollera sjukdomar inom landet. Genom
            Sveriges arbete med att nationellt ha ett kontrollprogram för
            att förebygga utbrott av PRRS bör Sverige vidta åtgärder för att
            fortsätta att förebygga utbrott. Sverige bör även ta initiativ
            till förnyade förhandlingar kopplat till virussjukdomar som påverkar
            djurhälsa negativt och i sin tur leder till ökad antibiotikaanvändning.
            Möjligheten för EU-länder att exportera griskött till tredjeland
            bygger på att djurhälsan är god. Att förebygga utbrott av sjukdomar
            som PRRS påverkar antibiotikaanvändningen. Anti­biotikabehandling
            ska dessutom vara individuell, inte en slentrianmässigt etablerad
            metod i form av gruppbehandling av djurbesättningar. Friska djur
            behöver inte antibiotika. Detta bör ges regeringen tillkänna.
          </p>
          <head xml:id="i-62gnQ92EkAKmugP8K17Vyg" type="h3">
            Afrikansk svinpest – ASF
          </head>
          <p xml:id="i-3hKodroMNztaDc71ZkWbfT">
            Den afrikanska svinpesten, ASF, är ett allvarligt hot mot tamgrisbesättningar
            och därför övervakas smittspridningen inom EU. Spridningen i Europa
            och i ännu högre grad i Asien utgör ett reellt hot för den globala
            grisproduktionen. Det finns inget vaccin i dagsläget och inte
            heller någon behandling. Kampen mot sjukdomen består således i
            att förebygga och begränsa infektion och i att förbättra smittskyddet.
            Den afrikanska svinpesten sprids av smittade vildsvin som kan
            orsaka utbrott genom att vildsvinskött hanteras felaktigt. Den
            sprids också genom att människor bär med sig smitta eller genom
            att kontaminerade matrester slängs i naturen. Åtgärder måste vidtas
            vid jakt för att förhindra att smittan sprids i miljön eller tas
            med till vildsvinspopulationer i andra jaktområden eller länder,
            eller till tamgrisbesättningar. Detta ska kombineras med andra
            åtgärder som antingen begränsar vildsvinens rörlighet eller lockar
            dem att stanna kvar. Dessutom kan jakt vara nödvändigt inom ett
            område för att minska vildsvinsstammen och skapa ett område där
            vildsvin saknas och virus och sjukdomen därmed inte kan spridas.
            De ekonomiska konsekvenserna av ett utbrott i Sverige kan bli
            mycket stora. Det är därmed nödvändigt att vidta åtgärder vilka
            beskrivs närmare under avsnittet om vildsvin i motionen.
          </p>
          <head xml:id="i-TRnmYX4wfcmeCy7cT5NtxA" type="h3">
            Djurtransporter
          </head>
          <p xml:id="i-GN1J4KwDcjbZSn6MZxZark">
            Djurtransporterna inom EU ska begränsas så mycket som möjligt.
            Transporter av kött är att föredra framför transporter av levande
            djur. Möjligheterna att använda mobila och mindre slakterier bör
            förbättras. Sverige bör arbeta för att handelsregler mellan EU
            och tredjeland ska omfatta regler för att förbättra djurskyddet.
            Sverige bör ta initiativ till att djurtransporter från EU:s medlemsländer
            till tredjeland följer EU:s regler. Sverige bör därför verka för
            att EU ska arbeta för bättre kontroller av transporter med levande
            djur till tredjeland. Kontrollen är idag otillräcklig både inom
            EU och vidare till tredjeland. Detta bör ges regeringen tillkänna.
          </p>
          <head xml:id="i-7iRndwDwkUwE2buVypQQaj" type="h3">
            Fiskefrågor
          </head>
          <p xml:id="i-4FzwZ1AGPUgFs85H42QWHY">
            I juni 2019 antogs en ny förordning om tekniska regler för fisket
            (Europaparlamentets och rådets förordning (EU) 2019/1241). Förordningen
            trädde i kraft 2019 och gäller i alla EU:s vatten. Ett totalförbud
            mot trålfiske med elektrisk ström infördes exempelvis. Det börjar
            gälla den första juli 2021 och ger medlemsstaterna möjlighet att
            omedelbart förbjuda eller begränsa den här typen av fiske i sina
            kustvatten. EU öppnar dock för en utfasningsperiod som ska göra
            det möjligt för fiskerinäringen att anpassa sig. Sverige bör vara
            pådrivande i att EU skyndsamt fasar ut de fiskemetoder som skadar
            ekosystemen. Sverige bör också driva frågan om förbättrad uppföljning
            så att förbudet mot skadliga metoder efterlevs.
          </p>
          <head xml:id="i-5YMJp6tBBR41vazYuMu8z5" type="h2">
            Rovdjur, rennäring och viltvård
          </head>
          <p xml:id="i-UBAruWpRNLRfXzgGef7cgK">
            De stora rovdjuren har en särskilt viktig roll i ekosystemen.
            Rovdjursstammarna ska värnas samtidigt som det inte får begränsa
            tamdjurshållningen. Sverige ska ha livskraftiga stammar av alla
            de fem stora rovdjuren: björn, järv, lo, varg och kungsörn. Den
            regionaliserade rovdjursförvaltningen ska fortsätta. Dialog med
            lokalbefolkningen i berörda områden är en viktig del av det. Sverige
            ska ha livskraftiga och genetiskt friska stammar av rovdjur. För
            att gynna livskraftiga stammar krävs både lagar och ökad acceptans
            för vargen i vår miljö. Rovdjurspolitikens utformning har sin
            utgångspunkt i EU:s art- och habitatdirektiv, 92/43/EEG. Huvudsyftet
            med art- och habitatdirektivet är att uppnå en hållbar utveckling
            genom att främja den biologiska mångfalden samtidigt som man tar
            hänsyn till ekonomiska, sociala, kulturella och regionala behov.
            En hållbar vargstam med hållbar bevarandestatus är föremål för
            vetenskapliga bedömningar som utgår från kunskapsläget, och bedömningarna
            görs av myndigheter. Hur stora stammarna av olika arter behöver
            vara för att kunna anses vara tillräckligt starka är en bedömningsfråga
            för experterna inom området. Enligt expertisen behöver den svenska
            vargstammen bestå av minst 300 individer för att uppnå gynnsam
            bevarandestatus och kunna finnas kvar långsiktigt. Naturvårdsverket
            har slagit fast antalet utifrån det aktuella forskningsläget.
            Den här typen av bedömningar måste utgå från vetenskapliga analyser
            av populationens storlek och utveckling. Hur stor vargstammen
            ska vara ska alltså inte beslutas genom riksdagsbeslut. Detta
            bör ges regeringen tillkänna.
          </p>
          <p xml:id="i-FgLkkvhGE14VbRPFjVDbv1">
            Antalet vargar i Sverige är begränsat sett i jämförelse med Spanien
            som har Europas största vargstam. Det bör vara av intresse att
            studera hur andra länder har utvecklat förvaltningen av rovdjur
            och varg och möjliggjort samexistens mellan befolkningen och varg.
            I Spanien med en befolkning på 47 miljoner invånare finns en vargpopulation
            på ungefär 2 000 vargar.
          </p>
          <p xml:id="i-LtbuC8d29CRMiFcbeRTE9r">
            En samexistens med rovdjur bygger på att det finns en förvaltning
            som tar hänsyn till regionala och lokala förutsättningar. Att
            det finns en acceptans hos allmänheten för rovdjurspolitiken är
            en viktig förutsättning för att de som lever och verkar i områden
            med stora rovdjur ingår i en dialog avseende förvaltningen. Människors
            oro för till exempel angrepp mot tamboskap behöver ges möjlighet
            att komma till uttryck för att lyckas med en hållbar förvaltning.
            Det är därför viktigt att stärka dialogen om rovdjursförvaltningen
            så att de som känner sig berörda ges möjlighet att bli involverade.
            Detta bör ges regeringen tillkänna.
          </p>
          <p xml:id="i-VNfPneajWNyMkaG5KHUrFd">
            Det bör finnas många metoder för att förebygga konflikter mellan
            rovdjur och tamboskap. Det kan handla om allt från att skrämma
            individer, sätta upp stängsel och använda hundar till att i slutändan
            kunna ta bort närgångna individer genom skyddsjakt när allt annat
            har prövats. Det är angeläget att pröva andra metoder än att avliva
            rovdjur och istället hantera närgångna rovdjur tidigt genom att
            exempelvis skrämma dessa. Åtgärder för att hålla vargen borta
            från boskap bör genomföras i förebyggande syfte och ska som regel
            användas innan skyddsjakt blir aktuellt. I frågor rörande rovdjursförvalt­ning
            är det viktigt med dialog. Administrativa frågor kring åtgärder
            och skyddsjakt bör hanteras effektivt. Länsstyrelser och Sametinget
            kan idag vidta förebyggande åtgärder för att förebygga rovdjursangrepp.
            Förebyggande åtgärder kan bestå av rovdjursstängsel men även akuta
            åtgärder. Licensierade hundar kan vara ett sätt att verifiera
            vargangrepp. Problematiken med kostnaderna för att förebygga och
            hantera konsekvenser av rov­djursangrepp bör belysas och jämförelser
            bör göras med hur andra länder ersätter för skador på tamboskap
            och hundar. Det bör även ske en genomlysning av andra kostnader
            som när rovdjursangrepp splittrat en renhjord. Det är ett statligt
            ansvar att ersätta för de skador som uppstår genom att rovdjur
            vistas i områden där människor bor och där tamboskap och hundar
            finns. När staten bär ansvar för konsekvenserna av rovdjurs­förvaltning
            kan sannolikt attityder till rovdjursförvaltningen i allmänhet,
            och vargen i synnerhet, påverkas positivt. Det bör utredas hur
            exempelvis landsbygdsprogrammet i ökad utsträckning kan användas
            för åtgärder kring både förebyggande åtgärder och för rovdjursskador.
            Detta bör ges regeringen tillkänna.
          </p>
          <head xml:id="i-GLMfvebbiTsPegndpE2YkD" type="h3">
            Rennäringen
          </head>
          <p xml:id="i-ARCfQMG2zsWhkCxs2qtHFr">
            Rennäringen är en viktig näring både för dess roll i urfolket
            samernas – och Sveriges – kulturarv och för det klimatsmarta köttet.
            Riksdagen fattade 2013 beslut om ett mål om att rennäringen maximalt
            ska behöva tolerera 10 procents förlust till rovdjur. Enskilda
            renägare kan dock drabbas av betydligt högre förluster. Rovdjursangrepp
            kan även innebära att renhjorden skingras, vilket leder till ett
            mödosamt och kostnadskrävande arbete. Det påverkar även rennäringens
            framtid genom de svårigheter som uppstår både genom att hjorden
            skingras och risk för förlust av renar – och därutöver förlust
            av renar som dött på grund av rovdjursangrepp. Det är även viktigt
            att belysa konsekvenserna av det ökade besökstrycket i områden
            med rennäring under pandemin när ett ökat semestrande i Sverige
            har lett till fler besökare i fjällvärlden. Stressade renar skingras
            och kalvningen kan därmed påverkas när renar söker sig bort från
            turister och besökare. Det är därför viktigt att regeringen ser
            över vilka åtgärder som kan vidtas på sikt för att säkerställa
            att rennäringen ges rimliga förutsättningar samt utreda hur konsekvenserna
            av rovdjursangrepp kan hanteras. Detta bör ges regeringen tillkänna.
          </p>
          <head xml:id="i-9yTC8SML1ks87H8A33yFPG" type="h3">
            Skyddsjakt
          </head>
          <p xml:id="i-Lm3qPW9xeL7pgKNW8foVhn">
            Vid beslut om skyddsjakt kan olika reaktioner i samhället vara
            aktuella. Sekretess­bestämmelser vid beslut om skyddsjakt kan
            vara nödvändiga. Den sökande gällande skyddsjakt kan uppleva risk
            för trakasserier, men även den som överklagar beslut om skyddsjakt
            kan uppleva behov av sekretessbestämmelser. Sekretess och trygghet
            är viktigt, men samtidigt bör allmänhetens insyn bevakas genom
            att möjligheten att klaga på beslut värnas, vilket förutsätter
            kunskap och information. Det behövs en utvärdering av hur sekretessbestämmelser
            vid beslut om skyddsjakt har fungerat. Detta bör ges regeringen
            tillkänna.
          </p>
          <head xml:id="i-4tsrxcrJSb95fGHFQCM9yP" type="h3">
            Vildsvin
          </head>
          <p xml:id="i-9kE2xWagTdtPJAgwSEcoZv">
            År 1981 beslutade riksdagen om en försöksverksamhet med frilevande
            vildsvin i Sverige. Rymningar från vilthägn innebar en spridning
            av vildsvin i landet. År 1987 beslutade riksdagen att vildsvin
            ska betraktas tillhöra Sveriges fauna och att jägare och markägare
            ska ansvara för att vildsvinsstammen hålls under kontroll. Det
            är idag svårt att uppskatta hur populationen ser ut, men år 1996
            uppskattades vildsvinsstammen till närmare 5 000 individer. Populationen
            uppskattas år 2019 vara i storleksordningen 300 000 vildsvin.
            Vildsvinspopulationen har därmed ökat markant. Förekomsten drabbar
            många mark- och skogsägare genom vildsvinens framfart. Grödor
            äts upp eller skadas, vilket påverkar jordbrukets förutsättningar.
            De åtgärder som vidtagits för att öka efterfrågan på vildsvinskött
            kan förhoppningsvis öka incitamentet att minska stammen genom
            jakt. Liberalerna har även drivit frågan om ersättning för tester
            av köttet, vilket är en faktor som kan påverka intresset för att
            jaga vildsvin och vi kan konstatera att regeringen och samarbetspartierna
            tillsammans kommer vidta åtgärder.
          </p>
          <p xml:id="i-NcxBW462KPHzPQaCXzVan2">
            Ytterligare skäl till att hantera utvecklingen av stammen är
            de erfarenheter som finns inom EU av smittspridning från vildsvin.
            Den afrikanska svinpesten sprids av smittade vildsvin som kan
            orsaka utbrott genom att vildsvinskött hanteras felaktigt eller
            att människor bär med sig smitta. Matrester är en annan källa
            till smittspridning. Före­byggande åtgärder måste även beaktas
            vid jakt för att förhindra att smittan sprids i miljön eller tas
            med till vildsvinspopulationer i andra jaktområden eller länder,
            eller till tamgrisbesättningar. Jakt kan vara nödvändigt i ett
            geografiskt område i syfte att minska stammen. Det kan behövas
            områden där vildsvin begränsas så att virus inte kan spridas.
            Vildsvinskadaver i skog och mark bör letas upp. Det är angeläget
            att enskilda rapporterar fynd av ett dött vildsvin som kan omhändertas.
            Det behöver utredas vidare om det behövs ekonomiska incitament
            för att rapportering av döda vildsvin ska fungera. Jakt anses
            inte vara möjligt idag enligt myndigheter för att förebygga sjukdomsutbrott
            som ASF. Därför bör det i 7 § jaktlagen föras in en möjlighet
            för Naturvårdsverket eller länsstyrelsen att besluta om jakt för
            att förebygga eller minska risken för allmänfarlig djursjukdom.
            I 24 § jaktförordningen bör det även tydliggöras att Naturvårdsverket
            eller länsstyrelsen före beslut ska höra Jordbruksverket, i det
            fall beslutet gäller allmänfarlig djursjukdom. Detta bör ges regeringen
            tillkänna.
          </p>
          <head xml:id="i-9oMu6qv5be1Jbqz5KYfGqh" type="h3">
            Jägare med funktionsvariation
          </head>
          <p xml:id="i-CHvuzAsu3uttxSxrvbbPtG">
            Jägare med funktionsnedsättning krävs i dag på tidskrävande planering
            och pappers­arbete för dispensansökan innan jägaren får använda
            ett motordrivet fordon vid jakt och kan ta sig ut i terrängen
            tillsammans med resten av jaktlaget. Länsstyrelsen ska gång på
            gång bedöma behovet av dispens för samma person. Idag utfärdar
            länsstyrelserna olika områdesbegränsningar i jägarnas dispenser
            från terrängkörningslagen, jaktförordningen och jaktlagen. Vissa
            länsstyrelser utfärdar dispens för hela det aktuella länet, medan
            en dispens i andra län gäller enbart viss jaktmark. Det finns
            ingen möjlighet till generell dispens i hela Sverige. Detta innebär
            att en jägare som bjuds in med sitt jaktlag att jaga på jaktmarken
            intill den vanliga kan behöva söka en ny dispens, vilket kan innebära
            en väntan upp till sex veckor, vilket en dispensansökan kan kräva.
            Systemet är kostsamt och tidskrävande för offentlig sektor, som
            med fördel skulle kunna ägna mer tid och pengar åt andra ärenden.
            Regeringen bör överväga åtgärder dels för att länsstyrelsens dispenser
            för jakt med motordrivet fordon ska gälla i minst fem år och utfärdas
            för jakt i hela Sverige, dels för att en moderniserad terrängkörningslagstiftning
            genom generella undantag förbättrar möjligheterna för jägare med
            funktionsnedsättning. Ansöknings­arbetet bör bli bättre avvägt
            och ska inte belasta jägaren mer än nödvändigt. God tillgänglighet
            gör att en funktionsvariation inte behöver vara ett hinder.
          </p>
          <head xml:id="i-6CryfviyEMu8HSB49SqX2T" type="h3">
            Illegal jakt
          </head>
          <p xml:id="i-8tocRuwNJkM8uehaJcwgBx">
            Den illegala jakten kräver åtgärder. Idag beräknar myndigheter
            och andra aktörer att 20 procent av vargstammen försvinner genom
            illegal jakt. Statens veterinärmedicinska anstalt har i sina undersökningar
            av döda vargar hittat bland annat skottskador och hagel. Organisationer
            och myndigheter bör samverka kring hur illegal jakt ska motverkas
            och beivras. På 11 år har 344 anmälningar skett av illegal jakt
            på rovdjur. Bara några få procent leder till fällande domar. Det
            är inte acceptabelt att lagar och regler inte följs. Det åligger
            myndigheter och organisationer ett stort ansvar för att förebygga
            och beivra illegal jakt.
          </p>
          <p xml:id="i-TnuuSoNVE22ouf26Bny1ZR">
            Skyddsjakt och licensjakt har olika syften där skyddsjakt handlar
            om akuta åtgärder. Licensjakt syftar till att förvalta en population
            och licensjakt har inte varit aktuell under flera år genom statusen
            på vargstammen. Idag måste DNA-prov tas innan skyddsjakt kan ske
            på individuella vargar då det är viktigt att skydda genetiskt
            viktiga individer. Processen kan upplevas skapa ledtider som i
            det akuta skedet inte anses rimliga. Det behövs en utvärdering
            av hur DNA-tester inför skyddsjakt påverkar möjligheten att vidta
            åtgärder. Det behövs också en utvärdering av systemet med en internationell
            jämförelse. Detta bör ges regeringen tillkänna.
          </p>
          <p xml:id="i-HmCRSrxMP3PyeJEnNngPuh">
            Information till allmänheten bör bli tydligare vad gäller rovdjursfrågor
            genom att polisen inte har mandat att utöva skyddsjakt utan endast
            har uppgiften att avliva djur. Allmänheten bollas mellan polisen
            och andra myndigheter, vilket inte skapar förtroende. Det behövs
            en nationell strategi för skyddsjakt och det bör prövas om staten
            ska ansvara för skyddsjakt och ta ett ökat ansvar för stängsel.
            Det behövs även en översyn av regelverken för att möjliggöra metoder
            för att skrämma närgångna rovdjur innan de blir ett problem. EU:s
            art- och habitatdirektiv anger olika arters skyddsstatus. Vargens
            skyddsstatus är strikt skyddad och förvaltningen av vargen i Sverige
            ska därmed utgå från skyddet i art- och habitatdirektivet. Detta
            bör ges regeringen tillkänna.
          </p>
          <head xml:id="i-5RkRnToLuUZ3DSFVxaSbfU" type="h3">
            Säl
          </head>
          <p xml:id="i-UnwDBZzjqB73KdE6u7DUfx">
            Beslutet om att ändra jaktförordningen sommaren 2019 så att Naturvårdsverket
            kan besluta om licensjakt på gråsäl var ett rimligt steg. En ökning
            av gråsälstammen påverkar fiskbestånden samt fisket. Det bör övervägas
            om jakten ska utvidgas till att omfatta knubbsäl i syfte att värna
            fiskbestånden.
          </p>
          <p xml:id="i-FqLeRV4C2p6eVb9MSewHsr">
            Det kan också finnas andra åtgärder som har betydelse för fiskbestånden
            längs kusten. Skarven tar stora mängder fisk. Det råder också
            osäkerhet om vilken effekt trålningen efter strömming i stor skala
            strax innan leken när stimmen samlas utanför kusten har för de
            kustnära bestånden.
          </p>
          <head xml:id="i-HDTwnoZMmEBBD6UudT8KYF" type="h3">
            Skarv
          </head>
          <p xml:id="i-45t9P3EMxjBJYGByY62HPm">
            Skarven vållar stora konsekvenser för miljön både på öar och
            vad gäller fiskbestånden. Öar med skarvkolonier skadas av kolonierna
            med resultatet att grönska och träd dör. Den biologiska mångfalden
            begränsas när stora kolonier av skarv tar över. Skarven påverkar
            grönstrukturen på redan karga öar, tränger undan annan sjöfågel
            och konsu­merar stora mängder fisk. Skyddsjakt, och andra åtgärder,
            behövs för att en rimlig förvaltning ska kunna ske av de växande
            skarvpopulationerna.
          </p>
          <head xml:id="i-WWFhYg5Pbtk7YVwWPmDbi6" type="h2">
            Hästnäringen
          </head>
          <p xml:id="i-6QzHJANYSBDbNt32iUyuEf">
            Sveriges ca 350 000 hästar gör en landskapsvårdande insats och
            har många positiva effekter bl.a. på sysselsättningen, folkhälsan,
            ungdomars fritidssysselsättning och landsbygden. Hästnäringen
            har blivit allt viktigare för våra öppna landskap. Hästen är anpassad
            för att beta på andra marker, med exempelvis lägre näringsinnehåll,
            än vad många nötkreatur och får kräver. Hästen lämpar sig även
            väl för växelbete med andra djurslag, vilket visat sig kunna bidra
            till sänkt parasittryck i markerna, mindre behov av avmaskning
            samt därmed minskad resistens. Hästen spelar en stor roll för
            både företagande och fritid och sportutövning. Ridsporten är en
            av våra största sporter, och varje dag går tusentals barn och
            vuxna till stallet för att träna, arbeta med djur eller umgås
            med vänner. I stallet lär sig barn och ungdomar att ta ansvar
            och de utvecklar goda ledaregenskaper. Hästsporten är dessutom
            en sport där män och kvinnor tränar och tävlar på lika villkor.
            I stallet kan barn och unga få fysisk aktivitet, hitta en gemenskap
            och få möjlighet att vistas nära djur och natur, vilket gynnar
            både det psykiska och det fysiska välbefinnandet. Hästnäringen
            är samhällsekonomiskt viktig och bidrar till en levande landsbygd
            men likställs inte med andra djur inom lantbruket. Det innebär
            att regler och myndighetstolkningar särbehandlas och särbehandlingen
            bromsar utveck­lingen av näringen. Hästnäringen bör i ökad grad
            likställas med övriga näringar. Hästnäringen bör som exempel få
            ersättning för att hålla landskapet öppet genom bete på samma
            sätt som jordbruket. Detta bör ges regeringen tillkänna.
          </p>
          <p xml:id="i-MuR5qTqVryjVx5Ltwg7cVN">
            Sveriges ca 350 000 hästar producerar årligen ca 2,9 miljoner
            ton gödsel, vilket motsvarar nästan 20 % av den totala mängden
            stallgödsel från jordbruksdjur. Den största andelen hästgödsel
            produceras utanför jordbruk, vilket innebär att en stor del av
            den resurs som hästgödseln utgör, inte tas till vara. Omkring
            76 % av Sveriges hästar finns i tätortsnära områden och där kan
            det vara svårt att få till ett fungerande kretslopp för hästgödseln.
            För att minimera näringsläckage från gödsel bör hästgödsel samlas
            in och förvaras på säkert sätt innan den återförs till åkermark
            som näring eller t.ex. blir råvara i biogasproduktion. Hästgödsel
            som sprids på åkermark lyder under samma regelverk som andra organiska
            gödselmedel som sprids inom jordbruket. Biogas­produktion är en
            viktig potential som bör beaktas liksom för gödsel från andra
            djur inom jordbruk. Därför bör de ersättningssystem som utformats
            för biogasproduktion även omfatta hästgödsel.
          </p>
          <p xml:id="i-WkybdeBuAUePVK235LAhuT">
            De åtgärder som enkelt kan vidtas för att minska övergödningsproblematiken
            från hästhållningen ska givetvis vidtas. Men för alla åtgärder,
            och särskilt i fallet med mer långtgående åtgärder med stor påverkan
            på verksamheten, måste nyttan av en åtgärd alltid vägas mot den
            insats den kräver och de kostnader den för med sig.
          </p>
          <p xml:id="i-4QSBx6LK47m7nUfUA8Pako">
            Det är viktigt att myndigheterna samverkar med hästnäringen för
            att utveckla metoder och kunskap kring åtgärder för miljön. Här
            kan kunskapsöverföring i likhet med ”Greppa Näringens” arbetssätt
            vara en väg fram. Det är även viktigt att ha fokus på var problemen
            är som störst. Näringens närhet till vattenmiljöer där vattnet
            inte har god ekologisk status bör uppmärksammas specifikt. På
            landsbygden på geografiska platser med få hästar är problemen
            relativt sett mindre än i geografiska områden med många hästar.
            Hästar används som betande djur på ängs- och betesmarker och genom
            detta bidrar hästarna till att hålla marker öppna som annars skulle
            vuxit igen. Hästnäringens positiva effekter på miljö och natur
            bör även uppmärksammas i sammanhanget. Detta bör ges regeringen
            tillkänna.
          </p>
          <head xml:id="i-H4gqirPKou5XuvQB5HCaQU" type="h2">
            Livsmedelsfrågor
          </head>
          <p xml:id="i-XHQ9RPoH8YZyG3ekrXfgtF">
            Livsmedelsproduktionen ska styras av konsumenternas efterfrågan,
            inte av subventioner eller snedvridande regler. Klimatförändringar
            innebär att vi bör förbereda oss på år med varierande skördar
            på grund av torka, regn och stormar. I delar av världen kan dåliga
            skördar orsaka politiska spänningar. Utmaningar i livsmedelsförsörjningen
            bör beaktas långsiktigt. För Liberalerna är frihandel och internationellt
            samarbete centrala delar i livsmedelsförsörjningen, men samhällets
            förmåga att klara stora påfrestningar kan även komma att kräva
            nationell beredskap.
          </p>
          <p xml:id="i-VsBiD5tEDkotCrEGgLT22b">
            Det är positivt att fler människor väljer mat som både är mer
            hälsosam och har mindre klimatpåverkan. Konsumenten ska kunna
            göra aktiva och informerade val.
          </p>
          <p xml:id="i-Vgi2kDHLZ7YmQMs3d4kwGd">
            Det finns en efterfrågan på märkning som visar olika livsmedels
            klimatavtryck, vilket kan inkludera hur varan producerats, energiåtgång
            samt transportpåverkan. Liberalerna välkomnar att klimatmärkningen
            av olika livsmedel utvecklas. Dagens myndighetsstrukturer är ofta
            anpassade till stora kommersiella aktörer. Villkoren för små hantverksmässiga
            företag och nystartade livsmedelsföretag skiljer sig från stora
            aktörer. Statliga myndigheter och administrativa åtgärder bör
            därmed anpassas även till de små företagens förutsättningar. Hantverksmässig
            lokal produktion kan skapa nya innovationer och produkter. Detta
            bör ges regeringen tillkänna.
          </p>
        </div>
        <div xml:id="i-JE7RJxH8KmwYa6xL5QWXsj" type="signatureBlock">
          <list xml:id="i-J1PiHa99rbMRZwtHPWvpKx">
            <item xml:id="i-WC1YcFeCAY2SrFadKqDrA2" type="signature">
              Nina Lundström (L)
            </item>
            <item xml:id="i-SUn3JqvUoYCa21u8ua5QY5" type="signature">
              Johan Pehrson (L)
            </item>
            <item xml:id="i-HC9ShpFj8QoBqB1xfE12Ji" type="signature">
              Maria Nilsson (L)
            </item>
            <item xml:id="i-VmxzaqpU3Lg547xv5ipRv5" type="signature">
              Lina Nordquist (L)
            </item>
            <item xml:id="i-QdYAU3tePqRswXoZCFR7h4" type="signature">
              Gulan Avci (L)
            </item>
            <item xml:id="i-MpTxg7AgvkGFzAaVmGxgKT" type="signature">
              Christer Nylander (L)
            </item>
            <item xml:id="i-5V1kPBSCcZAr8P9Zg9kKn7" type="signature">
              Mats Persson (L)
            </item>
            <item xml:id="i-24zCRijk1pMhkk8GyuM7jp" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
