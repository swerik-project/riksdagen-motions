<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0354/mot_200304_MJ_0354-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ354 pnr: c640
          </p>
          <p>
            Motion till riksdagen 2003/04:MJ354
          </p>
          <p>
            av Birgitta Sellén (c)
          </p>
          <p>
            Säljakten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att utveckla metoderna för säljakten.
          </p>
          <p>
            Motivering
          </p>
          <p>
            De stora sälstammarna utgör ett stort hot mot fisket, inte minst
            efter Norrlandskusten. Om inte sälstammarna kan minskas är det
            uppenbart att den sista spillran av yrkesfiskare som idag finns,
            kommer att utplånas. Traditionellt har man i norra delen av landet
            mest jagat säl på vårisarna och även om en omfattande jakt bedrevs
            även långt söderut i landet så togs det stora flertalet av sälarna
            just på isarna. Resultatet av den jakt som varit de senaste två
            åren är ur de skadedrabbades synvinkel ett mindre lyckat resultat
            i förhållande till den tilldelning som Naturvårdsverket beslutat
            om. Med tiden kommer sannolikt jaktresultaten att bli bättre.
            Stora insatser har gjorts i ett sälprojekt i Kvarken samt av Svenska
            Jägarförbundet för att utbilda jägarna i etiskt riktig jakt med
            hög grad av tillvaratagande. Risken är dock att sälstammarna kommer
            upp i sådant stort antal att det i princip blir omöjligt att ens
            balansera stammen med konventionell jakt. Därför behövs en utveckling
            av säljakten, vilket här ges några exempel på. För ett lyckat
            jaktresultat är det självklart att det underlättar att ha tillgång
            till bra jaktplatser. Det finns idag ett antal platser där sälen
            inte får jagas. Detta bör omgående ses över av respektive länsstyrelse
            i samråd med berörda organisationer. Reservat och jaktbegränsningar
            kan ha varit befogade när sälen framför allt var hårt pressad
            av miljögifter. Om inte de behoven finns idag ska begränsningarna
            tas bort. För en trovärdig skyddspolitik måste även beslut kunna
            hävas när situationen förändrats.
          </p>
          <pb facs="riksdagen-motions-pdf/data/200304/mot_200304_MJ_0354/mot_200304_MJ_0354-0002.pdf"/>
          <p>
            2003/04:MJ354
          </p>
          <p>
            Det kan också konstateras att vissa Länsstyrelser har indelat
            länet i så splittrade områden att jakt i princip omöjliggjorts.
            Skyddsjakten har tillkommit för att ett begränsat antal sälar
            skall skjutas och det skall inte onödigt försvåras av omotiverade
            och till synes konstruerade begränsningar. I syfte att utveckla
            och underlätta jakten bör också länsstyrelserna åläggas att tillhandahålla
            användarvänligt kartmaterial över var jakten kan bedrivas. Lämpligheten
            att jaga säl från båt har i flera sammanhang diskuterats. Det
            finns flera aspekter på den frågan. Att sitta i en båt vid skottillfället
            gör att man är snabbt på plats och landningen av sälen kan därmed
            underlättas. Samtidigt måste dock konstateras att det är mycket
            svårt att med god precision skjuta från en båt i rörelse. Därför
            bör yrkesfiskare med tillstånd att jaga få möjlighet att jaga
            från båt i direkt anslutning till fiskeredskapen. Det kan sedan
            utvärderas tillsammans med andra delar av säljakten. En ytterligare
            del för att utveckla säljakten är att länsstyrelserna bör uppmuntra
            att fällfångst av säl blir tillåten. Det är en metod som använts
            i första hand på svensk sida och troligtvis för att fånga unga
            djur. Den jaktformen har mindre betydelse ur populationssynpunkt,
            men ger yrkesfiskarna, som skulle vara de som skulle sköta dessa
            fällor, en möjlighet att styra fångsten till önskvärda platser.
          </p>
          <p>
            Stockholm den 3 oktober 2003
          </p>
          <p>
            Birgitta Sellén (c)
          </p>
        </div>
      </div>
    </body>
  </text>
</TEI>
