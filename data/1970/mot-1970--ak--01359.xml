<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1359/mot_1970__ak__1359-001.pdf"/>
      <fw>
        Nr 1359—1366 Motion i Andra kammaren, nr 1359 år 1970 1
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1359
          </p>
          <p>
            Av herrar Thylén och Burenstam Linder, i anledning av Kungl.
            Maj:ts proposition nr 82, med förslag om vissa stödåt- gärder
            för svensk varvsindustri.
          </p>
          <p>
            (Lika lydande med motion nr 1158 i Första kammaren)
          </p>
          <p>
            Varvsindustrin är med tanke på den hårda, långfristiga bindning
            som för närvarande gäller på handelskreditgivningssidan att betrakta
            som en myc- ket ”kapitaltung” industri, trots att relationen mellan
            i den direkta slut- produkten insatt kapital och förädlingsvärdet
            är låg jämförd med exempel- vis verkstadsindustrin i övrigt. Lönsamhets-
            och likviditetsproblem dominerar perspektivet för de när- maste
            åren. Subventionsinslagen i konkurrensen från Japan och andra
            varvsnationer är en starkt bidragande orsak till den kris som
            den svenska varvsindustrin har råkat in i. De svenska varven har
            dock bättre än sina europeiska konkurrenter hållit stånd mot den
            japanska offensiven, trots att de har betalat högre löner och
            erhållit mindre statliga stöd än dessa. Att man lyckats med detta
            kan till stor del tillskrivas den förmåga till teknisk förnyelse,
            som svensk varvsindustri dokumenterat i kombination med skicklighet
            på det organisatoriska planet. Man torde kunna utgå ifrån att
            dessa egenskaper kommer att bestå även i framtiden. Konkurrensen
            på den internationella fartygsmarknaden sker i dag sna- rare mellan
            stater än mellan varvsföretag. Denna utveckling är rakt mot- satt
            den strävan mot en frigörelse av den internationella handeln,
            som ef- ter andra världskriget varit allmänt accepterad mellan
            västvärldens in- dustriländer och som också varit framgångsrik
            i många avseenden. Denna strävan har varit och bör vara en huvudlinje
            i svensk handels- och närings- politik. Vi anser det vara ytterst
            angeläget att Sverige inom ramen för det internationella samarbetet
            inom OECD och EFTA och i andra handelspo- litiska sammanhang med
            kraft verkar för att den internationella handeln på detta område
            befrias från dylika subventionsinslag. Sverige bör i dessa sammanhang
            klargöra att för det fall att internationella överenskommel- ser
            icke kan träffas om slopande av subventioner, kommer svensk varvsin-
            dustri att subventioneras på samma sätt som vissa övriga länders.
            Vi anser dock i princip att försiktighet måste iakttagas med subventio-
            ner, då det gäller gynnande av vissa företag eller industrigrenar
            på andras bekostnad, och delar varvskommitténs oro för den snedvridning
            i produk-
          </p>
          <p>
            Bihang till riksdagens protokoll 1970. 4 saml. NY 1359—1366
          </p>
          <pb facs="riksdagen-motions-pdf/data/1970/mot_1970__ak__1359/mot_1970__ak__1359-002.pdf"/>
          <fw>
            2 Motion i Andra kammaren, nr 1359 år 1970
          </fw>
          <p>
            tionsresursernas utnyttjande, som ett permanent subventionsarrange-
            mang skulle kunna resultera i. Vi vill framhålla att den metod
            för lösningar från fall till fall med direkt eller indirekt statligt
            engagemang i enskilda varv, som föreslås i proposi- tionen, lätt
            skulle kunna leda till permanenta stödarrangemang med åt- följande
            konkurrenssnedvridning. Den omständigheten, att eventuella subventioner
            förutsatts bli beroende av utgången av förhandlingar mellan staten
            och det enskilda varvet om insyn och medinflytande och om samver-
            kan inom varvsindustrin, understryker ytterligare våra principiella
            be- tänkligheter beträffande det föreslagna selektiva subventionssystemet.
            Den svenska varvsindustrins framtida struktur kommer på så sätt
            att be- stämmas av dylika överläggningar med staten föranledda
            av mer eller mindre tillfälliga likviditetskriser.
          </p>
          <p>
            En temporär utjämning av varvens konkurrensförutsättningar gent-
            emot utländska varv kan emellertid vara samhällsekonomiskt motiverad
            om man bedömer att fartygsmarknaden på sikt dels kan befrias från
            sub- ventionsinslag, dels att de svenska varven på en sådan marknad
            kan driva en lönsam produktion. Svensk varvsindustri måste givetvis
            bedömas från utgångspunkten att en dominerande del av dess produktion
            exporteras. Varvens verksamhet är genom sin omfattning av utomordentligt
            stor betydelse för den svenska handelsbalansen. Men man bör heller
            icke glömma bort att svensk varvs- industri har kommit att få
            stor betydelse för ett stort antal underleveran- törer, lokaliserade
            i skilda delar av vårt land, bl.a. i de avfolkningsbygder där
            statliga stödåtgärder vidtas i sysselsättningspolitiskt syfte.
            En av- veckling eller en stark begränsning av vår varvsindustri
            skulle medföra allvarliga ekonomiska konsekvenser. Bedömningen
            av världshandelsflottans nybyggnadsbehov på sikt visar att marknader
            finns för en betydande svensk fartygsexport i framtiden. Inte
            minst för de fartygstyper som de svenska varven främst inriktar
            sig på — stora tank- och bulkbåtar samt högvärdiga specialfartyg
            — pekar marknadsprognoserna på goda tillväxtmöjligheter. Skall
            den svenska varvsindustrin bevaras är det nödvändigt att på ett
            eller annat sätt avlasta varven de mycket stora negativa räntenetton
            som i dag hotar deras existens. Varven måste ges möjligheter att
            till en rimlig ränta refinansiera sina kundkrediter. Det är sannolikt
            att den internationella handelskreditgivningen under 1970-talet
            kommer att medföra problem för flera kapitalvaruindustrier. Med
            den sektorsprioritering, som för närvarande råder på den svenska
            ka- pitalmarknaden och som vi tidigare påpekat konsekvenserna
            av, finns det anledning att förmoda att utrymmet där är otillräckligt
            för en väsentligt
          </p>
          <pb facs="riksdagen-motions-pdf/data/1970/mot_1970__ak__1359/mot_1970__ak__1359-003.pdf"/>
          <fw>
            Motion i Andra kammaren, nr 1359 år 1970 ” 3
          </fw>
          <p>
            utökad inhemsk refinansiering av utländska krediter. En intensifierad
            an- vändning av kreditsubventioner i den internationella konkurrensen
            på ka- pitalvaruområden får konsekvenser för vår kreditmarknads
            funktionssätt och indirekt även för vår valutaposition. Den av
            regeringen förda ekonomiska politiken har resulterat i att den
            inhemska kapitalmarknaden för närvarande är ytterst smal och de
            begrän- sade lånemöjligheter som finns är reserverade för bostadsbyggandet
            m. m. Varven har därför tvingats ut på den internationella kapitalmarknaden
            för att refinansiera sina kundkrediter. Varven har därigenom fått
            ta på sig betydande extrakostnader för att den svenska valutareserven
            skall kunna bevaras. I konsekvens härmed är det rimligt att ränteskillnaderna
            mellan den svenska obligationsräntan, för närvarande 7 1/4 9,
            och räntan på den internationella kapitalmarknaden, som i nuläget
            är 9 96, bestrids av staten och ej belastar varven. Det förhållande
            att varven är så stora att deras verksamhet har effekter på hela
            vår samhällsekonomi bör icke ställa dem i en sämre situation än
            andra företag. Med stöd av det ovan anförda hemställes, att riksdagen
            måtte uttala 1. att Sverige inom ramen för det internationella
            samar- betet inom OECD och EFTA och i andra handelspolitiska sammanhang
            med kraft skall verka för att de olika länder- nas varvsindustrier
            befrias från subventionsinslag, 2. att staten i enlighet med vad
            i motionen anförts skall bestrida de merkostnader i form av räntedifferenser
            som kan bli följden av att varven tvingas att refinansiera sin
            kreditgivning på den internationella kapitalmarknaden, samt 3.
            att för det fall att något beslut fattas om något slag av statliga
            stödåtgärder till varvsindustrin dessa skall vara generella och
            icke selektiva.
          </p>
          <p>
            Stockholm den 17 april 1970
          </p>
          <p>
            B.-O. Thylén (m) Staffan Burenstam Linder (m)
          </p>
        </div>
      </div>
    </body>
  </text>
</TEI>
