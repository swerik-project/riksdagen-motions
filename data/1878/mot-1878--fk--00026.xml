<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1878--fk--00026">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1878/mot_1878__fk__26/mot_1878__fk__26-001.pdf"/>
      <fw xml:id="i-8WHp2VsSxynNYCXKNj3DQp">
        4 Motioner i Första Kammaren, N:o 26,
      </fw>
      <div xml:id="i-HWkcJjpbLLVackFyHEFGCK" type="motHeader">
        <div xml:id="i-SzsgebgLwxUCEtQPJTLabC" type="motTitle"/>
        <div xml:id="i-8yNMpwjHhoNT6RfnwoZXxZ" type="motSubmissionInfo"/>
      </div>
      <div xml:id="i-BSXT3XNCQawf9kEr4oKZ9E" type="motBody">
        <div xml:id="i-VBeLV7K1Wgkrhj7EVRrsKP">
          <p xml:id="i-Beu6tqXDMoGoYd8F9uZCmr">
            N:o 26.
          </p>
          <p xml:id="i-Jv6wknTPFMusx1zKc9Mz9b">
            Af Herr Bibbing, C.: Om anvisande af ett årligt anslag å 8,000
            kronor till tvenne skolor för meddelande af undervisning t torfberedning.
          </p>
          <p xml:id="i-7zWLETCXUbh645rwjRyX27">
            För främjande af landtbrukets och industriens utveckling inom
            vårt land hafva, såsom sig vederbort, landtbruksinstitut, landtbruksskolor,
            träd- gårdsskolor, mejeriskolor, bergsskolor, skogsinstitut och
            skogsskolor samt högre och lägre läroanstalter för de industriela
            yrkena blifvit med stats- anslag inrättade, genom hvilka läroanstalter
            landets jordbruk, boskapsskötsel och mejerihushållning, äfvensom
            skogshushållningen, bergsbruksrörelsen samt de industriela yrkena
            blifvit tillgodosedda, och deras utveckling väsentligen främjad.
            Ett område, och detta af mycket stor betydelse för vårt land,
            har dock hittills lemnats föga beaktadt, nemligen våra talrika
            och vidsträckta bränntorfmossar, hvilka uti sitt naturliga, obearbetade
            skick icke endast äro till ingen nytta, utan tvärtom ofta till
            stor skada för kringliggande odlade trakter, då från dessa mossar
            utgå de förhärjande frostskador, som i flera orter omintetgöra
            landtbrukarnes förhoppningar på de sädesskördar, för hvilka Jordens
            odlare nedlagt så stora kostnader och så mycket arbete. Dessa
            olycksbringande, af vatten dränkta mossar kunna deremot, afdikade
            och bearbetade till bränntorf, lemna ett högst värderikt och för
            landet med dess år för år minskade skogstillgångar väl behöfligt
            material till bränsle så väl till de alldagliga i hvarje hushåll
            förekommande behofven, som till bergs- bruket och industrien i
            allmänhet, ja äfven till ersättande af stenkolen för rörelsen
            på våra jernvägar. Med en inom landet väl ordnad och allmän- nare
            bedrifven beredning af bränntorf skulle den nu på vår handelsvåg
            så starkt tryckande importen af stenkol, hvilken förra året uppgick
            till om- kring 40,000,000 kubikfot, kunna ansenligen nedsättas
            och i de festa fall
          </p>
          <pb facs="riksdagen-motions-pdf/data/1878/mot_1878__fk__26/mot_1878__fk__26-002.pdf"/>
          <fw xml:id="i-EQ8kkqSHSo3VZbwyYV2hgr">
            Motioner i Första Kammaren, N:o 26. 5
          </fw>
          <p xml:id="i-PfscgepnfiBX1cQFCzLJrK">
            göras umbärlig, och sålunda för landet och dess arbetare kunna
            besparas de stora summor, som nu gå till utlandet för denna nödvändighetsvara.
            Att för torfindustrien, dess höjande och utveckling i stor skala
            något från statens sida göres, anser jag sålunda vara en tidsfråga
            af största vigt; och till de för Jordbruket och näringarne i allmänhet
            redan upprättade läro- anstalter anser jag böra läggas äfven sådana
            för undervisning i de ända- målsenligaste sätten för beredning
            af bränntorf, på det att kännedom och skicklighet i denna industri
            måtte blifva allmänt spridd och våra nu nästan värdelösa, för
            jordbruket ofta skadliga bränntorfmossar sålunda komma att tillgodogöras,
            då af dem bereddes ett fabrikat, som i värde kunde svara emot,
            ja öfverstiga de summor, hvilka nu årligen måste utgå för importen
            af stenkol. Jag vågar derför vördsamt föreslå, att Riksdagen måtte
            anvisa en summa af 8,000 kronor att år- ligen utgå till tvenne
            skolor för torfberedning, då sådana varda upprättade i öfverensstämmelse
            med de föreskrifter, som kunna blifva bestämda i för dessa skolor
            af Kongl. Maj:t utfärdadt nå- digt reglemente.
          </p>
          <p xml:id="i-DFTectUtgxFhM1SCB6qf9U">
            Jag förbigår alla detaljer om dessa skolors organisation, hvarom
            jag anser, att förslag väl bör uppgöras af Kongl. Skogsstyrelsen,
            under hvars öfverinseende jag förmodar, att dessa skolor böra
            ställas.
          </p>
          <p xml:id="i-VgDJK3jLsHRoXy5LwrrsVW">
            Om remiss af denna min motion till vederbörligt Utskott anhåller
            jag vördsammast.
          </p>
          <p xml:id="i-CCGpRiCgRsFDNyNVSSQVGL" type="date">
            Stockholm den 26 Januari 1878.
          </p>
          <div xml:id="i-NDZJde32Wq2YMnX7woVuDc" type="signatureBlock">
            <p xml:id="i-AZyH18zh3D9NsuD4xr743R" who="unknown" type="signature">
              Carl Bibbing
            </p>
          </div>
        </div>
      </div>
    </body>
  </text>
</TEI>
