<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00801">
  <teiHeader>
    <fileDesc>
      <titleStmt>
        <title>Museifrågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:801 av Aron Emilsson m.fl. (SD)</title>
          <idno type="rdwebb">H702801</idno>
          <rs type="number">801</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H702801/text</ref>
          <ref type="dokument_url_html">http://data.riksdagen.se/dokument/H702801</ref>
          <ref type="dokumentstatus_url_xml">http://data.riksdagen.se/dokumentstatus/H702801</ref>
          <ref type="docx">http://data.riksdagen.se/fil/FC7D6049-2CD4-4038-9292-7182C0AB87EE</ref>
          <ref type="pdf">http://data.riksdagen.se/fil/8029CB42-7060-4176-AAC8-8BF2E36D0834</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NEc8fCDc3Dap5w6gd22vv8" type="signed"/>
        <correspContext corresp="i-NEc8fCDc3Dap5w6gd22vv8">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-9LBcqtuiCygU6TJXM4T2Je" type="submitted">
          <date when="2019-10-01"/>
          <time when="08:08:59"/>
        </correspAction>
        <correspAction xml:id="i-DMdemuACm2QRRTaSQM77mD" type="reviewed">
          <date when="2019-10-01"/>
          <time when="08:56:19"/>
        </correspAction>
        <correspAction xml:id="i-5ragbJPJpZTSojFNymudLp" type="referred">
          <date when="2019-10-11"/>
        </correspAction>
        <correspAction xml:id="i-7F8a2Qi9n2yUGs3fPSoV3c" type="assigned">
          <date when="2020-04-01"/>
          <time when="17:23:19"/>
        </correspAction>
        <correspContext corresp="i-7F8a2Qi9n2yUGs3fPSoV3c">
          <ref type="assignedTo">Kulturutskottet</ref>
        </correspContext>
        <correspAction xml:id="i-K95zYaDSi98xkNFYJXjGNS" type="behandlas_i"/>
        <correspContext corresp="i-K95zYaDSi98xkNFYJXjGNS">
          <ref type="uppgift">2019/20:KrU9</ref>
          <ref type="ref_dok_id">H701KrU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2he98SBUjvxdwSHn6518Cj" type="motHeader">
        <div xml:id="i-MfqKStuwFpmF3i25vjHMym" type="motTitle">
          Motion till riksdagen 2019/20:801 av Aron Emilsson m.fl. (SD)
          Museifrågor
        </div>
      </div>
      <div xml:id="i-Foa4Z7WYExgqk82bnwowQZ" type="motBody">
        <div xml:id="i-7c6qntqtiy46uYvo5GAoes" type="motProposal" subtype="förslag">
          <head xml:id="i-5RdKZsW8oKmMBve7USxzpx">
            Förslag till riksdagsbeslut
          </head>
          <list xml:id="i-ExQ67EFrwqMd67cXctibBw" style="ol">
            <item xml:id="i-KqKkd4jcLEfJ2zP3yLtr5n">
              Riksdagen ställer sig bakom det som anförs i motionen om ändringar
              i museilagen och tillkännager detta för regeringen.
            </item>
            <item xml:id="i-7Bh9iDfpyQWNRkaFeYDzKY">
              Riksdagen ställer sig bakom det som anförs i motionen om Världskulturmuseet
              i Göteborg och tillkännager detta för regeringen.
            </item>
            <item xml:id="i-UuqESTy2yZ5DoBNM93kefw">
              Riksdagen ställer sig bakom det som anförs i motionen om att
              utreda ett faddersystem och tillkännager detta för regeringen.
            </item>
            <item xml:id="i-FVwpXNz63MJxKYQqct8fpQ">
              Riksdagen ställer sig bakom det som anförs i motionen om öppna-museer-reformen
              och tillkännager detta för regeringen.
            </item>
            <item xml:id="i-S3QeTvx4sRAFt1xEizCKvP">
              Riksdagen ställer sig bakom det som anförs i motionen om att
              avveckla fri-entré-reformen och tillkännager detta för regeringen.
            </item>
            <item xml:id="i-FfZSZdy9gysHkt7ceGM9x2">
              Riksdagen ställer sig bakom det som anförs i motionen om att
              ge ett riktat uppdrag till Institutet för språk och folkminnen
              att i samråd med Forum för levande historia samla in och bygga
              upp en kunskapsbas för framtagandet av ett kulturarvscenter för
              syn- och hörselskadade och tillkännager detta för regeringen.
            </item>
          </list>
        </div>
        <div xml:id="i-HFUyt8Gfjsmw4XexAuK2ii" type="motContent">
          <head xml:id="i-5DynkXksnTmmHc9woCke6e" type="h1">
            Motivering
          </head>
          <p xml:id="i-F4HkZHaLvhEJFjv5gEHzC5">
            För att förhindra felaktiga och orimliga omskrivningar av historien
            behöver vårt kulturarv skyddas och bevaras. Bland annat för att
            det i framtiden kan vara möjligt att utläsa mer från lämningar
            än vad som är möjligt med dagens teknik, men även för att framtida
            generationer ska kunna ta del av det historiska material som vi
            baserar nuvarande analyser på. Det svenska kulturarvet ska värnas,
            vårdas och visas.
          </p>
          <p xml:id="i-Pppdyc1Ve983x3So3pgcTm">
            De svenska museerna är några av de institutioner som förvaltar
            och förmedlar vårt historiska arv, och det är föremålssamlingar
            och observationer, samt forskning kring dessa, som är kärnan i
            museiväsendets kunskapsuppbyggnad.
          </p>
          <p xml:id="i-HAdQsy5srpoYgh4W6Eyi4f">
            Museipolitikens uppgift måste i alla avseenden vara att sträva
            efter en evidensbaserad kunskapsförmedling utifrån samlingarna
            för att undvika att framtidens museer blir plattformar för vissa
            politiska idéer eller ideologier.
          </p>
          <p xml:id="i-CGs2j55DLz67EniZQjJCeV">
            I kulturarvsproposition 2016/17:116 framförde regeringen en djupt
            ideologisk syn på museiverksamheten. Denna syn är numera genomröstad
            i Sveriges riksdag, trots att de före detta allianspartierna högljutt
            beklagade sig över förslagens inriktning. Museerna ska numera
            bidra till en önskvärd samhällsutveckling och museerna ska granska
            och utmana den som har makten för dagen. Regeringen anförde även
            att alla ska kunna hitta något som är angeläget och alla ska kunna
            känna ett ägarskap till det gemensamt förvaltade kulturarvet.
            Enligt Sverigedemokraterna ska inte museerna primärt söka bidra
            till en önskvärd samhällsutveckling eller söka utmana den som
            har makten för dagen. Det är inte heller centralt huruvida den
            publika verksamheten känns ensidigt inriktad över tid eller att
            förbjuda kommunala beslutsfattare från att fatta beslut om att
            visa upp föremål från orten. Utgår museernas berättande från evidensbaserad
            forskning baserat på materiella eller immateriella vittnesmål
            undergräver det museernas trovärdighet om dessa samlingar ska
            förvaltas utefter de ideologipolitiska mål som satts upp för verk­samheten
            eller om avsikten är att museerna ska bidra till en önskvärd samhälls­utveckling.
            Vår historia har egen bärkraft och ska inte silas genom samtidens
            värderingar.
          </p>
          <p xml:id="i-66ru6YL7s3kAQAFEkZK1vP">
            I museilagen (2017:563) anger regeringen att den publika verksamheten
            vid museer ska vara kunskapsbaserad, och det är bra. Det är av
            yttersta vikt att ogrundade påstå­enden om våra förfäder, våra
            omgivningar eller andra områden som är utgångspunkt för museiverksamhet
            inte sprids av offentliga institutioner. Särskilt med tanke på
            den ideologisering som regeringen ger uttryck för i kulturarvspropositionen.
            Även om en museilag inte kan förhindra att ett museum sprider
            inkorrekt information är det viktigt att fastslå att all information
            museer sprider ska vara evidensbaserad i den mån det är möjligt.
            På s. 98 i proposition 2016/17:116 uttrycker regeringen följande
          </p>
          <p xml:id="i-Spz4uW6zYZufJoDZsa79eG">
            Att museerna ska främja kunskap innebär att de utifrån sina specifika
            resurser, i form av samlingar de förvaltar, egen kunskapsuppbyggnad
            och förmedlingsmöjligheter, ska bidra till kunskap i samhället
            i stort.
          </p>
          <p xml:id="i-Q1hN3zobK5WUFbZPVFF917">
            För att förtydliga att museerna bör vila på vetenskaplig grund,
            och att den information som förmedlas först och främst ska utgå
            från samlingarna eller annat insamlat material som ligger som
            grund för museets verksamhet, bör innebörden av ovanstående skrivning
            föras in i lagtexten.
          </p>
          <head xml:id="i-JzPKJzPGadoETKujNRfqcm" type="h2">
            Världskulturmuseet i Göteborg
          </head>
          <p xml:id="i-VcyeR9qPcCbfc54ivxXceD">
            Sverigedemokraterna har sedan en tid tillbaka förespråkat en
            nedläggning av Världskulturmuseet i Göteborg. Framför allt för
            att Världskulturmuseet i Göteborg är grundat i ett politiskt syfte
            och har en ideologisk inriktning snarare än kunskapsbaserad. Museer
            bör inte ha politiska mål utöver att vara kunskapsinstitutioner;
            de ska alltså inte verka för att bevara mångkulturen eller söka
            motverka främlingsfientlighet. Flera av världskulturmuseerna bedriver
            bra och nyanserad verksamhet genom att berätta om andra kulturer
            utefter de samlingar de har.
          </p>
          <p xml:id="i-TZg45GY3ZA2avbPjKgtHai">
            Om världskulturmuseernas utställningar och historieskrivning
            utgår från sakkunskap och evidensbaserad forskning på deras materiella
            och immateriella samlingar blir verksamhetsmål om att förebygga
            främlingsfientlighet överflödiga och riskerar enbart att sänka
            verksamhetens trovärdighet som kunskapsinstitution. Det är genom
            att förmedla korrekt information om andra kulturer som museerna
            kan bidra till ökad förståelse för dessa kulturer genom att de
            berättar om deras historia. Om syftet är att öka svenska folkets
            kunskap om andra kulturer görs det bäst genom korrekt förmedling
            av information, och förmedlas korrekt information behövs inget
            mål om att stävja främlingsfientlighet. Bildning om andra kulturer
            och deras historia stärks om målet för verksamheten är strikt
            kunskapsbaserat.
          </p>
          <head xml:id="i-EFF8AHec5bzhXsEcCy6ScX" type="h2">
            Rörande aktiv samlingsförvaltning
          </head>
          <p xml:id="i-BEwsX7HbrSQAgckBT7x2Fa">
            Efter förslag från kulturarvspropositionen har Sverige numera
            aktiv samlings­förvaltning. Sverigedemokraterna var när propositionen
            behandlades – och är fortfarande – kritiska till bruket av aktiv
            samlingsförvaltning. Dels för att även om sannolikheten för missbruk
            är låg innehåller lagen inte några sanktionsmöjligheter om ett
            museum mot förmodan aktivt skulle sabotera kulturarvsföremål.
            Dels för att destruktion av föremål är en oåterkallelig gärning
            som kan få ödesdigra konsekvenser för framtidens historieskrivning
            oavsett hur sällan destruktion av ett föremål äger rum. Vi förespråkar
            i stället gallring utefter de principer som rådde innan kulturarvs­propositionen.
            Detsamma gäller fyndfördelningen och den fulla förfoganderätten
            över nya fynd som mottas.
          </p>
          <p xml:id="i-XuofGcNjK35VB6oz4sLbFJ">
            För att bemöta problemet med samlingar som det allmänna inte
            mäktar med att hantera vill vi utreda ett system som möjliggör
            att föremål som gallras omhändertas av privatpersoner eller olika
            institutioner i en sorts fadderskap. Det skulle ge fler möjlig­heten
            att komma i kontakt med kulturarvsföremål, även om föremålet är
            av ringa ekonomiskt värde, för stunden anses ha en låg marginalnytta
            för museerna och i dagsläget tillför väldigt lite till vår förståelse
            och kännedom rörande vårt historiska arv, samtidigt som de avlastar
            museernas ständigt växande magasin. Vi föreslår att en utredning
            om denna form av föremålsvård och föremålsfadderskap tillsätts.
          </p>
          <head xml:id="i-XqPtLbaAvDVJTRvKMQLXnY" type="h2">
            Öppna museer
          </head>
          <p xml:id="i-RgHRoN8titSa5zTVJXq1eA">
            Sveriges samlade kulturarv är hela nationens gemensamma arv,
            glädje och ansvar. Landets historia har lämnat spår i form av
            kulturmiljöer, artefakter och berättelser över hela Sverige, från
            norr till söder. Därför är tillgången till vår historia viktig
            såväl på landsbygden som i storstaden, och i alla små och medelstora
            orter däremellan. Vi ser regeringens reform med fri entré till
            statliga museer som i grunden vällovlig, men alltför snäv och
            storstadsorienterad. Av den anledningen har Sverigedemokraterna
            presenterat ett eget förslag där vi istället för enbart fri entré
            till statliga museer i storstäderna anslår medel för en fond vi
            kallar Öppna museer. En satsning som riktar sig till hela landet,
            till både statliga och regionala museer och stiftelser.
          </p>
          <p xml:id="i-USNBWHuHyXyUP276w6PFop">
            Fonden ska kunna användas för att antingen delsubventionera införandet
            av fri entré, digitalisera eller synliggöra samlingar, utveckla
            kulturarvspedagogik eller för att marknadsföra och utveckla verksamheten.
            Kriterierna för att få beviljat stöd ska vara att tillgängliggöra
            museet och dess samlingar för att främja historisk förståelse.
            Museerna känner bäst sin verksamhet och för en del upplevs entréavgifter
            som ett stort hinder, för andra brist på resurser för att tillgängliggöra
            samlingarna på fler och nya sätt. I det här förslaget involveras
            museerna själva i arbetet med att tillgängliggöra våra kulturskatter
            och även stiftelser såsom Nordiska museet och Àjtte (Svenskt fjäll-
            och samemuseum) samt länsmuseerna får möjlighet att äska medel
            ur fonden.
          </p>
          <p xml:id="i-88dZ1vKftcCbuJLPYKezQw">
            En avsikt med Öppna museer och de ökade anslagen till andra kulturinstitutioner
            är att höja ambitionsnivån i att marknadsföra, väcka intresset
            för och synliggöra landets kultur och kulturarv för barn, unga
            och nyanlända, så att hela landet rotar sig i Sveriges historia
            och framväxt.
          </p>
          <head xml:id="i-Jg2Q1x8nWXZtfDi9z4nCTm" type="h2">
            Andra invändningar mot fri-entré-reformen
          </head>
          <p xml:id="i-QFQ2bHNtvnDia2CVMg3vww">
            Att ge de statliga museerna bättre möjligheter att själva välja
            hur de ska öka mervärdet för befolkningen i stort ger museet möjlighet
            att anpassa sin verksamhet efter museets förutsättningar. Nationalmuseum
            har exempelvis informerat riksdagsledamöterna i kulturutskottet
            om att kostnaderna per besökare är mycket högre än den ersättning
            de får genom fri-entré-reformen. Fri-entré-reformen låser Nationalmuseums
            möjligheter att ta betalt för inträde så att deras ekonomiska
            anpassningsförmåga blir mycket begränsad. Det i sin tur leder
            till att Nationalmuseum upplever svårigheter att erbjuda konkurrens­kraftiga
            löner för den kompetens de behöver. Det leder även till att de
            inte kan anställa tillräckligt med personal för att sköta förvaltningen
            på den nivå de anser nödvändig.
          </p>
          <p xml:id="i-VJSAzWq8z3FDFyykSJNU2t">
            Utifrån detta finns det skäl att avveckla fri-entré-reformen.
          </p>
          <head xml:id="i-JLpabZsUnK6rYXJu5m3un8" type="h2">
            Rörande specialmuseum för syn- och hörselskadade
          </head>
          <p xml:id="i-JN2XraevndfvfZv7wZKJbn">
            Det finns runtom i landet en rad specialmuseer, men till skillnad
            från våra nordiska grannländer Norge och Finland, så har Sverige
            inget nationellt offentligt finansierat kulturarvscenter där till
            exempel döva eller syn- och hörselskadade kan ta del av samlad
            kunskap och kompetens, föremål och arkivalier som visar dessa
            gruppers historiska arv. Tillgänglighet för personer med funktionsnedsättning
            ska naturligtvis i hög utsträckning vara en integrerad del i övriga
            museers verksamhet, men ett samlat center kunde också fungera
            som resurs för övriga museer. För att få en god uppfattning om
            behov och omfattning, så vill vi som ett första steg i ett synliggörande
            och tillgängliggörande av kulturarvet för dessa grupper ge ett
            riktat uppdrag till Institutet för språk och folkminnen att samla
            in och bygga upp en kunskapsbas kring detta, i samråd med Forum
            för levande historia.
          </p>
        </div>
        <div xml:id="i-EgjNqb5EVYoHJLdQx3aZ6u" type="motSignatures">
          <list xml:id="i-MtFMtjQFhepYMs7pkiAqRs">
            <item xml:id="i-4qNGByFsy4myhMep3WtMe2" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-4GwP6YcX8MycSdw2rBhMEX" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-9L6gCDNNPe2ngABUwgsQMD" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-ApoFEa3PsC1S9wrDMettva" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
