<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__313/mot_1954__ak__313-001.pdf"/>
      <fw xml:id="i-8FvNorfg8b9ADSsDBNXt6V">
        Nr 313—325. Motioner i Andra kammaren, nr 313. 1
      </fw>
      <div type="motHeader" xml:id="i-2kKpkRzzGUUs2wdyzE7pNs">
        <div type="motTitle" xml:id="i-2oUaWUSfkNYwwA2xEHbcbF"/>
        <div type="motSubmissionInfo" xml:id="i-5pVcbJ21mKHXuyjF2AoRLx"/>
      </div>
      <div type="motBody" xml:id="i-7EKSMn2ka7dGmjpEsZGgog">
        <div xml:id="i-6HKJcz3DqFK6Yf7supvkGh">
          <p xml:id="i-FZRai6HLaWBnw2dST7WEAC">
            Nr 313.
          </p>
          <p xml:id="i-5BBriwciR4bM24FYF8pyuu">
            Av herr Eliasson m. fl., angående åtgärder för förbättring av
            fastig- hetsbestånd, som skadas genom vägbyggnad.
          </p>
          <p xml:id="i-T6ktZbzfWP9HHvWnbaiiXW">
            Den snabba utvecklingen på det allmänna vägväsendets område särskilt
            vad beträffar omläggning och nybyggnad av väg har medfört, att
            uppmärksamhet kommit att fästas på den inverkan dessa åtgärder
            ha på befintliga fastigheter. Landsbygdens jordbruksfastigheter
            äro organiserade med hänsyn till äldre väg- system. En ny väg,
            som bygges med hänsyn till bilismens krav, måste av tek- niska
            skäl gå genom landskapet på helt annat sätt än den gamla vägen,
            och vid dess byggande kan man ta hänsyn till fastigheterna och
            deras brukningsförhål- landen i endast mycket begränsad omfattning
            eller oftast ej alls. Vägbyggandet medför därför en söndersplittring
            av fastighetsbeståndet som, såvida rättelse ej sker, kan medföra
            svåra olägenheter. I synnerhet gäller detta åkerjord och betesmark.
            Delning av väl arronderade fält till mindre, olämpligt formade,
            avskiljande av smärre stycken, som därefter knappast bli lönande
            att bruka, eller svårigheter för betesdjuren som ej helt kunna
            borttagas genom tekniska anordningar, äro vanliga företeelser.
            Väglagens ersättningsregler lämna visserligen fastighetsägarna
            rätt att utfå ersättning för skador och intrång av här omnämnt
            slag. Ur fastighetssynpunkt är det emellertid föga tilltalande
            att utgiva ersättning för uppkommen fastig- hetsskada och lämna
            botandet av densamma därhän. Bättre vore uppenbarligen att söka
            så långt möjligt är eliminera vägbyggnadens skadeverkningar på
            fastig- heten genom regleringar av jorden och i penningar ersätta
            endast därefter kvar- stående skada. Genom ägoutbyten, köp eller
            lämplig kombination av dylika åtgärder är i betydande antal fall
            möjligt att avhjälpa uppkomna skadeverk- ningar. Givetvis förekommer
            för närvarande en eller annan gång dylika trans- aktioner mellan
            jordägarna men detta är sporadiska företeelser utan enhetlig linje.
            I de flesta fall låta jordägarna vid saken bero, mången gång sannolikt
            av det skälet att erforderliga lantmäteriåtgärder anses besvärliga
            och kost- samma. Enligt gällande rättsregler är det också jordägaren
            ensam som har rätt att taga initiativ till ägoutbyte eller liknande
            åtgärder. Ilan har även att själv svara för förrättningskostnaderna.
            Uppenbart måste vara att ett snabbt botande av uppkomna fastighetsskador
            har betydelse för den enskilda fastighetens värde och brukande.
            Även det all- männa skulle vinna avsevärda fördelar, i första
            hand därigenom att jord- brukets rationalisering främjas och samordning
            sker med riktlinjerna för denna verksamhet. Men även direkta ekonomiska
            fördelar torde uppkomma genom minskning av intrångsersättningarna
            och förbättring av enskilda väganslut-
          </p>
          <p xml:id="i-255NkZkYCGhQYR9UKx5utV">
            1 Bihang till riksdagens protokoll 1954. 4 saml. Nr 313—325.
          </p>
          <pb facs="riksdagen-motions-pdf/data/1954/mot_1954__ak__313/mot_1954__ak__313-002.pdf"/>
          <fw xml:id="i-9Nc7eqWdR5a4cLVkESnBxK">
            2 Motioner i Andra kammaren, nr 313.
          </fw>
          <p xml:id="i-YCbnc5HoCYxp39sdWjihnp">
            ningar. Man kan därför med skäl anse, att regleringen av fastighetsbeståndet
            utgör en del av vägföretaget, som väl knappast kan anses slutfört
            förrän möjlig fastighetsreglering verkställts. Det allmänna, vars
            rätt att ge väg den ur väg- synpunkt riktiga sträckningen är klar,
            borde även ha skyldighet att på sin bekostnad verkställa erforderliga
            lantmäteriåtgärder för förbättring av genom vägbyggnaden skadat
            fastighetsbestånd. Men för att detta skall kunna ske kräves, att
            det allmänna, lämpligen genom vägförvaltningen, också erhåller
            rätt att taga initiativ för dessa åtgärders utförande. En god
            väg kommer då att få goda hbrukningsfastigheter omkring sig och
            ej som nu ett trasigt fastighetsbestånd. Vad här anförts kan givetvis
            äga tillämpning även i andra sammanhang såsom t. ex. vid byggande
            av järnvägar, större kanaler eller expropriation av jord för speciella
            ändamål. Dylika företag torde dock vara mera sparsamt före- kommande
            och därför i detta sammanhang ha mindre betydelse. Med stöd av
            det anförda hemställes, att riksdagen måtte i skrivelse till Kungl.
            Maj:t hemställa att Kungl. Maj:t ville framlägga förslag för tillgodoseende
            av i motionen angivet syfte.
          </p>
          <p xml:id="i-A9kN3sz4ev5mmCSUd7byZz">
            Stockholm den 27 januari 1954.
          </p>
          <p xml:id="i-SAtJoxJHcsuYeK9HUKBbmy">
            Rolf Eliasson. Nils Agerberg. Sven Svensson i Krokstorp.
          </p>
        </div>
      </div>
    </body>
  </text>
</TEI>
