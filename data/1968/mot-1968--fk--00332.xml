<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00332">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__332/mot_1968__fk__332-001.pdf"/>
      <fw xml:id="i-G8LH7XMvfEX67GXgayzK5y">
        Motioner i Första kammaren, nr 332 år 1968 15
      </fw>
      <div xml:id="i-CeS5viUavayfsgGCNzSNDA" type="motHeader">
        <div xml:id="i-A7QB4jXf6FxVmGkTuDEZo2" type="motTitle"/>
        <div xml:id="i-GPGou9f1PEViJUyCzv5rA6" type="motSubmissionInfo"/>
      </div>
      <div xml:id="i-2b981EvWNtWfjst6bd2Cu3" type="motBody">
        <div xml:id="i-9aUq66vJEMW47oRRVLf3Md">
          <p xml:id="i-PYGefJDvXRu7R9gEzMCr7u">
            Nr 332
          </p>
          <p xml:id="i-WncuPa8pjGDBqKrbNDrynj">
            Av herrar Kaijser och Blomquist, angående statsbidragen till
            kommu- nala familjedaghem.
          </p>
          <p xml:id="i-SoFz9rzd2mWzGCphitDM6d">
            (Lika lydande med motion nr 429 i Andra kammaren)
          </p>
          <p xml:id="i-6VTLnJEQ6ht5XmkXdXwQpo">
            I årets statsverksproposition, bilaga 7, föreslås att riksdagen
            måtte godkänna de av 1966 års familjedaghemsutredning föreslagna
            grunderna för bidrag till kommu- nala familjedaghem att gälla
            fr. o. m. den 1 januari 1969. Vi hälsar utredningens förslag med
            tillfredsställelse men vill i ett väsentligt stycke förorda annorlunda
            principer. Det gäller den av utredningen föreslagna spärregeln
            för kommuner med mer än 10 000 invånare, som innebär att antalet
            familjedag- hemsplatser vid beräkningen av statsbidraget inte
            bör få överstiga antalet barnstu- geplatser — lekskoleplatser
            oräknade. Vi anser inte att fördelarna av den institutionella
            barntillsynen är så klara att de berättigar till den prioritering
            av barnstugeverksamheten som propositionens förslag i själva verket
            innebär. Vi vill i det sammanhanget fästa uppmärksamheten på att
            familjedaghemsutredningen bl. a. uttalar i sitt förslag, att det
            kan finnas samhällen där familjedaghemmen lämpligen kan vara inte
            bara ett komplement till barnstu- gorna utan fastmer en självständig
            form för barntillsyn. I en partimotion år 1966 framhöll vi att
            man inte kunde »undgå intrycket av en allmänt negativ ställning
            till familjedaghem som tillsynsform&gt; i den då föreliggande
            propositionen (nr 54/1966). Det är för oss därför glädjande att
            nu finna en ändrad attityd i utredningen och i statsverkspropositionens
            förslag. Därför ger enligt vår mening den ovannämnda spärregeln
            intryck av ambivalens, vilket vi beklagar. Många skäl talar mot
            den föreslagna prioriteringen. Flera barn blir lätt sjuka i större
            grupper — de s. k. infektionskänsliga — och trots att barn vid
            egen sjuk- dom eller smittsam sjukdom i vederbörandes eget hem
            ej får besöka barnstuga, sker det ofta. Följderna är välbekanta.
            Många av de övriga barnen blir nedsmittade, deras familjer blir
            sjuka med alla de konsekvenser det medför. I ett familjedaghem
            kan däremot sjuka barn lättare isoleras och kontrolleras. Somliga
            barn är dessutom psykiskt känsliga och har därför svårt att anpassa
            sig i det lite större kollektiv, som en barnstugegrupp utgör.
            Vidare anser vi det klart fördelaktigt att de allra yngsta barnen
            tas om hand i smärre grupper, sådana som bildas inom familjedaghemmen.
            Beträffande vårdtiderna är det, som utredningen påpekar, betydligt
            lättare att anpassa familjedaghemmens öppethållande än barnstugornas.
          </p>
          <pb facs="riksdagen-motions-pdf/data/1968/mot_1968__fk__332/mot_1968__fk__332-002.pdf"/>
          <fw xml:id="i-EXeKoWkhuhoXmQx3KSPMzG">
            16 Motioner i Första kammaren, nr 332 år 1968
          </fw>
          <p xml:id="i-KznkJdLHAYvrr4vqujn2hv">
            Ett skäl som brukar anföras mot familjedaghemmen är s. k. bristande
            konti- nuitet, d. v. s. att det skulle förekomma täta byten av
            daghem för barnen. Vi ifrå- gasätter om barnstugorna skulle vara
            avsevärt överlägsna i det avseendet. Det före- kommer alltför
            ofta för barnen tragiska utgallringar i dessa institutioner på
            grund av det av platsbristen betingade stora efterfrågeöverskottet.
            Ett mycket väsentligt skäl för att inte prioritera någon av de
            två tillsynsformerna — familjedaghem och barnstugor — är att många
            kommuner — inte bara utflytt- ningskommuner och glesbygdskommuner
            — helt enkelt inte har råd att göra så dyrbara investeringar som
            byggandet av barnstugor medför. I flera fall skulle det dessutom
            vara ekonomiskt oriktigt, t. ex. i utflyttningsorter, där barntillsynsbehovet
            kan komma att upphöra inom en relativt kort framtid. Familjedaghemstillsynen
            blir här fördelaktigare ur kostnadssynpunkt, då den besparar kommunen
            de fasta kostnaderna för lokaliteterna och även en del driftkostnader.
            Man skulle kunna undvika de av de föreslagna spärreglerna orsakade
            orättvi- sorna genom att i stället för procentuella bidrag tillämpa
            fasta bidrag, vilka skulle beräknas per tillsynsplats och år och
            avse både institutionell och icke institutionell tillsyn. Vi vill
            emellertid i avvaktan på erfarenheter av det nya bidragssystemet
            till- styrka detta, dock med undantag för den omnämnda spärregeln.
            Vi vill inte heller påyrka ändring, d. v. s. höjning, av den föreslagna
            bidragssatsen, då vi anser det nödvändigt avvakta förslagets praktiska
            resultat. Sammanfattningsvis anser vi att familjedaghemsutredningen
            i stort ådagalagt ett lovvärt arbete och tillstyrker i huvudsak
            det i statsverkspropositionen förordade för- slaget om nya grunder
            för bidrag till kommunala familjedaghem att gälla fr. o. m. den
            1 januari 1969 men avstyrker bestämt den regel som föreslås och
            som inne- bär att i kommuner med mer än 10 000 invånare antalet
            familjedaghemsplatser vid beräkningen av statsbidraget inte får
            överstiga antalet statsbidragsberättigande barnstugeplatser. Med
            stöd av vad som ovan anförts hemställes, att riksdagen måtte besluta
            att statsbidrag till kommunala fa- miljedaghem utformas på så
            sätt att bidragsrätt föreligger när det i daghem, fritidshem,
            gemensamma barnstugeavdelningar och kommunala familjedaghem finns
            sammanlagt minst en plats per hundra invånare i kommuner med mer
            än 10 000 invånare samt minst en plats per 200 invånare i kommuner
            med upp till 10 000 invånare, varvid i samtliga fall inskränkningar
            i bidragsgivningen med hänsyn till tillsynsformen icke bör ske.
          </p>
          <p xml:id="i-3MWCpqS5SrTfQydoRNZnb8" type="date">
            Stockholm den 25 januari 1968
          </p>
          <p xml:id="i-WLuAp2egrypRHkeWuLUScd" type="signatureBlock">
            Rolf Kaijser (h) Per Blomquist (h)
          </p>
          <p xml:id="i-TYPz5SQWV2AvTZWo4b9LC9">
            Tryckeribolaget Ivar Heggström AB : Stockholm 1968 680132
          </p>
        </div>
      </div>
    </body>
  </text>
</TEI>
