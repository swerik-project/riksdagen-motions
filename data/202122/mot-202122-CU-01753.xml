<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-01753">
  <teiHeader>
    <fileDesc>
      <titleStmt>
        <title>Fler industriellt producerade byggnader i trä</title>
        <author corresp="i-QpWVRM55tMRcHYZCMDFcHW i-DmUZytVbrrufqUhEMo3Q2X">av Isak From och Malin Larsson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1753 av Isak From och Malin Larsson (båda S)</title>
          <idno type="rdwebb">H9021753</idno>
          <rs type="number">1753</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9021753/text</ref>
          <ref type="dokument_url_html">http://data.riksdagen.se/dokument/H9021753</ref>
          <ref type="dokumentstatus_url_xml">http://data.riksdagen.se/dokumentstatus/H9021753</ref>
          <ref type="docx">http://data.riksdagen.se/fil/2D082003-830A-461C-A6E9-9A8ED88AB01B</ref>
          <ref type="pdf">http://data.riksdagen.se/fil/EE47A66B-F9E9-47AE-8E77-F27B4125A328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DmUZytVbrrufqUhEMo3Q2X</idno>
            <name>Malin Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BureWtUd5uvGkVsqwaBKLQ" type="signed"/>
        <correspContext corresp="i-BureWtUd5uvGkVsqwaBKLQ">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-DmUZytVbrrufqUhEMo3Q2X"/>
        </correspContext>
        <correspAction xml:id="i-7abZnvxXz7Bv9mS5oPQJNn" type="submitted">
          <date when="2021-09-30"/>
          <time when="18:12:09"/>
        </correspAction>
        <correspAction xml:id="i-Tv2zhKBWee9GCVToRozTxe" type="reviewed">
          <date when="2021-09-30"/>
          <time when="19:19:28"/>
        </correspAction>
        <correspAction xml:id="i-SNF8WJpWzFLvniz2uKJBUG" type="referred">
          <date when="2021-10-14"/>
        </correspAction>
        <correspAction xml:id="i-Q68YAmQkiEZXkvLE6ZQhCQ" type="assigned">
          <date when="2022-10-05"/>
          <time when="11:29:26"/>
        </correspAction>
        <correspContext corresp="i-Q68YAmQkiEZXkvLE6ZQhCQ">
          <ref type="assignedTo">Civilutskottet</ref>
        </correspContext>
        <correspAction xml:id="i-TqbqZT4NbvPPEzpHECPa9Z" type="behandlas_i"/>
        <correspContext corresp="i-TqbqZT4NbvPPEzpHECPa9Z">
          <ref type="uppgift">2021/22:CU10</ref>
          <ref type="ref_dok_id">H901CU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5dm9hJ1fTXvTxu9T6A5XWo" type="motHeader">
        <div xml:id="i-R3C6drV1zTCM6FH2D86eaa" type="motTitle">
          Motion till riksdagen 2021/22:1753 av Isak From och Malin Larsson
          (båda S) Fler industriellt producerade byggnader i trä
        </div>
      </div>
      <div xml:id="i-EH5PauN3GUrQJfdXCEf1cm" type="motBody">
        <div xml:id="i-3UFVxo4XN975ZL9AKnuTU2" type="motProposal" subtype="förslag">
          <head xml:id="i-Tn2FKFFGEUiJQ1g7jrs4m">
            Förslag till riksdagsbeslut
          </head>
          <list xml:id="i-VqF3VonAVNFGwycRsXvPsG">
            <item xml:id="i-7qWfV8Roo2URgDRNQKH8Tt" sortKey="Yrkande 1">
              Riksdagen ställer sig bakom det som anförs i motionen om fler
              industriellt producerade byggnader i trä och tillkännager detta
              för regeringen.
            </item>
          </list>
        </div>
        <div xml:id="i-UixBxRHh6ggv5qFKa7x7SC" type="motContent">
          <head xml:id="i-6fBNKc1PT1B6eprW4rjyqP" type="h1">
            Motivering
          </head>
          <p xml:id="i-UNRqsF2mhBr5Lk2zTkNPUD">
            Enligt branschorganisationen Svenskt Trä motsvarar mängden kol
            i en kubikmeter trä ungefär 0,9 ton atmosfärisk koldioxid eller
            cirka 1,8 ton koldioxid per ton träprodukter. Själva kolinnehållet
            i träprodukten utgör enligt Svenskt Trä ungefär hälften av dess
            massa. Svenskt Trä räknar alltså med en medeldensitet för träprodukter
            på cirka 480 kg/m3. Densiteten för träprodukter varierar emellertid
            beroende på trädslag och var i trädstammen den sågade träprodukten
            kommer från. En kubikmeter (m3) sågat virke binder motsvarande
            ca 0,9 ton koldioxid från atmosfären. Den årliga produktionen
            av sågade trävaror är för närvarande cirka 18 miljoner m3 i Sverige.
            Cirka 5 procent av produktionen av sågade trävaror används vid
            husbyggnad i Sverige vilket innebär att närmare 0,8 miljoner ton
            koldioxidekvivalenter lagras varaktigt om året vid nybygg­nation
            i Sverige.
          </p>
          <p xml:id="i-GCTMwv15PcSsZnDjozp9W">
            Just nu byggs det för lite bostäder i Sverige. Samtidigt är klimathotet
            överhängande och vi behöver ställa om samhällets alla delar, även
            bostadsbyggandet.
          </p>
          <p xml:id="i-NxqCt8KpnP3oeTT18qBcLH">
            Att bygga hus i trä istället för betong medför stora vinster
            för klimatet samtidigt som vi skapar en hållbar boendemiljö. Trä
            är ett lätt material. Ett stort trähus väger mycket mindre än
            ett betonghus. Det innebär att underlaget inte behöver vara lika
            fast, och markarbetena blir mindre krävande. Trä är ett naturmaterial
            som inte innehåller några tillsatser eller giftiga ämnen. I trähus
            mår man bra. Trä är dessutom lätt att transportera, trä är enkelt
            att flytta dit där huset ska byggas. Transporten kan ske med tåg,
            båt eller lastbil. Industriellt träbyggande innebär även andra
            fördelar som kortade byggtider och möjlighet till fler jobb i
            glesbygd.
          </p>
          <p xml:id="i-MkWA2ybdg88SajHZs9oj4i">
            Industriellt träbyggande innebär att en stor del av bostadsproduktionen
            sker på industri som är anpassad för ändamålet. Arbetet kan effektiviseras
            så att byggtiden minskar med minst 50 procent jämfört med platsbyggda
            hus. Mer än halverad byggtid ger billigare bostäder. Industriellt
            träbyggande innebär en smart, rationell och kvalitets­säker byggproduktion
            som leder till lägre byggkostnader och färre fel och skador och
            minskar störningar i trafik och kringmiljö. Genom att effektivisera
            byggtiden sjunker även produktionskostnaderna på sikt.
          </p>
          <p xml:id="i-HsQU7DNCJmpJPirqSi5AFX">
            När byggtider kortas och kostnader sjunker ökar möjligheten att
            producera fler bostäder på kortare tid, vilket kan minska bostadsbristen
            snabbare i Sveriges kommuner.
          </p>
          <p xml:id="i-HsSCjYcrz4NoVC5cW9Juar">
            Hus med stommar av trä fungerar som kollager och ger även mycket
            mindre utsläpp av koldioxid under byggprocessen än hus med betongstommar.
            Som stomme har trä en betydligt lägre klimatpåverkan jämfört med
            betong, visar en jämförande studie med livscykelberäkningar av
            klimatpåverkan som gjorts av IVL Svenska Miljöinstitutet, tillsammans
            med Sveriges Byggindustrier.
          </p>
          <p xml:id="i-NMtHAvmXK5m5gJLiHGcwj1">
            Inom småhusindustrin dominerar monteringsfärdiga småhus av trä.
            Denna typ av småhus har en marknadsandel på 85–90 procent. Småhus
            är den sammanfattande benämningen på enbostadshus, friliggande
            eller sammanbyggda till parhus, radhus eller kedjehus och friliggande
            tvåbostadshus.
          </p>
          <p xml:id="i-ENaMgvPokm3o5CHREzSrRy">
            De två främsta orsakerna till det relativt låga byggandet av
            småhus är enligt Trähusbarometern bankernas kreditrestriktioner
            och brist på detaljplanerad tomtmark. Kreditrestriktionerna utgörs
            av flera delar, bland annat bolånetaket och bankernas ”kvar att
            leva på”-kalkyler. Enligt TMF framstår dessa faktorer som de största
            hindren och tillsammans bidrar de till en låg nyproduktion av
            småhus.
          </p>
          <p xml:id="i-5uPpTJ4Vix3J1pswjBQgsJ">
            Enligt SCB är andelen lägenheter byggda med stomme av trä ungefär
            13 procent inom flerbostadshussektorn på den svenska marknaden.
            85 procent utgörs av lägenheter byggda i betong och 2 procent
            av lägenheter byggda i stål. SCB:s statistik omfattar lägenheter
            i nybyggda ordinära flerbostadshus efter material i stomme. Uppgifterna
            baserar sig på nyproduktion av ordinära bostadshus och därmed
            ingår ej speciallägen­heter som gruppboenden och studentlägenheter.
            67 procent av alla lägenheter med stomme av trä är helt förtillverkade,
            30 procent delvis förtillverkade och 3,5 procent är platsbyggda.
          </p>
          <p xml:id="i-LS7wiVHZZUPu9CUeh5tYaw">
            Enligt riksdagens utredningstjänst är det svårt att få fram några
            trähusprognoser som sträcker sig längre fram. En erfarenhet från
            tidigare studier är att det är mycket svårt att göra några prognoser
            om hur byggandet överhuvudtaget kommer att se ut år 2030; det
            är för många osäkerhetsfaktorer inblandade.
          </p>
          <p xml:id="i-7uFR28byDL3GN76FnyZrsh">
            Trähusindustrin har potential att bli en allt starkare aktör
            på exportmarknaden där svenska småhus redan idag är en etablerad
            aktör. Export av flerfamiljshus i trä bör kunna vara nästa steg.
          </p>
          <p xml:id="i-FGWQ7pjvVJg7Cybzq3vMQ3">
            Under många år var det förbjudet att bygga trähus med fler än
            två våningar i Sverige. Det handlade om brandrisk, en regel som
            tillkom efter en av de större stads­bränderna. I takt med teknikutveckling
            och utveckling av brandsäkerhet har denna regel nu tagits bort.
          </p>
          <p xml:id="i-6jFYt4RQvkLmwRiw46BtCB">
            Träbyggnation tar marknadsandelar från konventionell byggteknik
            och runt om i landet pågår flera spännande projekt med flerfamiljshus
            som byggs med trä. Flera kommuner har tagit fram strategier för
            att öka byggnationen i trä.
          </p>
          <p xml:id="i-32bn6CrGm8iEuaX8uT967R">
            Produktion i trä är miljövänlig och ger en lång rad fördelar.
            Vi har en omfattande skogsindustri i Sverige som kan förse husindustrin
            med material. Skogen är en råvara med god återväxt och svensk
            skogstillväxt är väldigt hög, men endast cirka fem procent av
            virkesproduktionen används till byggande i Sverige. Det spill
            som blir i produktionen kan användas i främst energiproduktion,
            men också som beståndsdelar i exempelvis material för byggskivor.
            Trähus byggs i stor utsträckning inomhus och är ur arbetsmiljö­synpunkt
            såväl säkrare som drägligare för arbetarna. Antalet transporter
            till byggarbets­platser minskar drastiskt då färdiga huselement
            minskar transportbehovet. Byggtiden blir dessutom mycket kortare
            än vid nyttjandet av konventionell teknik. Det är relevant att
            tydligare beakta behovet av kortare uppställningstider vid nybyggnation
            för att minska miljöpåverkan under byggtiden.
          </p>
          <p xml:id="i-Wcpnxc4Wurpp4HRqM4Dzjw">
            Trä är ett förnyelsebart material, som binder koldioxid och innebär
            mindre energi­krävande byggprocesser. Valet av byggnadsmaterial
            ska utgå från möjligheten av inlagring av koldioxid vid renovering
            och nybyggnation.
          </p>
          <p xml:id="i-NZGZXeqJQMVgBHYA2saWVn">
            Byggsektorn måste förändras radikalt. Det är angeläget att skapa
            byggnader och miljöer som människor vill vårda och överlämna till
            kommande generationer. Det finns alltså all anledning att främja
            ökad byggnation i trä.
          </p>
        </div>
        <div xml:id="i-FMPfVhWGjMDowFaWPrihjw" type="signatureBlock">
          <list xml:id="i-G9vJw3qdQJeqvuxDucVXV2">
            <item xml:id="i-RDLFyyvcxrwEZYncsJTLs9" who="i-QpWVRM55tMRcHYZCMDFcHW" type="signature">
              Isak From (S)
            </item>
            <item xml:id="i-HJJf8AyCwYfzfy1rzZXjoj" who="i-DmUZytVbrrufqUhEMo3Q2X" type="signature">
              Malin Larsson (S)
            </item>
          </list>
        </div>
      </div>
    </body>
  </text>
</TEI>
