<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00335">
  <teiHeader>
    <fileDesc>
      <titleStmt>
        <title>Livshjälp och inte dödshjälp</title>
        <author corresp="i-Ybw8JnrmHGCsqpipBke8a7 i-9qwc3VxwtKLym8d6MM3YkT">av Mikael Oscarsson och Jan Erik Ågren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livshjälp och inte dödshjälp</title>
          <idno type="rdwebb">GX02So335</idno>
          <rs type="number">So335</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So335/text</ref>
          <ref type="dokument_url_html">http://data.riksdagen.se/dokument/GX02So335</ref>
          <ref type="dokumentstatus_url_xml">http://data.riksdagen.se/dokumentstatus/GX02So335</ref>
          <ref type="doc">http://data.riksdagen.se/fil/30A71C71-C9F0-4FE0-AB6E-E29EA75BD14C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9qwc3VxwtKLym8d6MM3YkT</idno>
            <name>Jan Erik Ågren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6UCcJMsNNdW8AbLTL5jjP3" type="signed"/>
        <correspContext corresp="i-6UCcJMsNNdW8AbLTL5jjP3">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-9qwc3VxwtKLym8d6MM3YkT"/>
        </correspContext>
        <correspAction xml:id="i-C53vGELo7JG1jFQGLGLXqR" type="numbering">
          <date when="2009-10-05"/>
        </correspAction>
        <correspAction xml:id="i-D8ESdNDJVLCywGM2fNzymn" type="submission">
          <date when="2009-10-01"/>
        </correspAction>
        <correspAction xml:id="i-3MGPQpEcrcLMEYszJVthrC" type="transfer">
          <date when="2009-10-01"/>
        </correspAction>
        <correspAction xml:id="i-GpN36t7d27RW9fjmACRKtE" type="assigned"/>
        <correspContext corresp="i-GpN36t7d27RW9fjmACRKtE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jd3MJiLRgaaG2EP9JMbv28" type="motBody">
        <div xml:id="i-6Aza6zjs6NCHbYs3sqgLH7" type="motProposal" subtype="förslag">
          <head xml:id="i-Cv7anMxPkdahL12TkjKG9L">
            Förslag till riksdagsbeslut
          </head>
          <list xml:id="i-9ScYptEfpsobkVGQ1agKBr" style="ol">
            <item xml:id="i-H22cfqiDTEbhsk5pjaDWuL">
              Riksdagen tillkännager för regeringen som sin mening vad som
              anförs i motionen om dödshjälp.
            </item>
            <item xml:id="i-Lecw4zybzbhy2kP58i812K">
              Riksdagen tillkännager för regeringen som sin mening vad som
              anförs i motionen om att palliativ medicin bör bli en egen medicinsk
              specialitet. 1
            </item>
          </list>
          <p xml:id="i-7TsTQQEt4DzaojJXw76uRz">
            1 Yrkande 2 hänvisat till UbU.
          </p>
        </div>
        <div xml:id="i-47QgTBxD34ViKr7AND5Wtj" type="motContent">
          <head xml:id="i-JgYx2u8WEpUojMPt9YkptG" type="h1">
            Motivering
          </head>
          <p xml:id="i-5o9LugpwseD5iy5ycQKrdK">
            Allt oftare höjs krav på att läkare medvetet ska få döda svårt
            sjuka, svaga och lidande patienter inom sjukvården genom så kallad
            dödshjälp. Allt sedan Hippokrates formulerade sin ed har läkarvetenskapen
            dock byggt på förtroendet att patienten ska kunna lägga sitt liv
            i läkarens händer för att denne alltid ska lindra och trösta och
            om möjligt bota. Att ta död på patienten, istället för sjukdomen
            och smärtan, har aldrig ingått i läkarkårens uppgifter i ett civiliserat
            samhälle. Inte ens om patienten själv efterfrågar det, som eden
            uttrycker det.
          </p>
          <p xml:id="i-Udot9kUzNNTewvkmuJsrRg">
            En läkare kan inte både bota och döda.
          </p>
          <p xml:id="i-9TfpPmv62hXYa1oNg7drvA">
            Inte minst handikapprörelsen har engagerat sig mot kraven på
            legalisering av så kallad dödshjälp. Barbro Gregorson, verksam
            i De Handikappades Riksförbund, DHR, har vid ett föredrag i Sveriges
            riksdag mycket stringent och övertygande tydliggjort att detta
            beror på att en sådan lag riskerar att urholka människovärdet
            och förstärka den negativa synen på oss med funktionsnedsättningar
            och på sjuka människor. Ett annat skäl till att vi säger nej är
            att trovärdigheten till och förtroendet för sjukvården kommer
            att minska.
          </p>
          <p xml:id="i-59CHP8hAeRqo15v943K7wQ">
            Redan i dag är det ett faktum att en svårt sjuk eller funktionshindrad
            person riskerar att inte få samma hjälp som när vi normalhandikappade
            kommer till sjukvården. Barbro Gregorson beskriver hur akuta sjukdomstillstånd
            och livsnödvändiga åtgärder ifrågasätts, om de redan har en omfattande
            funktionsnedsättning. Ibland har endast genom anhörigas ingripanden
            behandling satts in och livet kunnat räddas.
          </p>
          <p xml:id="i-XYRCwe82cBXF4pd9wsUYWW">
            Självklart ska den som har exempelvis muskeldystrofi och andningsproblem,
            och är beroende av rullstol och bärbar respirator, behandlas på
            precis samma sätt som exempelvis en annars frisk riksdagsledamot
            om de båda kommer svårt skadade eller medvetslösa till akuten.
            Men med en människosyn där värdet och värdigheten sitter i vad
            vi kan göra, istället för i vår blotta existens, är det inte säkert
            att vårdpersonalen värderar dessa båda liv lika högt. Som riksdagsledamöter
            ska vi dock göra det och därför säga nej till varje steg närmare
            en legalisering av så kallad dödshjälp.
          </p>
          <p xml:id="i-B8dheaAhoZuUUYq29Sqqdo">
            Ingen ska behöva förhandla om sitt liv i ett akut sjukdomstillstånd,
            men om det sägs vara ok att ge svårt sjuka, svaga och lidande
            patienter dödshjälp i en viss situation är faran överhängande
            att hela människosynen förändras på ett icke önskvärt sätt så
            att det påverkar hur svårt sjuka, svaga och lidande personer behandlas
            eller inte behandlas även i andra situationer.
          </p>
          <p xml:id="i-7cttQmZKVmE9TztdhWuHMh">
            Vi vet alltför väl hur det i dag ser ut i Nederländerna, som
            för flera år sedan slog in på denna vådliga väg. Situationen går
            inte att bortförklara, även om många försök har gjorts av dödshjälpens
            tillskyndare. En stor andel av dem som får så kallad dödshjälp
            det vill säga som medvetet dödas inom sjukvården i Nederländerna
            är sådana patienter som inte själva utryckt en önskan om dödshjälp
            eller inte kan uttrycka en sådan önskan eftersom de inte är vid
            medvetande.
          </p>
          <p xml:id="i-WCmKJNfdqMF83qKeLY3xP">
            År 2005 fick exempelvis 550 personer dödshjälp fast de inte begärt
            det. Dessutom kommer förfrågan om dödshjälp oftare från de anhöriga
            än från patienterna själva. Villkoren för vilka som kan ges dödshjälp
            har dessutom utökats, så att debatten nu rör personer som inte
            alls är döende, utan exempelvis funktionshindrade barn. Detta
            visar att accepterandet av dödshjälp griper omkring sig och för
            oss ut på det inte sällan förnekade sluttande planet.
          </p>
          <p xml:id="i-J2FU96ytC5HvnWE8aMwagR">
            Varken kravet att förfrågan om dödshjälp ska vara frivillig eller
            kravet att det ska röra sig om outhärdligt lidande i livets slutskede
            behöver längre uppfyllas i Nederländerna. FN:s människorättsråd
            har också kritiserat hur de nederländska reglerna är utformade.
          </p>
          <p xml:id="i-JCsmzqgEdMVcyHiRYjcPFr">
            DHR kan nu berätta om hur de får information från nederländska
            organisationer om hur funktionshindrade män och kvinnor går omkring
            med kort där det står att de inte vill ha dödshjälp om de skulle
            hamna på sjukhus och inte kan göra sig förstådda!
          </p>
          <p xml:id="i-HFEXDcEqUeuHUF9UsP68tT">
            Utgångspunkten måste därför fortsatt vara att sjukvården i Sverige
            ska rädda liv.
          </p>
          <p xml:id="i-UvQHBw2vbFu7VL4RNZeoHL">
            I sin Idé- och målskrift uttrycker DHR sig så här om dödshjälp:
            DHR tar avstånd från legalisering av aktiv dödshjälp. Dödshjälp
            innebär ett ifrågasättande av livets okränkbarhet. Våra erfarenheter
            av nedsatt rörelseförmåga, sjukdom och svåra livssituationer har
            lärt oss, att livet alltid har ett värde. Vi vill ha livshjälp
            inte dödshjälp.
          </p>
          <p xml:id="i-WF39YuAfxkTCmJyZCMFUhC">
            DHR pekar också på hur krav på dödshjälp ofta vilar på felaktiga
            föreställningar om funktionsnedsättningar som en katastrof och
            ett omänskligt lidande. Ofta är det också personer som talar utifrån
            sådana föreställningar som kräver dödshjälp.
          </p>
          <p xml:id="i-V9kxi5HJijFqWJeb7xPCfC">
            Istället för dödshjälp är det livshjälp samhället måste erbjuda,
            exempelvis i form av hemtjänst och LSS (lagen om stöd och service
            till vissa funktionshindrade), och en väl fungerande palliativ
            vård för den som befinner sig i livets slutskede. Detta är alternativen
            till dödshjälp som vi måste utveckla ytterligare. Den som är rädd
            för en ovärdig död med mycket smärta, måste också få information
            om hur verkligheten i dag ser ut med goda möjligheter till palliativ
            vård och en värdig död på exempelvis ett hospis. Människor måste
            kunna lita på sjukvården även inför sin död, och veta att exempelvis
            smärtlindring och annan lindring finns tillgänglig i dag.
          </p>
          <p xml:id="i-BUduMEwSvNZrJdv4aJjoAQ">
            Nu finns det dessvärre inte bara enskilda personer som driver
            frågan att även Sverige ska slå in på samma sluttande väg som
            Nederländerna redan gjort: I november 2008 föreslog en arbetsgrupp
            inom Statens medicinsk-etiska råd (SMER) att det den kallar läkarassisterat
            självmord ska legaliseras inom sjukvården. Visst kan självmord
            anses vara ett fritt val, men generellt anses självmord vara något
            att förebygga och motverka och det är bekymmersamt att SMER lämnat
            denna självklara hållning! Att dessutom blanda in läkare vars
            uppgift är att lindra, trösta och bota skulle undergräva förtroendet
            för hela den svenska sjukvården.
          </p>
          <p xml:id="i-U8yYwTmk4hCgJ1M624pMFt">
            SMER:s arbetsgrupp säger visserligen att förutsättningen ska
            vara att patienten befinner sig i livets slutskede, men gör samtidigt
            direkt ett undantag som visar att livets slutskede är ett för
            den tänjbart begrepp. Gruppen går själv ut på det sluttande planet
            utan att reflektera över det. Den säger nämligen att läkarassisterat
            självmord ska vara möjligt även för patienter som inte är omedelbart
            döende, men som lider av svår och plågsam sjukdom.
          </p>
          <p xml:id="i-FN1WffoHA1haV37eUtv7b6">
            DHR påpekar att detta inbegriper många av deras medlemmar.
          </p>
          <p xml:id="i-nKFHtd3hu9XRG48Y3B62G">
            I stället för livshjälp ska vi alltså erbjudas läkarassisterat
            självmord, konstaterade Barbro Gregorson vid sin föreläsning i
            riksdagen. Utifrån det faktum att SMER inte ens nämner prevention
            eller förebyggande av självmord frågade hon retoriskt: Vad speglar
            det för attityder till oss!?
          </p>
          <p xml:id="i-4B3T9v2gPLxALSW3fkZHrB">
            Mot denna bakgrund bör riksdagen ge regeringen till känna att
            dödshjälp även fortsatt ska vara förbjudet i Sverige.
          </p>
          <p xml:id="i-TFvU3XeVuAXLxxev5GaGKC">
            Det är också av största vikt att det inte bara finns ett fåtal
            fungerande hospis i vårt land, utan att det i alla landsting finns
            välfungerande hospisavdelningar och/eller avancerad palliativ
            vård i hemmet. För att nå hit, och för att statusen att arbeta
            med palliativ vård ska höjas, är det vidare troligt att palliativ
            medicin måste bli en egen specialitet inom läkarutbildningar och
            inom vården. Om det utbildas specialister inom palliativ medicin
            lägger det en viktig grund för att utveckla hospisverksamheten
            och palliativ vård.
          </p>
        </div>
        <div xml:id="i-QxfppQXT5hGtBd2BeEGbvs" type="motSignatures">
          <list xml:id="i-Nt1MuiZWGktzm9xdWeCfkV">
            <item xml:id="i-7nTNCHVyufbXvJZ9GBgRsi" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-GvzqsToPg3fVCafLDmmfw4" who="i-9qwc3VxwtKLym8d6MM3YkT">
              Jan Erik Ågren ()
            </item>
          </list>
        </div>
      </div>
    </body>
  </text>
</TEI>
