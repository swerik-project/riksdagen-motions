<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-SfU-00610">
  <teiHeader>
    <fileDesc>
      <titleStmt>
        <title>Judiska flyktingar från Ryssland</title>
        <author corresp="i-4BTx6VbUNJDqLqfkYqjnsE i-4BTx6VbUNJDqLqfkYqjnsE">av Tuve Skånberg (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Judiska flyktingar från Ryssland</title>
          <idno type="rdwebb">GN02Sf610</idno>
          <rs type="number">Sf610</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GN02Sf610/text</ref>
          <ref type="dokument_url_html">http://data.riksdagen.se/dokument/GN02Sf610</ref>
          <ref type="dokumentstatus_url_xml">http://data.riksdagen.se/dokumentstatus/GN02Sf610</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3AgDbEdKNCkgm8YiZFCutK" type="signed"/>
        <correspContext corresp="i-3AgDbEdKNCkgm8YiZFCutK">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Vfv8qjh6H2vGZqgEyji3qu" type="referral">
          <date when="1999-10-12"/>
        </correspAction>
        <correspAction xml:id="i-7UvQMPRKyYJMdLmaEdhG1A" type="dismissal">
          <date when="1999-10-12"/>
        </correspAction>
        <correspAction xml:id="i-7RvihY3TsmYCvmfjrxg1sj" type="submission">
          <date when="1999-10-05"/>
        </correspAction>
        <correspAction xml:id="i-KTiy9nwvr6KjEe3r8UXYeN" type="referral">
          <date when="1999-10-12"/>
        </correspAction>
        <correspAction xml:id="i-UcvPvDyT4Q5d7Cc8WqNcPB" type="dismissal">
          <date when="1999-10-12"/>
        </correspAction>
        <correspAction xml:id="i-VmjAxve2xMMC8azgYb39z5" type="submission">
          <date when="1999-10-05"/>
        </correspAction>
        <correspAction xml:id="i-BHVFS3CxwVNmfrwPhdE4So" type="assigned"/>
        <correspContext corresp="i-BHVFS3CxwVNmfrwPhdE4So">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Sf_0610/mot_199900_Sf_0610-0001.pdf"/>
      <div xml:id="i-SFVhmSKVLnHdCvPbNCgTW1" type="motHeader">
        <div xml:id="i-CUbpbqJmFvTGBz4Uboxd89" type="motTitle"/>
        <div xml:id="i-PXRGiScGf7vP9uYFQzWeCf" type="motSubmissionInfo"/>
      </div>
      <div xml:id="i-KNs2gEm7xc41JpGNvzC32L" type="motBody">
        <div xml:id="i-QK5cvw4m2VZnyAcd8jE93U">
          <p xml:id="i-5gyvB4NkQmxZXG9N3hd1Xx">
            1999/2000 mnr: Sf610 pnr: kd495
          </p>
          <p xml:id="i-LtGVhVAGAmkN8U1a3MBSeA">
            Motion till riksdagen
          </p>
          <p xml:id="i-8vtVAdeyVzzUuRXK6XWbkQ">
            1999/2000:Sf610 av Tuve Skånberg (kd) Judiska flyktingar från
            Ryssland
          </p>
          <p xml:id="i-S8tQSKp1ocJYK3e7YFsGsE">
            Sedan 1994 har antalet judiska flyktingar som beviljats asyl
            i Sverige minskat till ett minimum. Den främsta anledningen är
            att det inte ansetts vara ett tillräckligt stort skäl att enbart
            vara jude för att få flyktingstatus, med motiveringen att den
            ryska staten inte officiellt stöder och sanktionerar förföljelse,
            utan att förföljelser, där sådana bevisligen har förekommit, beror
            på allmän laglöshet, som inte särskilt är riktad mot just judar.
            Under senare år har dock den ryska antisemitismen antagit sådana
            former och proportioner att den nu kan sägas vara en del av själva
            statsapparatens hållning. Att ledande ryska kommunister i den
            ryska duman har uttalat sig negativt och kränkande om judar bekräftas
            av översatta ryska artiklar samt amerikansk, israelisk och svensk
            press. Sedan förra hösten har svenska och utländska massmedier
            rapporterat om ett ökat inslag av antisemitism i politiska uttalanden
            av ryska kommunister. Det är huvudsakligen två ledamöter i duman
            som uttalat sig, framför allt Albert Makasjov samt Viktor Iljuchin.
            Den ryska duman har inte kunnat ena sig om att direkt ta avstånd
            från och fördöma de antisemitiska uttalandena. Enligt den officiella
            ryska folkräkningen är ca 53 000 eller ca 0,36 procent av den
            ryska befolkningen judar.
          </p>
          <p xml:id="i-EDyxiqp4kRWL7JChg7Y5K9">
            Rysk antisemitism
          </p>
          <p xml:id="i-BovejGyaYn5aHneg23hW7r">
            I slutet av 1800-talet och början av 1900-talet inträffade en
            rad upplopp i ryska städer riktade mot den judiska befolkningen.
            De kulminerade år 1905 i staden Odessa i nuvarande Ukraina då
            500 personer dödades på fyra dagar, med polisens goda minne. År
            1952 började Stalin med massgripanden av judar som anklagades
            för ”antisovjetisk verksamhet”. Terrorvågen kom dock av sig efter
            Stalins död i mars 1953. ”Tnofficiell” antisemitism förekommer
            fortfarande. Många judar vittnar om att de stängs ute från utbildningar
            eller offentliga tjänster på grund av sin religion (DN 1998-12-01
            och 1999-03-21).
          </p>
          <pb facs="riksdagen-motions-pdf/data/199900/mot_199900_Sf_0610/mot_199900_Sf_0610-0002.pdf"/>
          <p xml:id="i-BDRMFwPeXafCEfpdFzwY7B">
            Hösten 1998
          </p>
          <p xml:id="i-JvqCDa7xyiKL6f8KveV3MP">
            Under hösten 1998 pressades de ryska liberalerna tillbaka politiskt.
            De s.k. reformekonomerna hade lämnat regeringen. Den politiska
            debatten för- grovades. Exempel på detta är den kommunistiske
            parlamentsledamoten och f.d. generalen Makasjovs antisemitiska
            uttalanden och kommunisternas ”rop på kontroll” över medierna.
            Den ekonomiska krisen i Ryssland har även medfört att gamla idéer
            om judar som syndabockar åter har aktualiserats. Den infekterade
            politiska debatten om antisemitism startade i oktober då Makasjov
            framträdde vid ett möte i sin valkrets i Samara vid Volga. Han
            använde i sitt tal grovt förolämpande uttryck om judar. Han hävdade
            vidare att judarna ligger bakom Rysslands ekonomiska kollaps och
            att de borde fängslas. Det var inte första gången Makasjov uttalade
            sig nedsättande om den judiska befolkningen. I en artikel i den
            vänsternationalistiska tidningen Zavtra (”I morgon”) kallade han
            judar för blodsugare och uttalade att han gladeligen skulle ta
            med sig något dussin av dem i graven när han dör. Nu tyckte ett
            antal liberala ledamöter i duman att Makasjov gått för långt.
            Dessutom urartade revolutionsfirandet den 7 november på många
            håll. I exempelvis Moskva blev firandet en manifestation för Makasjov.
            I början av november begärde liberalerna därför att duman skulle
            bifalla en motion som fördömer antisemitiska yttranden från ledamöter.
            Vid omröstningen fick den allmänt hållna motionen 107 röster för
            och 121 ledamöter röstade emot. Resten av de 450 ledamöterna avstod
            från att rösta. President Jeltsin beordrade i ett uttalande att
            landets rättskipningsorgan skulle ”ta till hårdhandskarna” mot
            den politiska extremism som enligt honom tilltagit på ett oroande
            sätt (DN 1998-11-09, TT 1999-11-09 och TT 1998-11-12). I november
            anklagade sjutton framstående ryska kulturpersoner duman i ett
            öppet brev för att i omvärldens ögon ha skämt ut sitt land, när
            den vägrade att offentligt ta avstånd från antisemitiska yttranden
            från ledande kommunistiska politiker: ”Genom att publikt stödja
            antisemitiska uttalanden och uppmaningar att döda judar har statsduman
            demonstrerat sin moraliska och intellektuella nivå och skämt ut
            Ryssland i den civiliserade världens ögon.” I mitten av november,
            besvärad av uppmärksamheten kring vissa ledamöters judehat, antog
            duman ett allmänt hållet uttalande om det otillåtna i att kränka
            någon av landets cirka hundra nationaliteter. I texten, som godkändes
            med 303 röster mot 34, fördömer dumaledamöterna bestämt alla manifestationer
            av etnisk eller religiös intolerans: Den nationella frågan får
            inte bli ett ämne för politiska spekulationer. Men vissa politiker,
            bland dem även ledamöter i duman, griper till inkorrekta uttalanden
            som berör nationella känslor, stärker spänningen mellan skilda
            nationaliteter och fördjupar spänningen i samhället. Många liberaler
            ansåg att skrivningen var alltför mild och var kritiska mot att
            uttalandet inte direkt utpekade Makasjov. I december beskylldes
            de ryska judarna till stor del vara ansvariga för ”folkmord på
            det ryska folket”. Uttalandet gjordes av en annan av Rysslands
            ledande kommunister, Viktor Iljuchin, som är ordförande i dumans
            säker- hetsutskott, inför den parlamentariska kommission som förberedde
            riks-
          </p>
          <p xml:id="i-9fxLUSSKnCh9tbJLXv8CsH">
            Mot. 1999/2000 Sf610
          </p>
          <pb facs="riksdagen-motions-pdf/data/199900/mot_199900_Sf_0610/mot_199900_Sf_0610-0003.pdf"/>
          <p xml:id="i-DVNb9u2PDazqHoQPmGdEWR">
            rättsåtalet mot president Jeltsin. Iljuchin hävdade, ”med hänvisning
            till Mot. 1999/2000 Rysslands negativa befolkningstillväxt, att
            detta storskaliga folkmord inte Sf610 hade varit möjligt om Jeltsins
            omgivning hade utgjorts av representanter för urbefolkningen och
            inte för en enda judisk nation”. Tljuchin har även krävt att ledande
            statliga befattningar ska kvoteras mellan olika etniska grupper.
            Partiledaren Gennadij Ziuganov och det kommunistiska partiet anklagar
            i ett öppet brev Rysslands judar för att ha skott sig på regeringens
            privati- seringskampanjer, tagit kontrollen över etermedierna
            och störtat landet ner i en ekonomisk avgrund. Samtidigt försäkras
            i brevet att all etnisk intolerans är oförenlig med de kommunistiska
            idealen och att partiet inte har något emot judar som sådana,
            utan endast den obskyra sionismen. Ziuganov hävdar att det är
            legitimt för folket att ställa sig frågan varför en enda etnisk
            grupp, judarna, lyckats besätta nyckelpositionerna i en rad branscher
            under den ryska privatiseringen och att samma människor tagit
            kontrollen över de elektroniska medierna. Åklagarämbetet i Moskva
            uppges utreda om Makasjov gjort sig skyldig till brott, hets mot
            folkgrupp. Utredningen kompliceras av att han som parlamentsledamot
            omfattas av s.k. parlamentarisk immunitet. Om åklagarna finner
            honom skyldig till brott kommer de att vända sig till duman för
            att begära att de upphäver hans immunitet. En sådan eventuell
            begäran förväntas dock bli avslagen.
          </p>
          <p xml:id="i-UgL5ApsiNHELUWPfgPVQTp">
            Våren 1999
          </p>
          <p xml:id="i-P2ifVvR6kzNKdr4nWpVCw4">
            Trots att det finns en utbredd antisemitism i Ryssland anses
            inte Makasjovs angrepp på de ryska judarna ha gynnat det kommunistiska
            partiet. Det har tvärtom förekommit många protester och fördömanden
            från ledande ryska politiker, bl.a. från nuvarande borgmästaren
            Jurij Luzjkov i Moskva. En opinion som vill förbjuda kommunistpartiet
            har börjat göra sig hörd (DN 1999-01-14). Den kommunistiske partiledaren
            Ziuganov anses ha en kluven inställning och har inte förmått att
            distansera sig från den antisemitiska falangen. Han har fördömt
            alla uttryck för antisemitism, men har även varnat för ”en sionistisk
            världsomfattande konspiration”. Han vägrar dessutom att utesluta
            Makasjov och andra öppna antisemiter ur kommunistpartiet. I januari
            föreslog Ziuganov att kommunistpartiet, i parlamentsvalet i december
            i år, ska gå till val med tre olika listor: En ”reformerad”, en
            ”moderat” (bakom vilken Ziuganov själv står) och en ”reaktionär”
            för sympatisörer med Makasjov och hans likasinnade (DN 1999-01-14
            och 1999-03-21). I mars avvisade duman ett förslag om att fördöma
            Makasjov, som fortsätter att uppmana till ”klappjakt” på judar
            och regelmässigt använder de mest förolämpande antisemitiska uttrycken
            när han talar offentligt. Liberala politiker i duman, som flera
            gånger föreslagit att antisemitismen ska fördömas, misslyckades
            med ännu en omröstning i parlamentet. Vid voteringen röstade 104
            av de 450 ledamöterna för ett fördömande, medan 133 röstade emot
            och övriga parlamentariker avstod från att rösta (DN 1999- 03-21).
          </p>
          <pb facs="riksdagen-motions-pdf/data/199900/mot_199900_Sf_0610/mot_199900_Sf_0610-0004.pdf"/>
          <p xml:id="i-CEcviff4ADq7MwSUoVZeWM">
            Mot denna bakgrund, där det visar sig att antisemitismen fått
            säte och Mot. 1999/2000 plattform i själva statsapparaten, bör
            den rådande svenska restriktiva Sf610 flyktingpolitiken gentemot
            ryska judar omprövas. Ryska judar bör, blott och bart av det faktum
            att de är judar och därmed riskerar statsburen, systematisk förföljelse,
            beviljas flyktingstatus i Sverige.
          </p>
          <p xml:id="i-C641EQZhKmPT7p2Zsd7oJ6">
            Hemställan
          </p>
          <p xml:id="i-JDvuThhFGThMnLshRvpCg7">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            ryska judar bör beviljas flyktingstatus i Sverige.
          </p>
          <p xml:id="i-RhsqrFYDKqgkhpovQYv9Lb" type="date">
            Stockholm den 3 oktober 1999
          </p>
          <div xml:id="i-4nievPYb7dYvf1PHtMtKr4" type="signatureBlock">
            <p xml:id="i-KNDhGq52gFSpVNpdgewGts" who="i-4BTx6VbUNJDqLqfkYqjnsE" type="signature">
              Tuve Skånberg (kd)
            </p>
          </div>
        </div>
      </div>
    </body>
  </text>
</TEI>
