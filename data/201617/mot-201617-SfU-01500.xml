<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-01500">
  <teiHeader>
    <fileDesc>
      <titleStmt>
        <title>En human flyktingpolitik</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1500 av Ulrika Karlsson i Uppsala (M)</title>
          <idno type="rdwebb">H4021500</idno>
          <rs type="number">1500</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4021500/text</ref>
          <ref type="dokument_url_html">http://data.riksdagen.se/dokument/H4021500</ref>
          <ref type="dokumentstatus_url_xml">http://data.riksdagen.se/dokumentstatus/H4021500</ref>
          <ref type="docx">http://data.riksdagen.se/fil/9D177BF6-0D0A-43A3-91A2-C5408FA9172E</ref>
          <ref type="pdf">http://data.riksdagen.se/fil/4A05F24C-A342-48AF-A885-9CD16EDAF81B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HKuh9nmSXVPmHPhz1M7uSN" type="signed"/>
        <correspContext corresp="i-HKuh9nmSXVPmHPhz1M7uSN">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-GQxh5zHJkxzs5ZxRKzB2jd" type="submitted">
          <date when="2016-10-04"/>
          <time when="13:53:04"/>
        </correspAction>
        <correspAction xml:id="i-X7LSBDN4fr68f9Zmt3k3HX" type="reviewed">
          <date when="2016-10-04"/>
          <time when="18:44:06"/>
        </correspAction>
        <correspAction xml:id="i-J7VTPxF7owZFCRVv5imc5T" type="referred">
          <date when="2016-10-14"/>
        </correspAction>
        <correspAction xml:id="i-KKvc16EkupYHzwC1utqppY" type="assigned">
          <date when="2017-06-08"/>
          <time when="09:31:19"/>
        </correspAction>
        <correspContext corresp="i-KKvc16EkupYHzwC1utqppY">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-6ckHgLPNJTeAKjKbq2b3kf" type="behandlas_i"/>
        <correspContext corresp="i-6ckHgLPNJTeAKjKbq2b3kf">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q6wkQqgS5Q4dTiuhymnujx" type="behandlas_i"/>
        <correspContext corresp="i-Q6wkQqgS5Q4dTiuhymnujx">
          <ref type="uppgift">2016/17:SfU4</ref>
          <ref type="ref_dok_id">H401SfU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4c4m75rm5dQTXZNGwDBh2r" type="behandlas_i"/>
        <correspContext corresp="i-4c4m75rm5dQTXZNGwDBh2r">
          <ref type="uppgift">2016/17:SfU17</ref>
          <ref type="ref_dok_id">H401SfU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1500 av Ulrika Karlsson i Uppsala
          (M) En human flyktingpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XEacpBQs51txTpmVwLW6K3">
            Förslag till riksdagsbeslut
          </head>
          <list style="ol">
            <item xml:id="i-V5d5LuzqYoH77QhRgXeNjk">
              Riksdagen ställer sig bakom det som anförs i motionen om att
              ytterligare underlätta för arbetskraftsinvandring och tillkännager
              detta för regeringen.
            </item>
            <item xml:id="i-3njPQJWwrKH1oyvJYf1hcm">
              Riksdagen ställer sig bakom det som anförs i motionen om invandring
              av kvalificerad arbetskraft och tillkännager detta för regeringen.
            </item>
            <item xml:id="i-AVYnjdpE83LSg5AaFvS7S5">
              Riksdagen ställer sig bakom det som anförs i motionen om att
              se över möjligheten att underlätta för köbyte från asylansökan
              till ansökan om uppehållstillstånd enligt reglerna om arbetskraftsinvandring
              och tillkännager detta för regeringen.
            </item>
            <item xml:id="i-UxVnKLgic2eLoSGEJT5ST2">
              Riksdagen ställer sig bakom det som anförs i motionen om undervisning
              i svenska och tillkännager detta för regeringen.
            </item>
            <item xml:id="i-3HzgLhvbRjCkf8z1fxW4CX">
              Riksdagen ställer sig bakom det som anförs i motionen om att
              se över undervisning för barn och tillkännager detta för regeringen.
            </item>
            <item xml:id="i-5r62Dd8L5ihkBVKeNUdjmw">
              Riksdagen ställer sig bakom det som anförs i motionen om upprättandet
              av en nationell strategi i syfte att införa effektiva behandlingsmetoder
              för att snabbare behandla utvecklad PTSD hos asylsökande och tillkännager
              detta för regeringen.
            </item>
            <item xml:id="i-MF8TLauqSMzouoAChX3DGA">
              Riksdagen ställer sig bakom det som anförs i motionen om att
              se över rätten till eget boende (EBO) och tillkännager detta för
              regeringen.
            </item>
            <item xml:id="i-8R59HaakBNUEhhg3rafFmo">
              Riksdagen ställer sig bakom det som anförs i motionen om rätten
              för asylsökande att arbeta under asylprocessen och tillkännager
              detta för regeringen.
            </item>
            <item xml:id="i-GL3Czi677FJYK1USt9yTLg">
              Riksdagen ställer sig bakom det som anförs i motionen om att
              häva det automatiska förbudet mot att arbeta under asylprocessen
              och ersätta det med en automatisk rätt att arbeta under asylprocessen
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Bh4ieZyoWmW3gTVX4mGHpX" type="h1">
            Motivering
          </head>
          <p xml:id="i-6hHL9F4LgnNtFLrdrXQCa9">
            FN:s tidigare generalsekreterare Kofi Annan har sagt: ”Alla som
            är angelägna om mänsklig värdighet borde motarbeta tendensen att
            invandrare görs till syndabockar för sociala problem. De flesta
            invandrare är strävsamma, modiga och beslutsamma. De vill inte
            åka snålskjuts. De vill ha en rimlig möjlighet för sig och sina
            familjer.”
          </p>
          <p xml:id="i-58hrh74igJ6rTHYxjJ9pci">
            Med en human flyktingpolitik och en human integrationspolitik
            som börjar dag ett kommer vi en bra bit på vägen mot ett bättre
            och mer öppet samhälle där alla människor ses som de resurser,
            förmågor och tillgångar som de faktiskt är.
          </p>
          <p xml:id="i-Cm5DGbT6oKviQ4ZASs757z">
            Sverige, liksom de flesta andra europeiska länder, står inför
            en framtid med en åldrande befolkning där allt färre ska försörja
            allt fler. I framtiden riskerar vi att stå utan tillräckligt många
            som arbetar inom välfärden och andra livsnödvändiga sektorer.
          </p>
          <p xml:id="i-2vZoNt7zKvFTnkNoPWtmUZ">
            Det finns också en diskrepans beträffande ungas val av högskoleutbildningar
            och arbetsmarknadens behov. Det finns en tydlig preferens för
            utbildningar inom humaniora och samhällsvetenskap medan allt färre
            väljer att bli ingenjörer, systemvetare och apotekare. Redan idag
            börjar vi få brist på utbildade personer i vissa yrkesgrupper.
          </p>
          <p xml:id="i-K7Bp95FuE83Uk4fj93Z9xd">
            2008 införde regeringen en arbetskraftsreform som möjliggör för
            människor utanför EU/Efta att komma till Sverige för att arbeta
            om de har ett skriftligt erbjudande om arbete från en arbetsgivare
            i Sverige. Det var en viktig reform och är ett stort steg i rätt
            riktning för att öppna upp för fler vägar in i landet. Kravet
            på skriftligt erbjudande om arbete syftar till att säkerställa
            att den arbetssökande verkligen får ett arbete väl på plats i
            Sverige. Blir personen ifråga av med sitt arbete har hon eller
            han möjlighet att inom en viss tid finna ett nytt arbete för att
            stanna kvar.
          </p>
          <head xml:id="i-SvZR6uvPndkNiyrmRn7gZc" type="h2">
            Möjlighet att söka arbetstillstånd på plats i Sverige
          </head>
          <p xml:id="i-QDyqW9ULcuFG7Um8ZcW2UF">
            För att stärka arbetslinjen och för att inte gå miste om många
            duktiga och ambitiösa arbetssökande behöver vi emellertid underlätta
            för arbetskraftsinvandring i större utsträckning. Det borde vara
            möjligt att under en begränsad tid vistas i Sverige för att söka
            ett lämpligt arbete om den arbetssökande under denna tid kan försörja
            sig själv.
          </p>
          <p xml:id="i-SDFoJ3pq6iDQkA1vfhXSLt">
            Det bör också omfatta studenter och kvalificerad arbetskraft.
            Svenska högskolor och universitet har i många år utbildat ett
            ganska stort antal utländska studenter, inte minst våra tekniska
            högskolor. Det är emellertid en utmaning att få dem att stanna
            kvar och använda sin kompetens i Sverige efter avslutade studier.
            Nuvarande regler tillåter nämligen dem inte att kvarstanna för
            att söka arbete. För att arbeta i Sverige måste de redan ha ett
            erbjudande om arbete när de lämnar sina studier.
          </p>
          <p xml:id="i-VT4DwkVEJezAs2psHbaStU">
            Idag söker sig många utländska studenter, som kommer från länder
            utanför EU/Efta, till vårt grannland Danmark som har ett utarbetat
            system, ”the Greencard scheme”, för att locka till sig utländsk
            kvalificerad arbetskraft. Den som vill söka arbete i Danmark får
            olika poäng baserat på utbildningsnivå, språkkunskaper, arbetslivserfarenhet
            och ålder. För att få ett ettårigt uppehållstillstånd i syfte
            att söka arbete måste en person ha över 100 poäng. Personen måste
            också ha en fullständig sjukförsäkring och kunna försörja sig
            själv och medföljande familjemedlemmar. Har personen dessutom
            en utbildning/yrkeskunskaper i ett yrke som finns upptecknat i
            en lista över bristyrken – ”the positive list” – har personen
            ännu större chanser att få uppehållstillstånd i Danmark.
          </p>
          <p xml:id="i-QocD8nuunwaeZEsuAb4JPR">
            ”The Greencard scheme” bygger på att utländska arbetssökande
            som har goda chanser att hitta ett arbete i Danmark ska få möjligheten
            att göra det samtidigt som de inte ligger det danska socialförsäkringssystemet
            till last.
          </p>
          <p xml:id="i-S8G5VZnZaPvNsoM8boSz8n">
            Regeringen bör därför snarast se över möjligheterna att låta
            utlänningar från andra länder än EU/Efta vistas i Sverige under
            en begränsad tid för att söka arbete liksom att se över möjligheterna
            att införa ett system, i likhet med det danska ”Greencard scheme”,
            i syfte att låta kvalificerad arbetskraft från andra länder än
            EU/Efta få vistas i Sverige under en begränsad tid för att söka
            arbete.
          </p>
          <head xml:id="i-4kmb7sNdb5aZAxaraw6ocD" type="h2">
            Byte av kö
          </head>
          <p xml:id="i-4qWLFeKwzDZVMEF1RTyhvi">
            Den som sökt asyl och som har fått avslag på sin ansökan kan
            byta kö och istället söka uppehållstillstånd för att arbeta. Det
            är dock väldigt få som får uppehållstillstånd enligt reglerna
            om arbetskraftsinvandring i samband med byte av kö. Det beror
            delvis på att väldigt många får återreseförbud i samband med avslagsbeslut
            och ett sådant per definition förhindrar möjligheten att få uppehållstillstånd
            enligt reglerna om arbetskraftsinvandring.
          </p>
          <p xml:id="i-RccToggG612ZNrezeuyc9v">
            Det är således stor skillnad mellan reglerna för den som söker
            arbetstillstånd från sitt ursprungsland eller tredjeland och den
            som gör ett byte av kö. För sökande från tredjeland är det personens
            framtida anställning och försörjning som är avgörande för arbetskraftsinvandring.
            Samma regler borde gälla för den som önskar byta kö. Ett återreseförbud
            borde inte per automatik kunna diskvalificera.
          </p>
          <p xml:id="i-RUUQ5pm5kM6cqfhtaiTbQo">
            Reglerna för att byta kö för den som fått avslag på en ansökan
            om asyl men redan har ett arbete är också krångliga och inte alltid
            applicerbara. Bland annat måste personen ha arbetat de senaste
            sex månaderna hos samma arbetsgivare räknat från den dagen dennes
            ansökan om arbetstillstånd kommit till Migrationsverket samt att
            arbetsgivaren måste erbjuda fortsatt anställning i minst tolv
            månader till. Dessutom måste lönen överstiga och ha överstigit
            13 000 kronor sex månader bakåt i tiden.
          </p>
          <p xml:id="i-5Z74cUH6dSBjMy9tGk9FBa">
            Eftersom det blir allt vanligare med olika typer av anställningsformer
            är reglerna otidsenliga och inte anpassade efter dagens arbetsmarknad.
            Det finns därför anledning att se över regelverket och underlätta
            för den som vill byta orsak till ansökan om uppehållstillstånd.
            Samma regler bör också gälla för den som söker från tredjeland
            som för den som byter kö.
          </p>
          <p xml:id="i-RYbvDJrJcP7kQvKAF7C9Qg">
            Regeringen bör därför snarast se över möjligheterna att låta
            utlänningar från andra länder än EU/Efta vistas i Sverige under
            en begränsad tid för att söka arbete liksom att se över möjligheterna
            att införa ett system, i likhet med det danska ”Greencard scheme”,
            i syfte att låta kvalificerad arbetskraft från andra länder än
            EU/Efta få vistas i Sverige under en begränsad tid för att söka
            arbete. Regeringen bör också se över möjligheterna att underlätta
            regelverket för den som vill byta orsak till ansökan för uppehållstillstånd.
          </p>
          <head xml:id="i-MorPFRDpC1LxbhjrmN5ywH" type="h2">
            Undervisning för asylsökande
          </head>
          <p xml:id="i-SP5voxjm8BXJipayq3HnxW">
            Det finns framför allt två saker som är viktiga för integration.
            Det ena är arbete och det andra är språket. Vi politiker diskuterar
            gärna utanförskapet i termer av siffror, statistik och grupper
            som står utanför eller innanför samhällsgemenskapen. Men nyckeln
            till det svenska samhället är framför allt att behärska det talade
            språket.
          </p>
          <p xml:id="i-XXPBE3aJH5PHAu8BZAqry7">
            Alla asylsökande bör kunna erbjudas undervisning i svenska under
            hela vistelsetiden, även under tiden för ett eventuellt överklagande.
            Inte minst eftersom den som, trots flerårig vistelse i Sverige,
            inte kan tala svenska har försämrade möjligheter till egen försörjning
            och integration.
          </p>
          <p xml:id="i-XWaN25J3YpM1tAReTiABuZ">
            Alla barn bör få möjlighet att delta i svenskundervisning. Därför
            var det glädjande att riksdagen biföll regeringens proposition
            om undervisning för s.k. gömda barn. Barn till asylsökande bör
            också erbjudas möjlighet att gå i vanlig skola i vanlig klass.
            All utbildning, särskilt utbildning för barn, är en investering
            för framtiden oavsett i vilket land personen i slutänden bor,
            här eller i ett annat land. Om vi fråntar barn möjligheten att
            utbilda sig står vi inför en framtid där människor riskerar att
            växa upp och bygga en framtid i vårt land som analfabeter. Det
            är en förlust både för individen och för samhället.
          </p>
          <p xml:id="i-YCg9iGakUBXFd2YLYLPTwT">
            Regeringen bör därför se över möjligheten att erbjuda alla asylsökande
            svenskundervisning liksom att barn även ska erbjudas möjligheten
            att delta i den ordinarie skolundervisningen.
          </p>
          <head xml:id="i-U6oiqaVezRYUWMoHCyWoSM" type="h2">
            Vård för asylsökande med PTSD
          </head>
          <p xml:id="i-HAdoYrGCiHZssxxAmPbnHr">
            De flesta människor som flyr och tar sig till Sverige är företagsamma
            starka individer. Ofta har de ett trasigt förflutet med fasansfulla
            upplevelser. Trots traumatiska upplevelser och erfarenheter är
            inte asylsökande eller de som bedömts ha flyktingstatus utan arbetsförmåga.
            Människor kan och bör därför inte ses som passiva offer som måste
            tas hand om. Att passivisera människor i en välment men ack så
            fel omhändertagandementalitet gör mer skada än nytta. Samtidigt
            visar undersökningar från Danmark (Psykolog Casper Aaen – Söndergård,
            Videbeck, Neumann, Tremblay &amp; Piche, DSM-IV og APA) att mer
            än 50 procent av alla flyktingar som har upplevt krig och tortyr
            utvecklar PTSD. Även barn kan utveckla PTSD. Detta gäller även
            barn som fötts i Sverige och inte varit med i kriget. De kan ärva
            mammans PTSD. Vanliga symptom på PTSD är ångest, minnessvårigheter,
            koncentrationssvårigheter, mardrömmar, bristande kontroll av känslor,
            nedstämdhet, känsla av ensamhet och isolering, självmordstankar,
            starka reaktioner på ljud och ljus, irritabilitet och oförmåga
            att engagera sig. Enligt Vårdguiden 1177 kommer besvären vid posttraumatiskt
            stressyndrom inom några veckor efter den traumatiska händelsen,
            men ibland kan det ta längre tid, månader eller år. För många
            går symptomen över av sig själv. Cirka 40 procent av dem som utvecklar
            PTSD en månad efter trauma har inte längre besvär efter ett år.
            Men för andra tar det längre tid med långsiktig behandling. Den
            som lider av PTSD har ofta svårt att lära sig ett nytt språk eftersom
            hjärnan är upptagen av traumat. En viktig nyckel till bättre integration
            är att asylsökande och de som tillerkänts flyktingstatus som har
            utvecklat PTSD får diagnos och behandling så att hon eller han
            kan stå på egna ben så fort som möjligt. Det ställer stora utmaningar
            för det svenska samhället och på den svenska sjukvården.
          </p>
          <p xml:id="i-Ldg7mdwdAMKicZNGrUC9Rc">
            Regeringen bör se över möjligheten att upprätta en nationell
            strategi i syfte att införa effektiva behandlingsmetoder för att
            snabbare behandla utvecklad PTSD hos asylsökande.
          </p>
          <head xml:id="i-JZP3vPv1LKWctSN1aoBzvi" type="h2">
            Ett värdigt asylmottagande
          </head>
          <p xml:id="i-TLBNychwLPrr55KVeGLJcK">
            Världen över drömmer människor om att bygga en bättre framtid
            någon annanstans. Så även de ca 1,3 miljoner svenskar som under
            slutet av 1800-talet och tidigt 1900-tal utvandrade till USA.
            Men med röda streck i kartboken har det blivit lättare att utestänga
            än att bejaka andra människor.
          </p>
          <p xml:id="i-BRYnRCWHs31LteDnR49sUS">
            Svensk flyktingpolitik havererade under tidigare decennier. I
            stället för att forma en politik och ett system som utgår från
            principen om att alla människor är resurser och individer med
            egen kraft att forma sin framtid, har människor under långa perioder
            tillåtits att brytas ned på statliga institutioner för att sedan
            skickas tillbaka till sina ursprungsländer som mänskliga vrak.
          </p>
          <p xml:id="i-Krck2SQUQkSLuFdfCARyyE">
            För den som söker asyl i Sverige idag kan väntan bli lång och
            beslutet är livsavgörande. När man väntar i flera år, utan att
            behärska språket och utan att få känna värdighet genom studier
            eller arbete, kan situationen upplevas som mycket svår. I kombination
            med traumatiska upplevelser från hemlandet bidrar det till oro
            och psykisk press som kan vara svår att hantera. Människor tvingas
            in i en tillvaro som ofta präglas av maktlöshet, tristess, apati,
            uppgivenhet och slutligen sjukdom. En sådan politik är inget annat
            än inhuman. I inget annat jämförbart land i världen har invandrare
            och flyktingar historiskt drabbats så hårt av arbetslöshet, socialbidragsberoende
            och utanförskap som i Sverige. I stället för att angripa orsakerna
            till den havererade flyktingpolitiken – en reglerad arbetsmarknad,
            bidragsfällor och ett institutionaliserat omhändertagande – vände
            välfärdsstatens ingenjörer under årtionden sitt eget misslyckande
            mot nykomlingarna.
          </p>
          <head xml:id="i-NjaGRWnpG65wJULA9dc76j" type="h2">
            Rätt till eget boende (EBO)
          </head>
          <p xml:id="i-DVhcKd2QCnixeXNQHajmZs">
            Enligt den europeiska konventionen om skydd för de mänskliga
            rättigheterna och grundläggande friheterna har var och en som
            lagligen befinner sig inom en stats territorium rätt att fritt
            röra sig där och fritt välja sin bosättningsort. Utskottet har
            i sitt ställningstagande från 2009 års motion ansett att ett eget
            boende bland annat kan leda till trångboddhet som framförallt
            är negativ för barnen. Det är dock barnen man slår på när man
            tvingar in dem på en flyktingförläggning. All erfarenhet visar
            att de som bor på flyktingförläggning mår sämre än de som bor
            i eget boende (EBO). Migrationsverkets egna siffror visar högre
            sjukvårdskostnader för de som bor på flyktingförläggning än de
            som bor i eget boende. En frivillig trångboddhet är trots allt
            bättre än alternativet. Att ta bort rätten till eget boende vore
            förödande för den enskilde; därför bör regeringen överväga att
            förtydliga och värna rätten till eget boende (EBO).
          </p>
          <head xml:id="i-7pBUizib3C2E58LBKJrQzv" type="h2">
            Förbudet mot att arbeta
          </head>
          <p xml:id="i-Voam8KJgiEEw9he5NSFFNK">
            Den som invandrar till Sverige borde per automatik ha rätt att
            arbeta. Dagens system med ansökan om undantag från förbudet att
            arbeta är ineffektivt och står i strid med arbetslinjen. Regeln
            försvårar och hindrar människor från att arbeta, skapa sig en
            egen försörjning och plattform i vårt samhälle. Genom arbete lär
            man sig också språket – vilket borde betraktas som en möjlighet,
            inte ett problem. Arbetsvilliga människor ska inte behöva ansöka
            om undantag från förbudet mot att arbeta. Integration startar
            dag ett. Det automatiska förbudet mot att arbeta (med möjlighet
            till undantag från förbudet att arbeta) måste omedelbart tas bort
            då det är destruktivt för såväl den enskilde som samhället. Istället
            bör det ersättas med en automatisk rätt att arbeta.
          </p>
        </div>
        <div type="motSignatures">
          <list>
            <item xml:id="i-HcJm5XojNdiA9DgyYd6T9g">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
