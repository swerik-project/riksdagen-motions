<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00622">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__622/mot_1964__fk__622-001.pdf"/>
      <fw xml:id="i-GgvVitcn53s5FKFaPuim5n">
        Nr 622—5637 Motioner i Första kammaren, nr 622 år 1964 1
      </fw>
      <div xml:id="i-6o6vuH6hmzQrAt2fSmsCzt" type="motHeader">
        <div xml:id="i-GrF5uB5mUc1vWgJUXUgphv" type="motTitle"/>
        <div xml:id="i-EQyDgUKyLQkc7SxyceUL2c" type="motSubmissionInfo"/>
      </div>
      <div xml:id="i-WFHT9HTAsvdF944AXFsxof" type="motBody">
        <div xml:id="i-JPMyFgKKogGHAxJPiVaSUc">
          <p xml:id="i-7VvZHXtxKPkfAhFwFaSzbp">
            Nr 622
          </p>
          <p xml:id="i-R2ZaW11NT2VyxgcVvuAHJx">
            Av herr Andersson, Torsten, om viss utredning rörande uthyrning
            av maskiner och redskap.
          </p>
          <p xml:id="i-GCqSTLFnU49a7oeUgGiVDy">
            (Lika lydande med motion nr 757 i Andra kammaren)
          </p>
          <p xml:id="i-Sfmi5j5jGeNfnLapaQVfiq">
            I Amerika och på senare tid även i ett flertal europeiska länder
            har s. k; leasingbolag fått stor omfattning. I princip är ett
            leasingbolag (uthyrnings- bolag) ett finansieringsinstitut, som
            har till uppgift att vara en förbindelselänk mellan tillverkare
            och köpare av maskin- och inventarieutrustningar på så sätt att
            leasingbolaget av fabrikanten köper olika slags utrustningar och
            sedan mot viss hyresersättning ställer dessa till disposition
            åt intresserade företag. Ett dylikt hyresförhållande kan även
            utformas så, att förhyraren sedermera om han så önskar kan få
            övertaga den hyrda materielen. Det förefaller som om leasingföretag
            numera skulle ha en uppgift att fylla även i Sverige. Kostnadsinflationen
            och den hårda konkurrensen på marknaden pressar företagens likviditet
            och minskar deras möjlighet att skaffa investe- ringskapital.
            Samtidigt håller investeringsbilden på att ändra karaktär. Det
            räcker inte längre att anskaffa nya och bättre maskiner och anläggningar.
            Man måste också för att kunna hänga med i konkurrensen satsa mer
            och mer på själva försäljningsansträngningarna samt på distribution
            och service. Detta gäller inte bara industrien. Även inom handeln
            har investeringsbe- hovet fått en helt annan omfattning än tidigare.
            Det kostar i dag nästan lika mycket att sätta upp t. ex. en livsmedelshandel
            med dess tekniska utrustning som det för inte så länge sedan kostade
            att utrusta en mindre industri. Till detta kommer för industriens
            del, att den nödvändiga expansionen kommer att binda mer kapital
            i lager och fordringar än tidigare och att utvecklings- kostnaderna
            — inklusive forskning — tenderar att öka kraftigt. Mot denna bakgrund
            bör alla tänkbara möjligheter undersökas för att till- godose
            det ökade kapitalbehovet inom företagsvärlden. Men det är ofta
            krång- ligt och dyrbart — i första hand för mindre och medelstora
            företag — att anlita den ”långa” kapitalmarknadens resurser. I
            den mån de inte kan gå ut direkt med obligations- eller förlagslån
            så måste pengarna från ATP-fonder och andra kapitaluppsamlingsorgan
            slussas ut via konventionella finansierings- institut som i sin
            tur lämnar ut bundna lån till investeraren, varvid man kräver
            säkerheter som mindre företag inte alltid kan prestera. Härtill
            kommer att denna upplåningsform inte löser de mindre företagens
            finansieringsproblem, Bihang till riksdagens protokoll 1964. 3
            saml. Nr 622—637
          </p>
          <pb facs="riksdagen-motions-pdf/data/1964/mot_1964__fk__622/mot_1964__fk__622-002.pdf"/>
          <fw xml:id="i-EkfGM8fCGrkontG4vBNF5s">
            2 Motioner i Första kammaren, nr 622 år 1964
          </fw>
          <p xml:id="i-XU8KHtp3PtitsuDggnBDPA">
            som i flertalet fall mer hänför sig till bristen på eget kapital
            än knappheten på kredit. Därför vore det önskvärt om det kunde
            tillskapas organ, som möjlig- gör för företagen att anskaffa maskiner
            och inventarier utan att binda medel som behövs för driften eller
            öka skuldbördan så att det uppstår en försämrad relation till
            de främmande penningmedel som arbetar i företaget. Exempelvis
            genom att överlåta inköpet av maskiner och annan utrustning åt
            ett företag, som med sin samlade ekonomiska kraft i form av belåningsbara
            hyreskontrakt svarade för kapitalanskaffningen. För industri-
            och handelsföretag bör det inte spela någon roll om de äger eller
            hyr sina maskiner och inventarier. Efter ett visst antal år är
            de ju ändå förbrukade. Hyreskostnaden torde vid sådant för- hållande
            inte bli större än avskrivningskostnaden. I USA har man, som nämnts,
            sedan länge tillämpat leasingsystemet. Det finns där en mångfald
            bolag, som köper olika utrustningar och hyr ut dem till förbrukare.
            Det står härvid öppet för förhyraren att själv i förväg ge specifi-
            kationer i olika avseenden på den utrustning man hyr. Det finns
            också den möjligheten, att leasingbolaget kan överta en utrustning
            som den tilltänkta förhyraren redan äger och därefter hyra ut
            den till honom varigenom förhyra- ren på ett enkelt sätt förstärker
            sina likvida resurser. Värdet av den genom leasingbolagen i USA
            uthyrda materielen taxerades under år 1961 till cirka 700 miljoner
            dollar eller i svenska kronor ca 3,5 miljarder. Bakom leasingbolagen
            står i regel fabrikanter och finansinstitut. De ameri- kanska
            bolagen har numera avläggare i en mångfald länder, såsom Kanada,
            Storbritannien, Västtyskland, Schweiz, Belgien, Italien och Frankrike.
            Den i USA tillämpade uppläggningen förefaller att i tillämpliga
            delar kunna använ- das även för svenska förhållanden. För kreditinstituten
            kan en introduktion av leasingsystemet komma att öppna ett nytt
            verksamhetsfält, där de på ett konstruktivt sätt kan bidra till
            att lösa de mindre företagens kapitalbehov och främja sysselsättningsgraden
            i vårt expansiva samhälle. Metoden kan bli av stor betydelse för
            exempelvis mindre industrier, detaljhandeln, åkerier och entreprenadföretag.
            Det innebär ett finansieringsalternativ som det under alla förhållanden
            borde vara ett sam- hällsintresse att undersöka. De svenska kreditinstituten
            samt industriens och handelns organisationer har på senare tid
            visat starkt intresse för de problem som sammanhänger med industriens
            och företagsamhetens finansiering. De vikande investeringarna
            inom svensk industri, som bl. a. kan utläsas ur konjunkturinstitutets
            senaste rappor- ter, har förmodligen bidragit härtill. Nedgången
            i maskininvesteringarna 1963 beräknas fortsätta under första halvåret
            1964. Inför de förbättrade konjunktur- utsikterna skulle ett system
            som kunde öka investeringsbenägenheten hos de svenska företagen
            vara en samhälleligt och konjunkturpolitiskt värdefull till- gång.
            Inte minst kunde ett leasingförfarande vara ägnat att främja en
            aktiv loka-
          </p>
          <pb facs="riksdagen-motions-pdf/data/1964/mot_1964__fk__622/mot_1964__fk__622-003.pdf"/>
          <fw xml:id="i-HHomL51UDhiyH5o1gyZukV">
            Motioner i Första kammaren, nr 622 år 1964 3
          </fw>
          <p xml:id="i-6RTQL7sWPWnkHKU4i1fkGC">
            liseringspolitik — särskilt av mindre och medelstora företag
            — till mindre tätorter och även till glesbygdsområden i vårt land.
            För att introducera leasingidén i Sverige torde det vara nödvändigt
            att när- mare utreda dels de rent finansiella funktionerna och
            dels de organisatoriska och företagsmässiga formerna för en dylik
            verksamhet. Därvid bör möjlig- heterna för staten att medverka
            exempelvis med lånegarantier och/eller inrät- tande av särskild
            lånefond för enskilda, föreningsföretag ävensom bolag, som kan
            komma att driva sådan rörelse, övervägas. Likaså bör utrönas om
            det finns intresse och villighet hos kreditmarknadens olika centrala
            organ såväl som banker och kreditkassor i vad det gäller att medverka
            som kreditgivare och/eller låneförmedlare. Med stöd av det anförda
            får jag hemställa, att riksdagen i skrivelse till Kungl. Maj:t
            måtte begära en skyndsam och allsidig utredning av förutsättningarna
            för och möjligheterna till att finansiellt och organisatoriskt
            introdu- cera verksamhet avseende uthyrning (utarrendering) av
            ma- skiner och redskap till företag i enlighet med motionens syfte
            samt att förelägga riksdagen de förslag vartill utredningen kan
            föranleda.
          </p>
          <p xml:id="i-RmCVvRuc122tKAAj4UZpHv" type="date">
            Stockholm den 26 januari 1964 Torsten Andersson
          </p>
        </div>
      </div>
    </body>
  </text>
</TEI>
