<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00425">
  <teiHeader>
    <fileDesc>
      <titleStmt>
        <title>Utredning om civilrättsligt ingående av äktenskap</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utredning om civilrättsligt ingående av äktenskap</title>
          <idno type="rdwebb">GX02C425</idno>
          <rs type="number">C425</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C425/text</ref>
          <ref type="dokument_url_html">http://data.riksdagen.se/dokument/GX02C425</ref>
          <ref type="dokumentstatus_url_xml">http://data.riksdagen.se/dokumentstatus/GX02C425</ref>
          <ref type="doc">http://data.riksdagen.se/fil/1E763A26-3616-41FA-B38F-442589B511EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3QaFx4R52PCrb2TB7oAtqi" type="signed"/>
        <correspContext corresp="i-3QaFx4R52PCrb2TB7oAtqi">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction type="numbering" xml:id="i-6hjagE8ZqQyxrsHjtuxUFR">
          <date when="2009-10-07"/>
        </correspAction>
        <correspAction type="submission" xml:id="i-R1yRoHyREyt1ixSE213ZPo">
          <date when="2009-10-05"/>
        </correspAction>
        <correspAction type="transfer" xml:id="i-8FXdRxpF4fNoS4AFw7bqaB">
          <date when="2009-10-05"/>
        </correspAction>
        <correspAction type="assigned" xml:id="i-R56WBS1wwpsUs1uxfXZJKn"/>
        <correspContext corresp="i-R56WBS1wwpsUs1uxfXZJKn">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-pyhAe7wPSx2R9C26JGNjj">
            Förslag till riksdagsbeslut
          </head>
          <p xml:id="i-5MZoFoGnPvYpBLnWXtqf8U">
            Riksdagen tillkännager för regeringen som sin mening vad som
            anförs i motionen om att tillsätta en utredning som ser över hur
            en civilrättslig lösning för ingående av äktenskap kan utformas
            i lagstiftningen.
          </p>
        </div>
        <div type="motContent">
          <head type="h1" xml:id="i-KXSEDdE1nBjpN6aU3Lgwmk">
            Motivering
          </head>
          <p xml:id="i-YGgb7iCMSS2HhGLJcUrdmn">
            Opinionen kring äktenskapet har visat sig kunna svänga väldigt
            snabbt i vårt land. Inte längre tillbaka än år 1994 tog samtliga
            politiska partier i Sveriges riksdag bestämt avstånd ifrån att
            äktenskap skulle kunna ingås mellan två män eller två kvinnor.
            Det största partiets företrädare stod till och med i plenisalen
            i Sveriges riksdag och lovade högtidligt att äktenskap för enkönade
            par inte skulle komma i framtiden.
          </p>
          <p xml:id="i-N98hPNhFv4LCQYrDggFE63">
            I dag har vi partier som inte bara genomdrivit denna förändring,
            utan som också har påbörjat arbetet med hur en antalsneutral äktenskapslagstiftning
            ska utformas. RFSL:s och Miljöpartiets båda ungdomsförbund gjorde
            ett gemensamt uttalande bara timmarna efter omröstningen den 1
            april i Sveriges riksdag med krav på att månggifte måste legaliseras.
            Detta är verkligheten i dag 15 år efter Socialdemokraternas svikna
            löfte i plenisalen.
          </p>
          <p xml:id="i-L8kSVJYxGKurXf353zrz2E">
            Medier och opinionsbildare har drivit utvecklingen i vårt land
            i riktning bort ifrån en traditionell syn på äktenskapet. Det
            är ett arbete som inleddes långt innan frågan om äktenskap för
            enkönade par var den prioriterade frågan.
          </p>
          <p xml:id="i-JrFid9mhffsKQ4GGpmLpL5">
            I debatten som föregick beslutet om en könsneutral definition
            av äktenskapet, uttalades ett starkt stöd för att det rättsliga
            äktenskapet den enda del som utretts inför beslutet skulle handhas
            av staten ensam; Sverige skulle övergå till en civilrättslig lösning.
            Kristdemokraterna hörde till dem som föreslog detta, och i den
            motion som följde på propositionen säger sammanfattningen följande:
          </p>
          <p xml:id="i-JV3MGjHEupKHJ9LxpfQUcK">
            För att finna en konstruktiv lösning som respekterar de olika
            ingångsvärden som finns i denna fråga föreslår Kristdemokraterna
            i denna motion ett förslag till en ny juridisk ordning för samlevnad
            mellan två vuxna personer. Förslaget har sin grund i förhållandet
            att kyrka och stat numera är åtskilda och innebär att myndighetsutövningen
            i detta sammanhang förbehålls staten.
          </p>
          <p xml:id="i-H8YUaUcbubJJk15byKamYd">
            Regleringen sker, enligt förslaget, genom införande av en civilrättslig
            samlevnadsbalk, förslagsvis benämnd giftermålsbalk. Begreppet
            äktenskap tas bort från lagstiftningen. Både par av olika och
            av samma kön får enligt denna reglering gifta sig genom en registrering.
            Rättsverkningarna är knutna till registreringen och är desamma
            i båda fallen. I myndighetsutövningen görs alltså ingen åtskillnad
            mellan sam- och olikkönade par. Myndighetsutövningen förbehålls
            det offentliga och utövas inte av religiösa samfund eller andra
            institutioner eller personer vid sidan härav.
          </p>
          <p xml:id="i-TgKHmfns5EcP59zjC87WsB">
            Välsignelseakter i skilda former och andra ceremonier i sammanhanget
            blir en fråga för kyrkor, samfund och andra sammanslutningar och
            självklart för parterna själva. Staten kan och bör inte ha något
            inflytande över hur människor väljer att manifestera sin kärlek
            och få den välsignad. Därmed är också religionsfriheten respekterad.
          </p>
          <p xml:id="i-BR2Q117dszjhAzX3u5DjxS">
            Införandet av civilrättsligt reglerad samlevnad är ett sätt att
            garantera att alla par som vill gifta sig behandlas lika och är
            också en rimlig konsekvens av delningen mellan kyrka och stat.
            Genom att återföra äktenskapsbegreppet till det civila samhället
            respekterar vi dess djupa kulturella och religiösa innebörd.
          </p>
          <p xml:id="i-7Q8iujBq1hdFMJsmTuW4yk">
            I flera andra länder gäller redan civilrättsligt reglerad samlevnad.
            I exempelvis Spanien, Frankrike, Tyskland och Brasilien sker först
            en civilrättslig registrering och därefter eventuellt en religiös
            välsignelseceremoni.
          </p>
          <p xml:id="i-3GaPFBVwrZt9Wo51R5SYVa">
            En viktig faktor i denna fråga är att äktenskapet för många har
            såväl en social och rättslig dimension som en religiös. Cirka
            hälften av alla äktenskap i Sverige ingås i en kyrka eller annan
            helgedom.
          </p>
          <p xml:id="i-N24XfqFFG1qQsjRt8iG4kh">
            Inom trossamfunden finns i dag en stor och växande misstro mot
            den vigselfrihet utan vigselplikt som i dag utlovas av regeringen,
            inte minst efter de uttalande som statsministern och vice statsministern
            gjorde i debatten om att bröllopsklockor skulle ljuda före sommaren
            2009. Detta uppfattades som att de politiska partierna skulle
            tvinga fram sin agenda i bl.a. Svenska kyrkan, trots att den i
            dag är en fri kyrka i relation till staten och också borde vara
            det till partipolitiken.
          </p>
          <p xml:id="i-4WGgqG9rn4cKoqdZSDL3A3">
            Till detta ska läggas att partiledaren för v gått så långt att
            han tydligt sagt att han, när möjlighet ges, via lagstiftning
            vill tvinga trossamfunden att viga, med enda alternativ att vigselrätten
            dras in från de trossamfund som inte böjer sig för den statliga
            makten.
          </p>
          <p xml:id="i-2PmJ9buuKro9NroZS7mYrc">
            Det är inte svårt att se hur politiker genom beslutet som nu
            fattats velat marginalisera främst den kristna kyrkan i Sverige,
            och tvinga kristna att överge eller kompromissa med sin övertygelse
            och anpassa sig efter dessa politikers egna ideologi, övertygelser
            och världsbild. Frågan handlar ju nämligen inte om att det skulle
            vara en mänsklig rättighet för enkönade par att ingå äktenskap,
            eller att den tidigare lösningen med äktenskap för mankvinna och
            partnerskap för enkönade par inte var diskriminerande. Beslutet
            grundar sig enbart på majoritetens åsikter. Nu har den politiska
            majoriteten medvetet splittrat Sverige inom ett för samhället
            grundläggande område, trots att det fanns en kompromisslösning
            som skulle tillgodosett båda sidors krav i debatten.
          </p>
          <p xml:id="i-CAj2hsrz3rVUS8EdC8UsjR">
            Det är rimligt att tro att Sverige förr eller senare kommer att
            ha en civilrättslig lösning i fråga om äktenskapet. För att värna
            religionsfriheten vore det välkommet att detta skedde så fort
            som möjligt. Riksdagen bör därför ge till känna för regeringen
            som sin mening att det bör tillsättas en utredning som ser över
            hur en civilrättslig lösning för ingående av äktenskap kan utformas
            i lagstiftningen.
          </p>
        </div>
        <div type="motSignatures">
          <list>
            <item xml:id="i-F6BBnKuBndXJEBRx4et8nV">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
