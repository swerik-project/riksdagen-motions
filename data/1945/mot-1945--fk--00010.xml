<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00010">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__10/mot_1945__fk__10-001.pdf"/>
      <fw xml:id="i-Kygx26GCwDecXYmUkMXCjv">
        Motioner i Första kammaren, nr 10. 5
      </fw>
      <div xml:id="i-STdg1ac7dYL1v8tLkhSc7i" type="motHeader">
        <div xml:id="i-TWx8B7HmBSSJxVKJXxSBFx" type="motTitle"/>
        <div xml:id="i-NEqggXbakF6hobMdVXGkZF" type="motSubmissionInfo"/>
      </div>
      <div xml:id="i-Ngzp8fbpCqov8pxKyWHC6T" type="motBody">
        <div xml:id="i-GUnbUZsbZkpr7iWqQ2zjds">
          <p xml:id="i-Cdhyy3X67xovmPzg1iypjb">
            Nr 10.
          </p>
          <p xml:id="i-NggkeQdLKPVYsH7W79Tptw">
            Av herr Näsgård, om åtgärder i syfte att bereda ersättning till
            ägare av tamdjur för skador, som förorsakats av varg och järv.
          </p>
          <p xml:id="i-DYGneacozLUxw8BcSS4nqG">
            Enligt gällande författningar ersätter statsverket skada å tamdjur,
            som förorsakats av björn, lo eller örn, där ej skadan är att tillskriva
            uppenbar vårdslöshet vid djurens bevakning eller djuren utsläppts
            å område, där de icke må för betning inkomma. Det egentliga motivet
            för ersättningarnas utbetalande är att dessa djurslag äro skyddade
            genom fridlysningsbestäm- melser. För reglering av dylika skador
            är under nionde huvudtiteln upp- taget ett förslagsanslag av 40
            000 kronor. Under många år har en livlig diskussion pågått huruvida
            det kunde anses berättigat att bibehålla fridlysningen, som dock
            i fråga om björn endast gällt kronans mark. Å enskild mark har
            jakt efter björn varit tillåten, ehuru jakträttsinnehavaren icke
            haft rätt att behålla fällda djur. Efter en under år 1942 företagen
            utredning föreslog Kungl. Maj:t i proposition till 1943 års riksdag
            viss allmän jakttid å björn och lo, vilket förslag i huvudsak
            vann tillslutning av riksdagen. I enlighet med sedermera utfärdade
            bestämmel- ser är jakt å björn för närvarande tillåten under september
            och oktober månader i Norrbottens, Västerbottens och Västernorrlands
            län samt land- skapet Jämtland och jakt å lo i hela riket under
            december och januari må- nader. Samtidigt borttogs rätten att
            under hela året fälla björn å enskild mark i de områden, där allmän
            jakttid infördes. Då särskild licens — utom för lapparna — fordras
            för jakt å kronans mark, har den allmänna jakt- tidens införande
            hittills icke lett till någon större avskjutning, men den torde
            dock ha berett väg för en försonligare stämning hos ortsbefolkningen
            gent- emot björn och lo, som ju ur naturskyddssynpunkt icke böra
            decimeras allt- för starkt, då de i så fall löpa fara att utplånas
            ur vår fauna. Man får hop- pas, att den avvägning mellan naturskyddsintresset
            och befolkningens naturliga önskan att skydda sin egendom, som
            träffades genom 1943 års beslut, skall visa sig lycklig. I samband
            med diskussionen om skyddet för björn, lo och örn har ofta framhållits,
            att icke alla skador som dessa djur förorsaka bliva ersatta av
            statsmedel. Även om en så generös praxis tillämpas, att ersättning
            som regel torde utbetalas, så snart det med någon sannolikhet
            kan göras gällande att något av de fridlysta djuren åstadkommit
            skadan, ligger det dock i sakens natur — särskilt med hänsyn till
            de stora områden det här gäller — att ett
          </p>
          <pb facs="riksdagen-motions-pdf/data/1945/mot_1945__fk__10/mot_1945__fk__10-002.pdf"/>
          <fw xml:id="i-A6wei8KYSZeWeiiFTCSoyX">
            6 Motioner i Första kammaren, nr 10.
          </fw>
          <p xml:id="i-LDcu1CNWyAvo6fgcyVhUTJ">
            stort antal skador aldrig kunna bli ersatta. Härvidlag hjälper
            det föga, att det troligen i åtskilliga fall händer, att ersättning
            utbetalas trots att skadan icke alls förorsakats av fridlysta
            rovdjur. Det betraktades som en självklar sak vid införandet av
            allmän jakttid för björn och lo, att bestämmelserna om ersättning
            för skada å tamdjur bibe- höllos oförändrade. En motsatt ståndpunkt
            skulle också ha varit orimlig, och något yrkande om ändring framställdes
            icke. Härigenom bröts princi- pen om den totala fridlysningen
            som grund för ersättningsbestämmelserna. Det torde icke heller
            vara riktigt att resonera på det sättet, alt om möjlighet till
            jakt å ett visst djurslag finnes, så kunna tamdjurens ägare dels
            skydda sig mot skadegörelse, dels bereda sig ersättning för lidna
            skador genom jakt å ifrågavarande djurslag. Det är icke allom
            givet att med framgång uppträda som björn- eller lojägare, och
            väl är det, ty annars skulle nog både björn och lo för länge sedan
            ha varit utrotade, oberoende av fridlys- ningsbestämmelserna,
            med hänsyn till de känslor ortsbefolkningen natur- ligt nog hyser
            i de trakter, där skador å tamdjur — till vilka även renar räknas
            — i större utsträckning förekomma. Under åren 1938—1943 visade
            det sig ju till och med att den åt utvalda personer anförtrodda
            licensjakten å björn till allra största delen misslyckades. Alt
            olaga jakt förekommit i betydande utsträckning torde vara obestridligt,
            men det är icke sannolikt att denna tillfällighetsjakt utövats
            av dem som drabbades av skadegörelserna eller beredde dem någon
            som helst ekonomisk kompensation för lidna för- luster. Det förda
            resonemanget torde vara tillräckligt för att påvisa, att sam-
            bandet mellan fridlysning, helt eller delvis, av ett djurslag
            och eventuell ersättning till ägare av tamdjur för skador, som
            förorsakats av dessa djurs förekomst, är mycket löst. Huvudmotivet
            för ersättnings utbetalande ge- nom statsverket måste i stället
            vara att såvitt möjligt skydda befolkningen i de trakter, där
            djuren förekomma, från förluster som icke kunna undvikas utan
            att åtgärder vidtagas för total utrotning av allt vad rovdjur
            heter. Ur denna synpunkt torde skäl icke föreligga att begränsa
            ersättningarna till skador, som orsakats av björn, lo och örn,
            utan möjlighet till ersättning borde även förefinnas, då skadorna
            äro att hänföra till varg och järv. Vad beträffar järven ha under
            de senaste åren farhågor uttalats på naturskydds- håll, att stammen
            håller på att bli för hårt åtgången, och förslag har fram- ställts
            om borttagande av skottpengarna för järv. Detta har i sin tur
            väckt oro hos lapparna, som anse järven vara en svår skadegörare,
            och denna oro avspeglas i de kraftiga avstyrkanden förslaget om
            skottpengarnas bort- tagande rönt från lappfogdarna och länsstyrelserna
            i de nordligaste länen. I fråga om vargen är det ju allmänt känt,
            att denne är det mest svårjagade djur som överhuvud förekommer
            i vårt land. Trots mycket höga skott- pengar — sammanlagt 500
            å 600 kronor — är det utomordentligt sällsynt, att någon jägare
            lyckas fälla en fullvuxen varg. Att vare sig lappar eller
          </p>
          <pb facs="riksdagen-motions-pdf/data/1945/mot_1945__fk__10/mot_1945__fk__10-003.pdf"/>
          <fw xml:id="i-2inAg6GUZJjeb7Z98khwk6">
            Motioner i Första kammaren, nr 10. 7
          </fw>
          <p xml:id="i-PgrkfNTbiLdG6FBu3YNR2K">
            bofasta skulle genom jakt kunna skydda sig mot förluster på grund
            av vargskador är helt uteslutet. Det finns exempel på yrkesjägare
            som trots de bästa förutsättningar i fråga om lokalkännedom och
            jaktkunnighet år ut och år in gjort det ena fåfänga försöket efter
            det andra att komma åt dessa blodtörstiga rendödare. Vargstammen
            synes också, av åtskilliga upp- gifter att döma, vara stadd i
            ökning, alla utrotningsförsök till trots. Det är nog ingen överdrift,
            att en lappfamilj under olyckliga omständigheter på kort tid kan
            förlora praktiskt taget hela sin renhjord och därigenom bli be-
            rövad sina existensmöjligheter genom vargens härjningar. Att vargen
            under sommaren anställer blodbad bland den bofasta befolkningens
            fårstammar är heller icke så ovanligt. Billigheten synes kräva,
            att ersättning utbetalas även för skador, som åstadkommits å tamdjur,
            av varg och järv. Kostnaderna för staten torde bli jämförelsevis
            ringa, men lapparna och den bofasta ortsbefolkningen skulle beredas
            en ökad trygghet i sin ofta vanskliga strävan att under svåra
            förhållanden skaffa sig ett nödtorftigt livsuppehälle. Genom en
            sådan för- ändring av gällande bestämmelser skulle också en hel
            del av de svårigheter bortfalla, som nu föreligga, när det gäller
            att konstatera om ett tamdjur dö- dats av ett fridlyst rovdjur
            eller icke. Det är t. ex. mycket troligt, att björn och lo ibland
            få skulden för skador, som åstadkommits av varg eller järv. Ur
            naturskyddssynpunkt skulle det säkerligen vara att förorda, att
            ersätt- ning utbetalas även för varg- och järvskador, då det härigenom
            skulle fin- nas större utsikt att för framtiden rädda de ömtåliga
            björn- och lostam- marna från utrotning.
          </p>
          <p xml:id="i-KNVGdSrniDYkshadjvraxa">
            Med hänvisning till det anförda hemställes,
          </p>
          <p xml:id="i-LnN3CQanf6MXQ4twEK2cH8">
            alt riksdagen måtte i skrivelse till Kungl. Maj:t anhålla om
            skyndsamma åtgärder i syfte att bereda ersättning till ägare av
            tamdjur för skador, som förorsakats av varg och järv.
          </p>
          <p xml:id="i-YKs35tdc8mmSYgjsp6B72Q" type="date">
            Stockholm den 15 januari 1945.
          </p>
          <div xml:id="i-P2apXjkWUvYQHzop9gLGgz" type="signatureBlock">
            <p who="i-TaW174KWoVEkH4KpnMRVNc" type="signature">
              Bernhard Näsgård
            </p>
          </div>
        </div>
      </div>
    </body>
  </text>
</TEI>
