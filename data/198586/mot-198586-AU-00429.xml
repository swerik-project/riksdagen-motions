<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-AU-00429">
  <teiHeader>
    <fileDesc>
      <titleStmt>
        <title>Regional satsning på Kristianstads län</title>
        <author corresp="i-4cqJPp6KE913P96Kfc7QxB i-GFsqpCacJRk8QEGuC29fYK">Bengt Harding Olson och Margareta Mörck (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional satsning på Kristianstads län</title>
          <idno type="rdwebb">G902A429</idno>
          <rs type="number">A429</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/G902A429/text</ref>
          <ref type="dokument_url_html">http://data.riksdagen.se/dokument/G902A429</ref>
          <ref type="dokumentstatus_url_xml">http://data.riksdagen.se/dokumentstatus/G902A429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GFsqpCacJRk8QEGuC29fYK</idno>
            <name>Margareta Mörck</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2zw3Le33VJzSV7AnimaU4" type="signed"/>
        <correspContext corresp="i-J2zw3Le33VJzSV7AnimaU4">
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-GFsqpCacJRk8QEGuC29fYK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_a_429/mot_198586_a_429-001.pdf"/>
      <div xml:id="i-NkiVhR3Vn2eztMprBJv2UF" type="motHeader">
        <div xml:id="i-JXxLJLAMcXMHHn3wHhfazd" type="motTitle"/>
        <div xml:id="i-MxrvNwyoadUx36jJ77Tkox" type="motSubmissionInfo"/>
      </div>
      <div xml:id="i-4gQJ2w32VBM1zdLErWGLxZ" type="motBody">
        <div xml:id="i-Hwu7mTDKTnQvKdNnqmdHwp">
          <p xml:id="i-WJm85bFsaEn7Jee1GA4v54">
            Motion till riksdagen 1985/86:A429
          </p>
          <p xml:id="i-KoPLQPf6Uv5Jzm74xH5712">
            Bengt Harding Olson och Margareta Mörck (fp) Regional satsning
            på Kristianstads län
          </p>
          <p xml:id="i-9fg8Aevq35i7cH7Eu6qmt2">
            Kristianstads län är rikt i många avseenden. Allmänt uttryckt
            avser vi vacker natur, god miljö och rik kultur samt viktiga naturresurser
            som bördiga jordar och vatten. En del regionala särdrag är dock
            oroande. Näringsstrukturen kan inte be- tecknas som helt balanserad
            med sin markanta tyngdpunkt på livsmedelspro- duktion, det begränsade
            antalet sysselsatta i offentliga sektorn och en allmänt underskattad
            fiskebransch. Befolkningsutvecklingen karaktäriseras av regio-
            nal stagnation med förskjutning uppåt i åldersklasserna samt stora
            strukturel- la förändringar inom regionen och in mot tätorterna.
            I ekonomiskt hänseen- de har länsinnevånarna genomsnittligt låga
            inkomster och skattekraften i lä- net är klart lägre än medelskattekraften
            i riket. Dessutom är arbetsmark- nadssituationen sämre än riksgenomsnittet
            för såväl ungdomar som kvinnor. Mot denna bakgrund blir den regionala
            hotbilden lättförståelig. Den nu- varande positiva konjunkturutvecklingen
            är under förändring och en kon- junktursvacka anses vara inom
            synhåll. Ett län med nämnda särdrag blir då särskilt sårbart.
            Men därutöver har i vårt län utvecklats en mycket stor oro in-
            för framtiden inom livsmedelssektorn som är något av länets livsnerv.
            Vårt beroende är nämligen störst i riket (med undantag för Gotland)
            och 14,9 20 av befolkningen är sysselsatt i denna sektor jämfört
            med 6,6 ?o i riket som helhet. Farhågorna hänför sig naturligtvis
            till föreliggande överskottsproduk- tion på såväl vegetabilie-
            som animaliesidan och till de förändringar som krävs för att lösa
            denna komplicerade problematik.
          </p>
          <p xml:id="i-REgjd35cMCHwv5HSxCWArh">
            Regionalt utvecklingsarbete
          </p>
          <p xml:id="i-Ce5hxHRquLa79oqDDWSVNT">
            Det finns ett stort behov av offensivt utvecklingsarbete och
            kontinuerliga in- satser har också gjorts genom åren. Men nu krävs
            ytterligare och kraftfulla åtgärder särskilt inför den ”hotfulla”
            framtiden — något av en regional mobi- lisering. Statligt stöd
            till regionala utvecklingsinsatser förutsätts liksom tidi- gare
            men nu mera rättvist fördelat. Vårt län är en region med flera
            och större problem än som tydligen är allmänt känt. Den problembild
            som redovisats i det föregående måste påverka fördelningen av
            det statliga stödanslaget. Vårt läns andel måste rimligen ökas.
          </p>
          <p xml:id="i-9xHATiKnJxHq7krSqzsa8T">
            Regionala näringslivet och framtiden
          </p>
          <p xml:id="i-LyLNvy2f9PYWRtuSAS8Nqt">
            För vårt län är det viktigt att göra en bred satsning för att
            uppnå en varierad näringsstruktur där små företag har en nyckelroll.
            Men det är också självklart
          </p>
          <pb facs="riksdagen-motions-pdf/data/198586/mot_198586_a_429/mot_198586_a_429-002.pdf"/>
          <p xml:id="i-3LC6ZrDwwPBtiGBm6trt79">
            att särskilt utgå från vårt läns tillgångar och våra regionala
            särdrag. Den framtida regionala utvecklingen måste — mot bakgrund
            av den redovi- sade problembilden — gälla våra centrala näringsgrenar,
            alltså jordbruk, träd- gård, fiske och vattenbruk samt aktuella
            förädlingsled. Lösningarna får för- utsättningslöst sökas längs
            främst tre huvudlinjer. För produktutvecklingen gäller det nya
            produkter, annan teknik, nya användningsområden, ökad för- ädling
            och bättre kvalitet. På distributionssidan behövs bättre och snabbare
            transporter. Av marknadsföringen krävs en offensiv särskilt på
            exporten. Ett synnerligen värdefullt komplement till pågående
            regionala utveck- lingsarbete skulle vara om en hel region — innan
            krisen är ett faktum — djupt och aktivt engagerade sig i ett offensivt
            förnyelsearbete på ett verklighetsnära sätt ute i kommunerna.
            De effektivaste arbetsformerna torde vara att tillsätta en regional
            utvecklingsgrupp (”krisgrupp”) med företrädare för länsstyrel-
            sen och från kommuner som envar typiskt representerar de nämnda
            närings- grenarna och som dessutom självständigt intresserat sig
            för dessa problem. Gruppen skulle dra nytta av tillgängligt utvecklingsarbete
            samt samverka med forskningssidan och med intressenter i näringslivet.
            Huvuduppgiften skulle bli att med utgångspunkt i en regional analys
            av en ny livsmedelspoli- tiks regionala konsekvenser staka ut
            lämpliga utvecklingsvägar med stöd av praktiska erfarenheter.
            Härigenom skulle man effektivisera förnyelsearbetet för att uppnå
            en nödvändig anpassning till nya och ändrade förhållanden. Vårt
            län — för vilket detta är en ödesproblematik — skulle vara lämpligt
            för ett sådant regionalt utvecklingsprojekt och i flera kommuner,
            exempelvis Kristianstad, Båstad och Simrishamn, pågår redan visst
            lokalt utvecklingsar- bete. Kostnaderna för ett sådant projekt
            får anses överkomliga. Anslaget kan ses som en ringa ersättning
            för tidigare styvmoderlig regionalpolitisk behand- ling. Finansiering
            kan lämpligen ske genom de uttagna miljöavgifterna på handelsgödsel
            och bekämpningsmedel.
          </p>
          <p xml:id="i-2BtGcJHemr3y8CEz9xNTGe">
            Turismen i regionen
          </p>
          <p xml:id="i-Ceq2FaNWboeNyHT3kcxoAJ">
            Länet har både självständigt och som en del av Skåne goda förutsättningar
            för en omfattande turism. Det handlar här om många vitt skilda
            aktiviteter från bad och sport till na- tur, miljö och kultur.
            Särskilt intressant är det med ett breddat samarbete mellan kultur
            och turism (”kulturism”). En regional satsning på turism i Skåne
            och därmed också på vårt län är syn- nerligen angelägen. Ett viktigt
            första steg skulle vara att inrätta en turist- och rekreationslinje
            vid högskolan i Kristianstad.
          </p>
          <p xml:id="i-RyfjFRJQAPiWfuPJ8b8PvZ">
            Regional utbildning Vår högskola har en stor betydelse för länet.
            Detta gäller såväl som riksut- bildningsanstalt för främst lärarsidan
            som regionalt utvecklingscentrum med
          </p>
          <p xml:id="i-MLKZSyF15KP3yMvcSkaZ6g">
            knytning via särskild kontaktsekreterare till universitetet i
            Lund. Inom högskolan pågår satsningar inom ekonomiska — administrativa
            och
          </p>
          <p xml:id="i-TNGc3TeFTXGKcVLe8Wgrbk">
            +1 Riksdagen 1985186. 3 saml. Nr A428—431
          </p>
          <p xml:id="i-NKkG1pTzfvo75GP2H1atgp">
            Mot. 1985/86 A429
          </p>
          <pb facs="riksdagen-motions-pdf/data/198586/mot_198586_a_429/mot_198586_a_429-003.pdf"/>
          <p xml:id="i-DjoP39yaFVEQ8a1UbMmiMg">
            tekniska områden. Senast handlar det om företagsutveckling för
            små och me- delstora företag med inriktning på bl.a. livsmedelssektorn.
            Nästa viktiga sats- ning bör inriktas på det polymertekniska området,
            som handlar om arbete med plast- och gummimaterial. Här föreligger
            ett klart behov av en sådan satsning med hänsyn till såväl betydelsen
            av ämnesområdet som vikten av samverkan mellan skilda utbildningsanordnare
            och med näringslivet. Vår högskola besitter särskilda förutsättningar
            för att väl kunna fungera som ett polymertekniskt centrum. En
            lokal polymerteknisk linje finns med tillträde från gymnasieskolan,
            arbetsmarknadsutbildningen eller arbetslivet. En lokal linje för
            form- och verktygsteknik är under uppbyggnad. På båda dessa linje-
            områden finns omfattande enstaka kurser och intensiva internationella
            kon- takter. Av stor betydelse är även vårt CAD/CAM-centrum och
            utbildningar- na i sakrevision och ekonomi. Ett polymertekniskt
            centrum skulle bygga på tre verksamhetsgrenar. Först och främst
            skulle utbildning ske av såväl ung- doms- som vuxenstuderande
            som instruktörer och då både ”i skolbänk” och ”på verkstadsgolv”.
            Vidare kunde genom uppdragsverksamhet tillhandahål- las kurser,
            konsultkunnande, provtagningar och annat utvecklingsarbete. Dessutom
            borde särskilda nyetableringsinsatser göras för att främja startan-
            det av främst småföretag genom realistisk utbildning där polymertekniska
            kunskaper förenas med sakrevision och ekonomi. All verksamhet
            skall na- turligtvis genomföras i samverkan med myndigheter, näringsliv,
            branschor- ganisationer och forskningsanstalter. Ett sådant polymertekniskt
            centrums verksamhet skulle resultera i tillgång till välutbildad
            arbetskraft, ökat nyföretagande och en intensifierad teknik- spridning.
            Mot denna bakgrund är det mycket angeläget att satsa på ett projekt
            med ovannämnda inriktning vid högskolan i Kristianstad. Det framtida
            slutresultatet skulle kunna bli något av ett ”Polymer Valley”
            samtidigt som högskolan framträder som ett regionalt utvecklingscentrum.
          </p>
          <p xml:id="i-AtYKqgP8Yy1LHf6aeSjbLp">
            Regional lokalradio
          </p>
          <p xml:id="i-JLtvd8kL3hDMhtHZ4gH1FH">
            Vår lokalradio fyller en viktig uppgift för hela länet och är
            också uppskattad av en stor lyssnarkrets. Lokalradion har stora
            utvecklingsmöjligheter men problemet är den otill- räckliga sändningstiden.
            Lyssnarnas behov har ökat vad gäller samhällsde- batt, kulturbevakning
            och serviceinformation. Dessa behov förstärks dess- utom i takt
            med den förändrade mediesituationen och dess alltmer interna-
            tionellt präglade programutbud. Den efterfrågade utökade sändningstiden
            för lokalradion kan uppnås på alternativa vägar. Huvudalternativet
            är naturligtvis en egen lokalradiokanal P 4 och då med fri ”tappningsrätt”
            från P 1, P 2 och P 3 under tider som ej ut- nyttjas av lokalradion
            för egna program. En alternativ modell är att tillerkän- na lokalradion
            ”förkörsrätt” i P 3, dvs. rätt att gå in i rikskanalen med egna
            lokala program på tid och i en omfattning som man finner möjlig
            och lämplig. För den händelse att en ny rikskanal ej inrättas
            talar starka skäl för att star- ta en försöksverksamhet med sådan
            ”förkörsrätt” vid lokalradion i vårt län.
          </p>
          <p xml:id="i-FjUp9gQktUb2BQSpf467R7">
            Mot. 1985/86 A429
          </p>
          <pb facs="riksdagen-motions-pdf/data/198586/mot_198586_a_429/mot_198586_a_429-004.pdf"/>
          <p xml:id="i-E5hH6ybtAxLuPcKUijDNxg">
            Försöket skulle föranleda mycket begränsade utgifter. Några egentliga
            ut- rustningskostnader uppkommer ej och personalkostnaderna kan
            minimeras genom utnyttjande av internutbildade externa medarbetare.
            Många erfaren- heter står även att vinna såsom möjligheterna för
            en lokalradio att förstärka sin lokala identitet och bredda den
            regionala förankringen. Dessutom kan en sådan ”förkörsrätt” fungera
            som en ”mjukstart” inför en framtida P 4-kanal.
          </p>
          <p xml:id="i-ECttVWkxR1STpLeuHSem2o">
            Regionala kommunikationer
          </p>
          <p xml:id="i-MirZfwsG5cMDsdy9AHbHFb">
            Förbättringar i länets infrastruktur ökar förutsättningarna för
            en positiv ut- veckling av länet. Vägnätet har successivt förbättrats
            så att av de större inter- regionala vägarna har numera väg E
            6 och väg 21 god standard genom länet. På E 4 återstår att bygga
            ”förbifart Eket”, som är nästa objekt i den gällande flerårsplanen,
            varefter även denna väg har en acceptabel standard. Återstå- ende
            viktiga interregionala vägar i länet är Europaväg 66 och riksväg
            23, vilka har en otillfredsställande standard. Väg E 66 och E
            6 är länets mest trafikbelastade vägar. E 66 har dålig trafik-
            säkerhet, ca 2,5 gånger så stor olyckskvot som E 6, dålig framkomlighet
            i vägskäl och tätorter och dålig trafikmiljö. En upprustning av
            E 66 skulle ge stora vinster i form av bättre trafiksäker- het
            och framkomlighet. Härutöver skulle en bra E 66 medföra möjlighet
            till bättre kontakter med Malmö—Lund-regionen, med universitet,
            forskningscentra etc. och förbätt- rade kontakter med kontinenten,
            vilket positivt påverkar näringslivet i länet. E 66:ans betydelse
            som turistled genom Kristianstads, Blekinge och Kalmar län skulle
            också öka. I den kommande planeringsomgången bör viktiga interregionala
            förbin- delser som E 66 ges hög prioritet. De allmänna kommunikationsmöjligheterna
            har förbättrats särskilt ge- nom vårt länstrafikbolag. Samverkan
            mellan de olika trafikföretagen i södra regionen skulle dock behöva
            förstärkas till fördel för alla parter och då inte minst för passagerare
            som reser över länsgränsen. Vidare fyller Kristianstads flygplats
            i Everöd en viktig funktion för länet och spelar stor roll för
            länets framtida utveckling. Flygplatsen ingår även i det s.k.
            interregionala linjenätet och flygplatssystemet. Under 1982 beslöt
            riksdagen att staten till avgörande del skulle via ett re- sultatutjämningssystem
            låta storflygplatsernas överskott täcka uppkomman- de underskott
            för bl.a. Kristianstads flygplats. I årets budgetproposition före-
            slås nu att detta täckningsbidrag skall slopas. Detta är ett oacceptabelt
            förslag av flera skäl. Förändringen är sakligt sett omotiverad
            eftersom flygplatsen in- går i det interregionala flyglinjenätet
            och därigenom bidragit till skapandet av överskottet på bl.a.
            Arlanda. De berörda kommunerna har förlitat sig på och inrättat
            sig efter 1982 års riksdagsbeslut. Nu föreslagna ökade kostnader
            orkar kommunerna ej att bära (utan att inkräkta på andra kommunala
            ange- lägenheter) i en situation då även kraftiga generella ekonomiska
            åtstram- ningar aviseras för kommunerna.
          </p>
          <p xml:id="i-5SxjmkiPnS1scpSLvLv3j8">
            Mot. 1985/86 A429
          </p>
          <pb facs="riksdagen-motions-pdf/data/198586/mot_198586_a_429/mot_198586_a_429-005.pdf"/>
          <p xml:id="i-5KJk7oVGXRWeuwXs2kKMpf">
            Med hänsyn härtill måste det nu existerande täckningsbidraget
            finnas kvar i oförändrad omfattning. Finansiering kan lämpligen
            i sista hand ske genom en synnerligen marginell ökning av passageraravgifterna
            på de statliga flyg- platserna som i dag tillämpar en avsevärt
            lägre avgift än övriga flygplatser.
          </p>
          <p xml:id="i-JLMHGspADHvCGP52T6mqoE">
            Länets framtida förvaltning
          </p>
          <p xml:id="i-VsQSqBLRrs5UkbB64zQZAi">
            Frågan om en sammanslagning av Kristianstads och Malmöhus län
            är en gam- mal tanke som nyligen ånyo framförts och denna gång
            av statskontoret. Nå- got formellt regeringsförslag föreligger
            visserligen ej men kan noginte uteslu- tas. Under alla omständigheter
            är det säkrast att redan nu uppta frågan till be- dömning i detta
            sammanhang. En sådan bedömning föranleder följande synpunkter.
            En sammanslagning leder till ökad storskalighet i en tid då man
            i stället bör eftersträva decentrali- sering. Våra frågor riskerar
            uppenbart att hamna på undantag eller i vart fall inte hanteras
            på det sätt som är motiverat utifrån de särdrag som ovan redovi-
            sats och onekligen föreligger även vid jämförelse med vårt skånska
            grannlän. Följden av en sammanslagning skulle dessutom bli en
            klart urholkad regional demokrati till följd av ett minskat antal
            regionala förtroendemän och ett stör- re avstånd till de enskilda
            människorna. Här ligger det nära till hands att hän- visa till
            tidigare kommunsammanläggningar där ”spåren förskräcka”. Denna
            bedömning resulterar entydigt i att en sammanslagning av de två
            Skånelänen är och förblir ett orealistiskt förslag. I förlängningen
            härav är det naturligtvis oaccetabelt att genomföra en sammanslagning
            ”smygvägen” ge- nom en fortlöpande regional avlövning i form av
            våra länsmyndigheter till Malmö eller utflyttning av andra myndigheter.
            Däremot är det både möjligt och lämpligt att öka samverkan mellan
            länen på vissa områden exempelvis kommunikationer och turism.
            Vad gäller den regionala förvaltningen inom vårt län pågår en
            fortlöpande effektiviseringsprocess inom gällande organisatoriska
            system. I Norrbotten startas ett regionalt rationaliseringsprojekt
            med sammanhållen länsförvalt- ning. I Kristianstads län skulle
            det vara intressant att genomföra en försöks- verksamhet med en
            länsförvaltning i annorlunda former för att uppnå ytterli- gare
            effektivisering. Härigenom skulle man även bredda och därmed förbätt-
            ra riksdagens underlag för ett kommande beslut om den framtida
            regionalför- valtningens organisation.
          </p>
          <p xml:id="i-SMopjD89F7KTqsKLzbcfz8">
            Hemställan
          </p>
          <p xml:id="i-VTG2LeMVFpws3KuDZmhWqk">
            Mot bakgrund av det anförda hemställs I. att riksdagen som sin
            mening ger regeringen till känna vad i motio- nen anförts om fördelningen
            av regionalt utvecklingsstöd till Kristian- stads län, 2. att
            riksdagen som sin mening ger regeringen till känna vad i motio-
            nen anförts om regionalt utvecklingsprojekt med inriktning på
            jordbruk, trädgårdsnäring, fiske och vattenbruk i Kristianstads
            län,
          </p>
          <p xml:id="i-6pxSaMourno6FhyeXqgbZH">
            Mot. 1985/86 A429
          </p>
          <pb facs="riksdagen-motions-pdf/data/198586/mot_198586_a_429/mot_198586_a_429-006.pdf"/>
          <p xml:id="i-GhV9VsUPBs9DMJcnMDGv8k">
            3. att riksdagen som sin mening ger regeringen till känna vad
            i motio- nen anförts om projekt beträffande polymertekniskt centrum
            vid hög- skolan i Kristianstad,
          </p>
          <p xml:id="i-DGsRdF33fxJRL7z9m7AgS3">
            4. att riksdagen som sin mening ger regeringen till känna vad
            i motio- nen anförts om turist- och rekreationslinje vid högskolan
            i Kristianstad, 5. att riksdagen som sin mening ger regeringen
            till känna vad i motio- nen anförts om försöksverksamhet med s.k.
            förkörsrätt för lokalradion i Kristianstad, 6. att riksdagen som
            sin mening ger regeringen till känna vad i motio- nen anförts
            om att inrikesflygets resultatutjämningssystem även i fort- sättningen
            skall omfatta Kristianstads flygplats, 7. att riksdagen som sin
            mening ger regeringen till känna vad i motio- nen anförts om försöksverksamhet
            med förändrad länsförvaltning i Kris- tianstads län.
          </p>
          <p xml:id="i-nDuqMfyH6MwApvFZvY4P6" type="date">
            Stockholm den 23 januari 1986
          </p>
          <p xml:id="i-DSM4c5fUrxdzqcV27FF9EY" type="signatureBlock">
            Bengt Harding Olson (fp) Margareta Mörck (fp)
          </p>
          <p xml:id="i-BagpfP1fQj6YVPamLQ95ha">
            Mot. 1985/86 A429
          </p>
        </div>
      </div>
    </body>
  </text>
</TEI>
