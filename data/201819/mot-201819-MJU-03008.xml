<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-03008">
  <teiHeader>
    <fileDesc>
      <titleStmt>
        <title>med anledning av skr. 2018/19:25 Riksrevisionens rapport om skyddet av värdefull skog</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3008 av Magnus Oscarsson m.fl. (KD)</title>
          <idno type="rdwebb">H6023008</idno>
          <rs type="number">3008</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H6023008/text</ref>
          <ref type="dokument_url_html">http://data.riksdagen.se/dokument/H6023008</ref>
          <ref type="dokumentstatus_url_xml">http://data.riksdagen.se/dokumentstatus/H6023008</ref>
          <ref type="docx">http://data.riksdagen.se/fil/9C80BA82-8D5F-49A4-80FB-EDC64968235A</ref>
          <ref type="pdf">http://data.riksdagen.se/fil/E861EA32-08FA-43BA-92B1-9C9EA48E413F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VirH5fZwzfPP8oKUmNJXVo" type="basedOn"/>
        <correspContext corresp="i-VirH5fZwzfPP8oKUmNJXVo">
          <ref>Skrivelse 2018/19:25</ref>
        </correspContext>
        <correspAction xml:id="i-K6VNYkaBHdkLJ4iBi6ftSX" type="signed"/>
        <correspContext corresp="i-K6VNYkaBHdkLJ4iBi6ftSX">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-Eo9kRYLJjs1m75cXCdvmdh"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction xml:id="i-Fu4PpucnNBiHiSfTnYe5FR" type="submitted">
          <date when="2019-01-18"/>
          <time when="12:18:21"/>
        </correspAction>
        <correspAction xml:id="i-NR3A9u92LMmDaYe9Nbnqwp" type="dismissed">
          <date when="2019-01-22"/>
        </correspAction>
        <correspAction xml:id="i-XFPPvDk3pZyG4AWXb5766u" type="reviewed">
          <date when="2019-01-22"/>
          <time when="09:38:03"/>
        </correspAction>
        <correspAction xml:id="i-VBW5sRdZBogzxikHqsDwqv" type="referred">
          <date when="2019-01-23"/>
        </correspAction>
        <correspAction xml:id="i-Geqb6B7DxyEdHVFAg6PL8g" type="assigned">
          <date when="2019-03-06"/>
          <time when="16:58:32"/>
        </correspAction>
        <correspContext corresp="i-Geqb6B7DxyEdHVFAg6PL8g">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-AQM4QGuPoLvh7qjB7vgT18" type="behandlas_i"/>
        <correspContext corresp="i-AQM4QGuPoLvh7qjB7vgT18">
          <ref type="uppgift">2018/19:MJU8</ref>
          <ref type="ref_dok_id">H601MJU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU8</ref>
          <ref type="ref_dok_titel">Skyddet av värdefull skog</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3008 av Magnus Oscarsson m.fl.
          (KD) med anledning av skr. 2018/19:25 Riksrevisionens rapport
          om skyddet av värdefull skog
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Pwd9BRqt9Gfy57aVnJ7obZ">
            Förslag till riksdagsbeslut
          </head>
          <list style="ol">
            <item xml:id="i-StcP7fGV9eaSHbfe75nfTX">
              Riksdagen ställer sig bakom det som anförs i motionen om att
              tillsätta en parlamentarisk utredning med uppdrag att ge förslag
              på en politik med positiva incitament till naturvårdshänsyn i
              skogsskötseln och tillkännager detta för regeringen.
            </item>
            <item xml:id="i-5u1ydyk2wjnpQRSViSXXGj">
              Riksdagen ställer sig bakom det som anförs i motionen om att
              en utredning behöver tillsättas för att se över hur äganderätten
              kan stärkas inom de areella näringarna och tillkännager detta
              för regeringen.
            </item>
            <item xml:id="i-C3z69wLPGbtWZH6Drpx8BY">
              Riksdagen ställer sig bakom det som anförs i motionen om ett
              moratorium för nya nyckelbiotopsklassningar och tillkännager detta
              för regeringen.
            </item>
            <item xml:id="i-coS8cTwcuPqpd8He4aWJN">
              Riksdagen ställer sig bakom det som anförs i motionen om markbyte
              och tillkännager detta för regeringen.
            </item>
            <item xml:id="i-QoWwZNoTx8vdEevS3Pocn7">
              Riksdagen ställer sig bakom det som anförs i motionen om att
              staten ska inleda ett program för att sälja produktiv skogsmark
              i statlig ägo till privata skogsbrukare i syfte att därigenom
              öka variationen även i den aktivt brukade skogen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-AjR8ko3P2ZRk3CxZUYrW1Z" type="h1">
            Regeringens skrivelse
          </head>
          <p xml:id="i-MMvRwaVEJ3qQ4RG7T23LF5">
            Riksdagens arbete under hösten har inneburit att beslut om statens
            budget tagits senare än vanligt. Regeringens skrivelse har avfattats
            före riksdagens budgetbeslut och nämner inte de förändringar i
            skogspolitiken som budgetbeslutet innebär.
          </p>
          <p xml:id="i-R4XNWWWt61zV2CyLA5tNMH">
            Riksdagen kommer under våren att behandla förslag inom skogspolitiken
            från allmänna motionstiden. Kristdemokraterna vill ändå ta detta
            tillfälle att uppmärksamma behovet av ett naturskydd i skogen
            som samtidigt tar hänsyn till skogsbruket och äganderätten.
          </p>
          <head xml:id="i-3SezkHzQP6w23zLDKVWWcv" type="h2">
            Naturvården är ett viktigt skogspolitiskt mål
          </head>
          <p xml:id="i-T8JJCK6hEvAzd7e65KG65m">
            Skogsbruket och skogsindustrin är näringar som svarar för de
            största nettoexport­inkomsterna i Sverige. Det ger jobb på landsbygden
            och en hållbar utveckling i hela landet. Skogsbranschen sysselsätter
            omkring 120 000 människor i Sverige. För varje jobb skapas ytterligare
            två jobb hos underleverantörer. Samtidigt skapas underlag för
            samhällsservice som ger ytterligare jobb inom bl.a. välfärd och
            handel. För att svenskt skogsbruk och svensk skogsindustri ska
            kunna utvecklas i framtiden krävs övergripande långsiktiga och
            hållbara spelregler som befrämjar såväl produktions- som miljömål.
          </p>
          <p xml:id="i-V8QEhNppCddw539QHFjPrZ">
            Skogen ska också svara mot efterfrågan när det gäller människors
            behov av rekreation. Levande skogar med en myllrande biologisk
            mångfald är en förutsättning för människors välbefinnande och
            hälsa och levererar viktiga ekosystemtjänster, såsom rening av
            luft och vatten och infångning av övergödande ämnen som exempelvis
            kväve. Bevarande och hållbart nyttjande av den biologiska mångfalden
            är mål som självklart utgör allmänna intressen.
          </p>
          <p xml:id="i-3h7wdCYs8U7FS62pd9hu8T">
            Skogen är en viktig del i Sveriges klimatarbete. När skog växer
            binder den koldioxid som fortsätter att lagras i produkter av
            trä. När vi ersätter produkter av olja med produkter av trä minskas
            samtidigt vår klimatpåverkan.
          </p>
          <head xml:id="i-LxY4FfGn87GHVzRzKyoibb" type="h2">
            Stärk rättssäkerheten för skogsägare
          </head>
          <p xml:id="i-WYBzhP3U6CYT9QwFjaRg86">
            De senaste åren har äganderätten i skogen kommit att hotas på
            flera sätt. Tillämpningen av artskyddsförordningen och nyckelbiotopsbegreppet
            samt utredningsförslaget om föreningars rätt att överklaga avverkningsbeslut
            är exempel på detta. Denna utveckling är mycket oroande. Staten
            tycks vilja säga till markägarna att det är okej om du äger skog
            men inte om du brukar den. Därigenom smygsocialiseras den svenska
            skogen, något som måste motarbetas.
          </p>
          <p xml:id="i-GM9uYtEKFc6ZmqcEkana9a">
            Sedan 2007 gäller artskyddsförordningen (2007:845). De senaste
            åren har myndigheterna tolkat denna förordning alltmer extremt.
            Enligt artskyddsförordningen är det bl.a. förbjudet att avsiktligt
            störa vilda fåglar och andra djur som listas i förordningen och
            att skada eller förstöra dessa djurs fortplantningsområden eller
            viloplatser. Emellertid finns häckningslokaler för fåglar i princip
            överallt i skogen. Fåglar och andra djur störs om man bedriver
            skogsbruk. Utifrån artskyddsförordningen så som den är skriven
            är det därför möjligt för en myndighet att stoppa i princip alla
            skogsbruksåtgärder.
          </p>
          <p xml:id="i-2Te83CBcsxSmTrT47byfR6">
            Artskyddsförordningen är utfärdad av regeringen med stöd av miljöbalken.
            Därigenom anses eventuella myndighetsinskränkningar i markägares
            rådighet som görs med stöd av artskyddsförordningen vara att betrakta
            som betingade av miljöskyddsskäl. Huvudregeln när det gäller ersättning
            till markägare är att vid inskränkningar utifrån miljöskyddsskäl
            ska ersättning inte utgå i normalfallet.
          </p>
          <p xml:id="i-QPPwLT9kkKZtwKp2aM8G57">
            Resultatet blir alltså att myndigheterna kan inskränka skogsägares
            användning av deras mark i princip obegränsat och ändå inte vara
            skyldiga att betala ersättning. Detta är inte enbart ett teoretiskt
            resonemang; de senaste åren har denna situation blivit verklighet
            för många enskilda skogsägare. De enskilda skogsägarna, som utgör
            ryggraden i det svenska skogsbruket, har ofta genom långsiktigt
            förvaltarskap skapat eller bibehållit höga naturvärden. Dessa
            skogsägare hotas nu med att berövas möjligheten till ekonomisk
            nytta av sina arbetsinsatser. Det finns exempel på att enskilda
            förlorat upp till 100 procent av sina intäkter och inte heller
            fått någon statlig ersättning.
          </p>
          <p xml:id="i-GKVMZzYUZcxxuc8ZfqCSPK">
            I den statliga utredningen Ersättning vid rådighetsinskränkningar
            (SOU 2013:59) konstaterar utredaren att rådighetsinskränkningar
            utifrån hälsoskydds-, miljöskydds- och säkerhetsskäl låg utanför
            utredningens uppdrag. Samtidigt skrev utredaren att det fanns
            två sådana områden där det finns ett behov av en översyn: vattenskyddsområden
            och rådighetsinskränkningar med stöd av artskyddsförordningen.
          </p>
          <p xml:id="i-QSmyc8LNhH7UUG12qvTsmh">
            I en skrivelse till regeringen har Naturvårdsverket och Skogsstyrelsen
            bedömt att det finns behov av att utreda artskyddsförordningen
            för att säkerställa att den är tillämpbar, effektiv och rättssäker
            (M2016/01731/Nm). Myndigheterna konstaterar i skrivelsen att tillämpningen
            av artskyddsförordningen såvitt avser skogsbruket har dröjt. I
            ett svar på en skriftlig fråga av Lars-Axel Nordell (KD) den 15
            februari 2017 svarade miljöminister Karolina Skog att regeringen
            anser att riktlinjerna är ett viktigt steg i arbetet för att skydda
            fridlysta arter i skogen och att frågan om huruvida en översyn
            av artskyddsförordningen ska genomföras bereddes i Regeringskansliet.
            Ministern avsåg dock inte då att ta något vidare initiativ i frågan.
            Samma svar framfördes i en interpellationsdebatt i september 2017.
          </p>
          <head xml:id="i-99MDm1e63AEs9ea4p6yAJd" type="h2">
            Utred naturvården och äganderätten
          </head>
          <p xml:id="i-DVkRv8MQQhDE8teF6fJUeF">
            Kristdemokraterna anser att det är orimligt med den rättsosäkerhet
            som råder i dagsläget. En parlamentarisk utredning bör tillsättas
            med uppdrag att ge förslag på en politik med positiva incitament
            för naturvårdshänsyn i skogsskötseln. Denna utredning ska titta
            på bl.a. artskyddsförordningen och reglerna kring nyckelbiotoper.
          </p>
          <p xml:id="i-LsrMj55gdshrAJARK6YRB3">
            Staten bör se de privata skogsägarna som medspelare snarare än
            som motspelare. Ofta är det just genom de enskilda skogsägarnas
            långsiktiga förvaltarskap som höga naturvärden skapats och bibehållits.
            I nuläget straffas den som har skog med höga naturvärden. Många
            markägare röjer eller avverkar för att förebygga uppkomster av
            skyddsvärda miljöer, tvärtemot vad som rimligen är regeringens
            avsikt. En utredning behöver också tillsättas för att se över
            hur äganderätten kan stärkas inom de areella näringarna.
          </p>
          <head xml:id="i-Fqag6fGWc8nAreL3GssKoi" type="h2">
            Moratorium för nyckelbiotopsklassningar
          </head>
          <p xml:id="i-8iXtboQcjXoXJFvwc2i9Nn">
            I avvaktan på ny lagstiftning om naturskyddet inom skogsbruket
            bör ett moratorium för nya nyckelbiotopsklassningar införas.
          </p>
          <head xml:id="i-NBznjJeV7g2EC6v88dRkEs" type="h2">
            Byte av skogsmark
          </head>
          <p xml:id="i-SqFLN8NLiaWToPBTibPxk2">
            Under åren 2006–2014 avsatte alliansregeringen 100 000 hektar
            av Sveaskogs mark för att göra markbyten mot skyddsvärd mark.
            Detta program var enligt utvärderingarna kostnadseffektivt och
            gav 60 000 hektar skyddad skog. Ett liknande utbytesprogram med
            statlig skog bör genomföras igen. Produktiv skogsmark från Sveaskog,
            Fortifikationsverket och Fastighetsverket bör överföras till ett
            nytt bolag för att användas för markbyten med privata skogsägare.
          </p>
          <head xml:id="i-RdHe2RzXSiW4WRMdQRXAHt" type="h2">
            Ägarmångfald ger ekologisk mångfald
          </head>
          <p xml:id="i-DRc1YRWCMS1xQWuX2az5xr">
            De naturvärden som i dag finns i den svenska skogen, som ännu
            inte fått formellt skydd, finns vanligtvis på privatägda marker.
            Orsaken till detta är att skogsbruket på statligt ägda marker
            i högre grad skett ”rationellt” med rent ekonomiska utgångspunkter.
            Den mångfald av skötsel- och brukandestilar som funnits på de
            enskilt ägda markerna har däremot resulterat i mer varierade naturtyper.
            Kristdemokraterna föreslår att staten ska inleda ett program för
            att sälja produktiv skogsmark i statlig ägo till privata skogsbrukare
            i syfte att därigenom öka variationen även i den aktivt brukade
            skogen.
          </p>
        </div>
        <div type="motSignatures">
          <list>
            <item xml:id="i-XTDmVADXXdj6MFM6JXV4YA" who="i-7GFif5DyTUbb8eBXsbicsF">
              Magnus Oscarsson (KD)
            </item>
            <item xml:id="i-XMhQzyudM8WJzna2nrzDvU" who="i-Eo9kRYLJjs1m75cXCdvmdh">
              Kjell-Arne Ottosson (KD)
            </item>
            <item xml:id="i-Tv2Xj2SSSv4Km7Up8YsANK" who="i-D2JRw2JQkbJnAYJEiDcH47">
              Camilla Brodin (KD)
            </item>
            <item xml:id="i-NcR1VJJ2sU2vwFhi5AGDzE" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-FrjWkC14XMqpCT9SWGSv93" who="i-TodycJLEopZCV6uNkQANDV">
              Jakob Forssmed (KD)
            </item>
            <item xml:id="i-W8UzKezgHyWN9ehR9NqUgK" who="i-VSiy2mHN5m8fAgo9SDAGyR">
              Hampus Hagman (KD)
            </item>
            <item xml:id="i-D5H6i2PwcDhZSXWtqigpDH" who="i-5QUSwQFaazTZF6GHyxaAkw">
              Magnus Jacobsson (KD)
            </item>
            <item xml:id="i-FRtRv1pTkmfKFnP4sBaZPv" who="i-BaBRFz7sgjhbuqYiz8u7vt">
              Désirée Pethrus (KD)
            </item>
            <item xml:id="i-KKULvcTV2ciJYUYSvQceeA" who="i-RVBRPDgYSffQso5SLJ9Cxr">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
