<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00019">
  <teiHeader>
    <fileDesc>
      <titleStmt>
        <title>En arbetslöshetsförsäkring för arbete</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En arbetslöshetsförsäkring för arbete</title>
          <idno type="rdwebb">GU02A19</idno>
          <rs type="number">A19</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A19/text</ref>
          <ref type="dokument_url_html">http://data.riksdagen.se/dokument/GU02A19</ref>
          <ref type="dokumentstatus_url_xml">http://data.riksdagen.se/dokumentstatus/GU02A19</ref>
          <ref type="doc">http://data.riksdagen.se/fil/6FEC4D64-1F0A-42C8-BBCF-1D8AD5B32D21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A8LQF1rujWfvRe3L5dVygF" type="basedOn"/>
        <correspContext corresp="i-A8LQF1rujWfvRe3L5dVygF">
          <ref>Proposition 2006/07:15</ref>
        </correspContext>
        <correspAction xml:id="i-3LBxLFSz9Ve9uezgEagSpt" type="signed"/>
        <correspContext corresp="i-3LBxLFSz9Ve9uezgEagSpt">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-2KzmaTtveQX634oYgkFmBu" type="referral">
          <date when="2006-12-05"/>
        </correspAction>
        <correspAction xml:id="i-X9svBJapPjZifMPxQukXnD" type="dismissal">
          <date when="2006-12-04"/>
        </correspAction>
        <correspAction xml:id="i-VZQKp3EBdaYB7gihpggbTc" type="transfer">
          <date when="2006-12-01"/>
        </correspAction>
        <correspAction xml:id="i-SXSpJeiATzQJdM9wcYXTDv" type="submission">
          <date when="2006-12-01"/>
        </correspAction>
        <correspAction xml:id="i-7vKDkLcTeCNmJuPTKujGjo" type="assigned"/>
        <correspContext corresp="i-7vKDkLcTeCNmJuPTKujGjo">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-QAh4gZBfwpYRvqjy5oYqME">
            Sammanfattning
          </head>
          <p xml:id="i-9UNn4qRg5wLqsjz2g5nPQn">
            Miljöpartiet avvisar regeringens samtliga regelförändringar i
            arbetslöshetsförsäkringen.
          </p>
          <p xml:id="i-FojoLWXGCoxuwGUq789ynb">
            Vi anser att de föreslagna regelförändringarna kommer att leda
            till stora problem, framför allt ekonomiska, för dem som ofrivilligt
            hamnat i arbetslöshet. Särskilt hårt slår ändringarna mot kvinnor,
            som oftare har deltidsarbeten, och studenter, i och med att bland
            annat studerandevillkoret tas bort. Ändringarna riskerar dessutom
            att leda till att arbetslöshetens kostnader i stället hamnar på
            kommunernas ansvar för försörjningsstöd. Regelförändringarna blir
            särskilt allvarliga då regeringen samtidigt föreslår mycket kraftiga
            nedskärningar av antalet platser i arbetsmarknadsprogrammen. Det
            kommer att betyda en kraftig ökning av antalet personer som utförsäkras
            från a-kassorna.
          </p>
          <p xml:id="i-TUJJTGE1v6rqVNHvod4cQE">
            I denna motion kommenteras de regelförändringar som Miljöpartiet
            anser slår hårdast mot de människor som ofrivilligt hamnar i arbetslöshet.
          </p>
        </div>
        <div type="motProposal" subtype="förslag">
          <head xml:id="i-CQVgrrUuByYjzJKvNwBdof">
            Förslag till riksdagsbeslut
          </head>
          <p xml:id="i-5GrxVGqb3z8UapWYFf8E93">
            Riksdagen avslår regeringens proposition 2006/07:15 En arbetslöshetsförsäkring
            för arbete.
          </p>
        </div>
        <div type="motContent">
          <head xml:id="i-FaNQHtPW7jFiLCokHHXQXG" type="h1">
            En arbetslöshetsförsäkring för arbete
          </head>
          <head xml:id="i-HRwB4hKJfLaUha6Xvu7J18" type="h1">
            Arbetsvillkoret
          </head>
          <p xml:id="i-D7KpxHjE4GgKyby6hirEmi">
            I regeringens proposition föreslås att arbetsvillkoret i arbetslöshetsförsäkringen
            skärps. Det innebär att den som haft arbete i minst sex månader
            måste ha arbetat minst 80 timmar i månaden, i jämförelse med dagens
            70 timmar, för att ha rätt till ersättning i arbetslöshetsförsäkringen.
            Alternativet är att ha arbetat minst 480 timmar under en sammanhängande
            tid av sex månader och arbetat minst 50 timmar under var och en
            av dessa månader. Det innebär en skärpning med 30 timmar under
            de sex månaderna och med fem timmar under var en av dessa månader.
          </p>
          <p xml:id="i-5Emi561mvmbMgq27fVpnwT">
            Med skärpningen av arbetsvillkoret kommer en stor del av de förvärvsarbetande
            att bli ställda utan ersättning från a-kassan vid arbetslöshet.
            Förslaget slår hårt mot deltidsarbetande då 7,8 procent av de
            förvärvsarbetande har en överenskommen arbetstid på mindre än
            80 timmar enligt SCB. Kvinnor drabbas hårdare än männen då dubbelt
            så många kvinnor som män arbetar under 80 timmar i månaden. Regeringens
            förslag går således på tvärs mot strävandena till en jämställd
            arbetsmarknad.
          </p>
          <p xml:id="i-5HJhjk4WPDgCrKoNsNzRoV">
            Konsekvenserna blir särskilt anmärkningsvärda då regeringen också
            förklarat att den vill införa en obligatorisk arbetslöshetsförsäkring
            för alla förvärvsarbetande. Det innebär ju att en del av det premiebetalande
            försäkringskollektivet inte kan komma i fråga för ersättning när
            den drabbas av det som försäkringen avser, ekonomisk ersättning
            vid arbetslöshet. Det finns anledning att ifrågasätta huruvida
            regeringens förslag till regelförändringar i arbetslöshetsförsäkringen
            lagligen kan kombineras med obligatorisk arbetslöshetsförsäkring.
          </p>
          <p xml:id="i-GbAgsuKhg1WtVWckyVoqyJ">
            Miljöpartiet tillbakavisar regeringens förslag till skärpning
            av arbetsvillkoret.
          </p>
          <head xml:id="i-UBTYdRk74n7c5kkXTKfsqh" type="h1">
            Överhoppningsbara tiden
          </head>
          <p xml:id="i-FZXNVr29PrvSkRc5R7sfHR">
            Regeringen föreslår att den överhoppningsbara tiden i försäkringen
            minskas från sju till fem år.
          </p>
          <p xml:id="i-Fb9z8y7s7aKzJkaW2nL3CT">
            Enligt vår mening, som också delas av bland andra Sveriges förenade
            student­kårer, kommer det att få allvarliga konsekvenser för främst
            långtidsstuderande studenter. Det gäller särskilt då man planerar
            att förlänga högskolornas fyraåriga kurser till fem år. Det betyder
            i sin tur att avbrott i studier beroende av till exempel föräldraledighet
            innebär att rätten till ersättning i arbetslöshetsförsäkringen
            går förlorad.
          </p>
          <p xml:id="i-SrGcxauVgXCRFspw8Vq2vm">
            Inte heller i denna regelförändring har jämställdhetskonsekvenserna
            analyserats tydligt. Vi har anledning att tro att de, särskilt
            kvinnor, som är över 30 år och som i många fall har bildat familj,
            kommer att uppleva de nya reglerna som hinder för att över huvud
            taget börja studera.
          </p>
          <p xml:id="i-ULi5nd9Mvm92X2K2RiEGuy">
            Miljöpartiet avvisar regeringens förslag till förkortad överhoppningsbar
            tid i arbetslöshetsförsäkringen.
          </p>
          <head xml:id="i-Vgr2u7LwPEsegbKPTwHvtZ" type="h1">
            Studerandevillkoret
          </head>
          <p xml:id="i-Bh9bzSwqKLKFhqTyLjRyuY">
            I propositionen föreslås att möjligheten att kvalificera sig
            för arbetslöshetsförsäkringen genom studier, studerandevillkoret,
            avskaffas.
          </p>
          <p xml:id="i-ESxJhz7KpCoyzniABN8vYx">
            Det betyder att övergången mellan högskoleutbildning och inträde
            på arbets­marknaden försvåras. Det är olyckligt då studierna som
            regel syftar till att ta sig ut till rätt jobb. Att regeringen
            i sin argumentation hävdar att övergången mellan studier och arbete
            måste lösas på annat sätt än genom arbetslöshetsförsäkringen är
            inte trovärdig då det saknas konkreta förslag och medel till hur
            det ska lösas.
          </p>
          <p xml:id="i-FwAgRExnCfm3k3JVDjVqoV">
            Precis som i frågan ovan om den överhoppningsbara tiden så saknar
            vi en analys ur ett jämställdhetsperspektiv på regelförändringarna.
          </p>
          <p xml:id="i-LSjJFrr9AecxccUeCnbKzf">
            Slopandet av studerandevillkoret kommer att leda till ökade kostnader
            för kommunerna då många studenter som avslutat studierna, som
            söker jobb men ännu inte fått något, kommer att tvingas söka kommunalt
            försörjningsstöd då de inte har rätt till ersättningen från a-kassan.
          </p>
          <p xml:id="i-6tZvgaUhdpCHDpB4WhDt1m">
            Enligt uppgifter från TCO var det ca 38 000 studenter som under
            2005 fick ersättning enligt studerandevillkoret. Sveriges Kommuner
            och Landsting menar att ökningen av utbetalningar av försörjningsstödet
            kan öka med ca 500 miljoner kronor per år som en följd av slopandet
            av studerandevillkoret. Trots det har inte regeringen avsatt några
            medel för att kompensera kommunerna.
          </p>
          <p xml:id="i-B6E9dfjMvR9ahTZkhV4qUH">
            Det är Miljöpartiets mening att regeringens förslag om slopande
            av studerande­villkoret bör avvisas.
          </p>
          <head xml:id="i-HjW9nhZYTG4zcYqBshpu95" type="h1">
            Sänkta ersättningsnivåer
          </head>
          <p xml:id="i-F2VwPfjK2DYbAH9Ckr1Zgu">
            Regeringen föreslår sänkta ersättningsnivåer i arbetslöshetsförsäkringen.
            Den avskaffar möjligheten till förhöjd ersättning, dagpenning,
            de första 100 dagarna av en arbets­löshetsperiod. Därutöver begränsas
            tiden med 80 procents ersättning till 200 dagar. Därefter gäller
            70 procent från och med dag 201 och 65 procent från och med dag
            301. Undantag görs för föräldrar till barn under 18 år. För dessa
            genomförs förändringen från 70 till 65 procent från och med dag
            451.
          </p>
          <p xml:id="i-SvhKKUZB7Dag7bCq9Dh19w">
            Regeringen har dessutom aviserat att en utvecklings- och jobbgaranti
            ska införas. Personer som varit arbetslösa mer än 300 dagar och
            som inte accepterar erbjudande av jobbgaranti till ersättning
            på 65-procentsnivån kommer att stängas av från arbetslöshets­försäkringens
            ersättning.
          </p>
          <p xml:id="i-Bz8AX8atSxWNNoSqcFA6k8">
            Genom att ersättningsnivåerna och tiden för ersättning sänks
            riskerar fler att flyttas från försäkringssystemet till bidragsberoende.
            Andra förväntade effekter är löne­dumpning då fler förväntas acceptera
            lönesänkningar som ändå upplevs som bättre än alternativet att
            riskera utstämpling från arbetslöshetsförsäkringen.
          </p>
          <p xml:id="i-EpmZ8XMtyYec5EUk6fhrLH">
            Miljöpartiet tillbakavisar regeringens förslag till regelförändringar
            gällande ersättningsnivåer i arbetslöshetsförsäkringen och tidsperioder
            för rätt till ersättning från arbetslöshetsförsäkringen.
          </p>
          <head xml:id="i-KGhq2yFks9feZ13Tye7qEE" type="h1">
            Höjda egenavgifter
          </head>
          <p xml:id="i-17WCWh3PsExtyuKeVWjU5U">
            Försäkringskollektivets egenavgifter till finansieringen av arbetslöshetsförsäkringen
            höjs kraftigt enligt regeringspropositionens förslag. Enligt regeringens
            budget­proposition ökas statens avgiftsintäkter från 4 till 14
            miljarder kronor 2007. Det innebär enligt många bedömare att arbetslöshetsförsäkringen
            blir kraftigt överfinansierad. Denna överfinansiering är uttalat
            avsedd för att klara finansieringen av skattesänkningar för dem
            som redan har ett jobb, det så kallade jobbavdraget. Konstruktion
            på jobbavdraget innebär störst skattesänkningar för personer med
            inkomster över 330 000 kronor om året.
          </p>
          <p xml:id="i-7jKWCbNTohnrPukWi5zppS">
            Miljöpartiet anser inte att det är motiverat att höja egenavgifterna.
            Det gäller i synnerhet då syftet är att finansiera skattelättnader
            för främst höginkomsttagare. I Miljöpartiets budgetmotion föreslås
            inga förändringar av egenavgifterna. Däremot föreslår vi sänkt
            inkomstskatt på 1 800 kronor per år lika för alla låg- och medel­inkomsttagare.
            Denna skattesänkning kommer, till skillnad från regeringens förslag,
            även arbetslösa och pensionärer till del.
          </p>
          <p xml:id="i-7Ac1t738iXc4BA7MyMmA8r">
            Miljöpartiet menar att det är dags för en genomgripande diskussion
            om utformningen av arbetslöshetsförsäkringen. Ställningstagande
            behöver göras kring frågan om behovet av en renare form av försäkring,
            om statens roll, om de fackliga organisationernas och arbetsgivarnas
            roll med mera.
          </p>
          <p xml:id="i-BxzyPVNZa2hezCGhR5GYPC">
            Miljöpartiet avvisar regeringens förslag om höjda egenavgifter
            i arbetslöshets­försäkringen.
          </p>
        </div>
        <div type="motSignatures">
          <list>
            <item xml:id="i-J2bfFDMVm4GgArkYVEuWVD" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-VEDEQ6SYDeibSgH52AEYHT" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-8dMaxydxUSKgtiGQ3w9dhc" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
