<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-03624">
  <teiHeader>
    <fileDesc>
      <titleStmt>
        <title>Åtgärder för att främja cykling</title>
        <author corresp="i-TodycJLEopZCV6uNkQANDV">av Jakob Forssmed (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3624 av Jakob Forssmed (KD)</title>
          <idno type="rdwebb">H5023624</idno>
          <rs type="number">3624</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5023624/text</ref>
          <ref type="dokument_url_html">http://data.riksdagen.se/dokument/H5023624</ref>
          <ref type="dokumentstatus_url_xml">http://data.riksdagen.se/dokumentstatus/H5023624</ref>
          <ref type="docx">http://data.riksdagen.se/fil/FE0911D1-9475-472C-8D76-853E9A2B0582</ref>
          <ref type="pdf">http://data.riksdagen.se/fil/C763E49B-24D8-4501-BDC5-B204F36B842B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fb3g3XzujcksENj3hHWKGz" type="signed"/>
        <correspContext corresp="i-Fb3g3XzujcksENj3hHWKGz">
          <note type="signatory" corresp="i-TodycJLEopZCV6uNkQANDV"/>
        </correspContext>
        <correspAction type="submitted" xml:id="i-NLbhrKsRsv5EJDrpinZnn6">
          <date when="2017-10-05"/>
          <time when="15:08:55"/>
        </correspAction>
        <correspAction type="reviewed" xml:id="i-HQeCtd1p5PTR2VWakWXmV3">
          <date when="2017-10-05"/>
          <time when="16:20:33"/>
        </correspAction>
        <correspAction type="referred" xml:id="i-VbGswcL5woovARptwryLtZ">
          <date when="2017-10-13"/>
        </correspAction>
        <correspAction type="assigned" xml:id="i-PfFf1TGB6i3UqhcrVdXhop">
          <date when="2018-09-24"/>
          <time when="13:01:25"/>
        </correspAction>
        <correspContext corresp="i-PfFf1TGB6i3UqhcrVdXhop">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-N7vGivL95t74xKnShpFXm8"/>
        <correspContext corresp="i-N7vGivL95t74xKnShpFXm8">
          <ref type="uppgift">2017/18:TU5</ref>
          <ref type="ref_dok_id">H501TU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TAT3hwdkqU4R3KNLPPUfDd"/>
        <correspContext corresp="i-TAT3hwdkqU4R3KNLPPUfDd">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3624 av Jakob Forssmed (KD) Åtgärder för att främja cykling</div>
      </div>
      <div type="motBody">
        <div type="motProposal" subtype="förslag">
          <head xml:id="i-4A2pjos2HvDb1ey3bF8WBW">
            Förslag till riksdagsbeslut
          </head>
          <list style="ol">
            <item xml:id="i-Uwfacx2dt4TXvEBLQsUDwA">
              Riksdagen ställer sig bakom det som anförs i motionen om behovet
              av ett nationellt cykelkansli som kan arbeta med åtgärder som
              underlättar cykling, och detta tillkännager riksdagen för regeringen.
            </item>
            <item xml:id="i-DtyQfBGLZsWrwk6cypnCxL">
              Riksdagen ställer sig bakom det som anförs i motionen om ett
              skärpt uppdrag för Trafikverket att arbeta för en ökad cykelandel
              och ökad cykling och tillkännager detta för regeringen.
            </item>
            <item xml:id="i-T3uDKpjs9tFTsepeVM3PSn">
              Riksdagen ställer sig bakom det som anförs i motionen om att
              den nationella infrastrukturbudgeten bör fördelas om så att cykeltrafiken
              ges en större andel av budgeten än i dag och tillkännager detta
              för regeringen.
            </item>
            <item xml:id="i-8MwVXT1B87st21d24Y8nCR">
              Riksdagen ställer sig bakom det som anförs i motionen om ett
              förtydligat regelverk kring överfarter och passager så att det
              blir tydligare än i dag när cyklister ska lämnas företräde och
              tillkännager detta för regeringen.
            </item>
            <item xml:id="i-BaeboVyds4XD4B6duTZJb8">
              Riksdagen ställer sig bakom det som anförs i motionen om att
              det bör bli möjligt att svänga höger vid rödljus för att förbättra
              framkomligheten för cyklister och tillkännager detta för regeringen.
            </item>
            <item xml:id="i-AL4M3ZQyizbtJeVNiW5qjR">
              Riksdagen ställer sig bakom det som anförs i motionen om att
              väglagen bör ändras så att det blir möjligt för Trafikverket att
              anlägga friliggande cykelvägar utan krav på anslutande bilväg
              och tillkännager detta för regeringen.
            </item>
            <item xml:id="i-Q4gXZ4KDxYBey8Ne9fE9dR">
              Riksdagen ställer sig bakom det som anförs i motionen om att
              en översyn bör göras av lagen så att motsvarande regler gäller
              för att ta mark i anspråk för att bygga cykelleder som för infrastruktur
              främst ägnad motortrafik och tillkännager detta för regeringen.
            </item>
            <item xml:id="i-XgEuooxtZb1rT7PfevkCu9">
              Riksdagen ställer sig bakom det som anförs i motionen om ändringar
              i skattesystemet så att cykling uppmuntras, t.ex. vad gäller reseavdrag,
              tjänstecyklar, cykel som personalförmån och friskvårdsbidrag för
              cykling som motion, och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FUBcDc7oB822NF8i3rwu1g">
            Motivering
          </head>
          <p xml:id="i-3k3SmWg1dK5pJSWtCAqTx4">
            Cykling omfattar många av bilens positiva attribut, såsom individuell
            frihet, och adderar fler: bättre miljö och stadsutveckling med
            förtätning, mindre trängsel och minskad p-platsjakt, lägre sjuktal
            och minskade vårdkostnader.
          </p>
          <p xml:id="i-R2JBiz2Xh73pBvWrQ2BC8">
            Dessutom är cykeln en praktisk inkarnation av den goda idén att
            det ska spela mindre roll varifrån man kommer, och större roll
            vart man är på väg. Cykeln kan ge ett litet, men inte oviktigt,
            bidrag till social rörlighet: bidra till att fler skolor blir
            valbara för elever från exempelvis utanförskapsområden, ökad hälsa,
            höjda studieresultat och bättre matchning.
          </p>
          <p xml:id="i-WwRpNPyGtntZBhBAjsQM3H">
            Trots detta ses cykel alltför ofta som ett fritidsintresse eller
            ett kompletterande färdmedel för strandutflykter eller kortare
            ärenden, istället för ett eget – och viktigt – transportslag.
            Fler bör inse att cykeln främjar värden vi vill se mer av – frihet,
            hälsa, en god miljö – utan en massa inskränkande kollektivism.
            Och att varje cyklist betyder kortare bilköer och mindre trängsel
            på bussen.
          </p>
          <p xml:id="i-8XbTZeAnvjd5RCPbx9wqmv">
            Nu krävs därför prioriteringar som gör åretruntcykling möjlig
            för barn och vuxna. Det är inte fler jippon som ”cykelns dag”
            som behövs, utan vardagens framkomlighet med trafikplanering på
            cykelns villkor, sammanhängande cykelstråk och sopsaltning. Internationella
            erfarenheter visar att förbättrad cykelinfrastruktur ger fler
            cyklister. Och med fler cyklister ökar säkerheten. För tvärtemot
            mediebilden är cyklister i dag, enligt NTF, den mest utsatta trafikantgruppen.
          </p>
          <p xml:id="i-NPHY2aGcMCiUyi1dAr4bqS">
            Mycket av det arbetet behöver ske på kommunal nivå, men också
            på nationell. Att den regionala nivån behöver större intresse
            för frågorna och större befogenheter visar det faktum att cykelpendling
            i våra storstadsregioner idag ofta sker genom flera kommuner under
            samma resa – kommuner som kan ha extremt olika ambitioner med
            sin trafikplanering för cykel och utbyggnad av och underhåll av
            cykelinfrastruktur. Den ena kommunens insatser kan närmast helt
            förtas av den andras ointresse.
          </p>
          <p xml:id="i-XEGykxnZzJcqyWiDv3S7o6">
            Det är bra att regeringen äntligen, och på riksdagens uppmaning,
            tagit fram en nationell cykelstrategi och det är bra att regeringen
            hörsammat Kristdemokraternas förslag om lägre moms på cykelreparationer.
            Men mer behövs. De samhälleliga skälen för det är många.
          </p>
          <p xml:id="i-PVyBfkRLU2znv1CY2Abkd1">
            Den statliga nivån behövs för forskningssammanställning, finansiering,
            planeringsstöd och utformandet av bra standarder för kommunal
            utbyggnad av cykelinfrastruktur. Fortfarande sker t ex ofta utbyggnad
            av nya cykelvägar som blandar cyklister med gående i en uppenbar
            konfliktdesign. Därför behövs ett nationellt cykelkansli som kan
            arbeta med åtgärder som underlättar cykling.
          </p>
          <p xml:id="i-GEePfcJpm1U3XWN68yToeE">
            Vi bör ge ett skärpt uppdrag för Trafikverket att arbeta för
            en ökad cykelandel och ökad cykling och den nationella infrastrukturbudgeten
            bör fördelas om så att cykeltrafiken ges en större del av kakan.
            Exempelvis är behovet av framkomliga regionala cykelvägar stort,
            liksom drift och underhåll av dessa under vintertid. Det bör prövas
            om ett större regionalt ansvar behövs för sammanhängande drift
            av regionala pendlingsstråk.
          </p>
          <p xml:id="i-WVVj186wioP7DSh4c1ryyb">
            Det är uppenbart att det behövs ett nationellt regelverk för
            utformning av cykelinfrastruktur. Fortfarande blandas cyklister
            och gående, även vid nybyggnation och så kallade cykelboxar byggs
            inte regelmässigt – trots att de skulle hindra många olyckor.
            Det tas inte heller hänsyn till nya cykelmönster såsom el-assisterade
            cyklar och lastcyklar när cykelbanorna utformas. Det behövs också
            stödjande riktlinjer för vinterväghållning av cykelnätet samt
            stöd för rutiner för kontroll. Det bör exempelvis gå att cykla
            till skolan även vintertid.
          </p>
          <p xml:id="i-7TGU3vZpXnDPh7eJJTQxMJ">
            Det är också uppenbart att det behövs ett förtydligat regelverk
            kring överfarter och passager. Det ska vara betydligt tydligare
            än idag när cyklister ska lämnas företräde och sådana punkter
            ska utformas så att motortrafikens hastighet hålls låg.
          </p>
          <p xml:id="i-AumDaRfQibyAK5RDZmaHSH">
            Det bör också bli möjligt att svänga höger vid rödljus för att
            förbättra framkomligheten för cyklister.
          </p>
          <p xml:id="i-Ld6tLG9XPcgRkZzREeq2T4">
            För att skapa bättre förutsättningar för rena cykelvägar som
            underlättar cykling behöver väglagen ändras så att det blir möjligt
            för Trafikverket att anlägga friliggande cykelvägar utan krav
            på anslutande bilväg. En översyn bör också göras så att det blir
            motsvarande regler för att ta mark i anspråk för att bygga cykelleder
            som för infrastruktur främst ägnad motortrafik.
          </p>
          <p xml:id="i-MZEqYtHAJMM7yKcsiVEfZd">
            Därutöver bör skattesystemet ses över så att cykling uppmuntras
            – till exempel vad gäller reseavdrag, tjänstecyklar, cykel som
            personalförmån och friskvårdsbidrag för cykling som motion.
          </p>
        </div>
        <div type="motSignatures">
          <list>
            <item xml:id="i-3wXt9dXs8TMze6GkX6xGdt">
              Jakob Forssmed (KD)
            </item>
          </list>
        </div>
      </div>
    </body>
  </text>
</TEI>
