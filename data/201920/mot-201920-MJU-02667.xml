<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-02667">
  <teiHeader>
    <fileDesc>
      <titleStmt>
        <title>Skogspolitik</title>
        <author corresp="i-7bVDjZpV72vdnYhJ8phHuW">av Louise Meijer m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2667 av Louise Meijer m.fl. (M)</title>
          <idno type="rdwebb">H7022667</idno>
          <rs type="number">2667</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7022667/text</ref>
          <ref type="dokument_url_html">http://data.riksdagen.se/dokument/H7022667</ref>
          <ref type="dokumentstatus_url_xml">http://data.riksdagen.se/dokumentstatus/H7022667</ref>
          <ref type="docx">http://data.riksdagen.se/fil/041C9645-0EA8-49E9-B7D5-3CA261C4973D</ref>
          <ref type="pdf">http://data.riksdagen.se/fil/BCB5F9E2-7CD1-4D7F-880D-844BCBDB5A86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PQXUd2zNjDvuLrRkprxMy7" type="signed"/>
        <correspContext corresp="i-PQXUd2zNjDvuLrRkprxMy7">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-LmcJHQSAzxQA1D7d9sjYcB" type="submitted">
          <date when="2019-10-03"/>
          <time when="11:52:32"/>
        </correspAction>
        <correspAction xml:id="i-UhPmUeeuizxxivh91xzhJM" type="reviewed">
          <date when="2019-10-03"/>
          <time when="13:17:29"/>
        </correspAction>
        <correspAction xml:id="i-WvtjqYbkDSXUvZdUBdfHqK" type="referred">
          <date when="2019-10-11"/>
        </correspAction>
        <correspAction xml:id="i-7Yx2hYqJfzKif5V4PUsfWi" type="assigned">
          <date when="2020-07-15"/>
          <time when="08:56:01"/>
        </correspAction>
        <correspContext corresp="i-7Yx2hYqJfzKif5V4PUsfWi">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-WHhFJPQmua2LUg9LARPJha" type="behandlas_i"/>
        <correspContext corresp="i-WHhFJPQmua2LUg9LARPJha">
          <ref type="uppgift">2019/20:NU4</ref>
          <ref type="ref_dok_id">H701NU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6KfnTuMPrkhzucCdu8RdHC" type="behandlas_i"/>
        <correspContext corresp="i-6KfnTuMPrkhzucCdu8RdHC">
          <ref type="uppgift">2019/20:MJU7</ref>
          <ref type="ref_dok_id">H701MJU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU7</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D4NaBLo28kjyRCpa9Z5kWh" type="behandlas_i"/>
        <correspContext corresp="i-D4NaBLo28kjyRCpa9Z5kWh">
          <ref type="uppgift">2019/20:CU15</ref>
          <ref type="ref_dok_id">H701CU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU15</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Df49nFcSAGio5gzjs5pRf1" type="behandlas_i"/>
        <correspContext corresp="i-Df49nFcSAGio5gzjs5pRf1">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FwWipSb4QKEKVMmoNfM88j" type="behandlas_i"/>
        <correspContext corresp="i-FwWipSb4QKEKVMmoNfM88j">
          <ref type="uppgift">2019/20:MJU15</ref>
          <ref type="ref_dok_id">H701MJU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU15</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VnsgDWDqzW6YVWUd4T9NRL" type="behandlas_i"/>
        <correspContext corresp="i-VnsgDWDqzW6YVWUd4T9NRL">
          <ref type="uppgift">2019/20:MJU16</ref>
          <ref type="ref_dok_id">H701MJU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU16</ref>
          <ref type="ref_dok_titel">En samlad politik för klimatet - klimatpolitisk handlingsplan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2667 av Louise Meijer m.fl. (M)
          Skogspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-A5NGL47NvH84vNSWwK9fj1">
            Förslag till riksdagsbeslut
          </head>
          <list style="ol">
            <item xml:id="i-NsCVhKxWR39r8BusTN3teL">
              Riksdagen ställer sig bakom det som anförs i motionen om att
              verka för att höja gränsen för när en avverkningsanmälan måste
              göras och tillkännager detta för regeringen.
            </item>
            <item xml:id="i-DfFcuRj739U28YJ4qBDHKg">
              Riksdagen ställer sig bakom det som anförs i motionen om att
              utreda möjligheterna att i vissa fall tillåta lägre slutavverkningsålder
              samt försök med nya trädslag och tillkännager detta för regeringen.
            </item>
            <item xml:id="i-FuvBp3ZA8Z8fohweHsv86Z">
              Riksdagen ställer sig bakom det som anförs i motionen om att
              utreda möjligheterna att i vissa fall tillåta utökad dikning av
              skogsmark och tillkännager detta för regeringen.
            </item>
            <item xml:id="i-DzHXRHGdCVaNMRM4DoGQYm">
              Riksdagen ställer sig bakom det som anförs i motionen om att
              jord- och skogsbruk alltid ska klassas som pågående markanvändning
              och tillkännager detta för regeringen.
            </item>
            <item xml:id="i-MuMzPFbmaGkb997qpDwFDo">
              Riksdagen ställer sig bakom det som anförs i motionen om att
              arbetet med befintliga handlingsplaner för projektet Grön infrastruktur
              bör avbrytas och att inga nya handlingsplaner bör tas fram till
              dess att regeringen har utrett hur projektet påverkar det enskilda
              ägandet samt brukandet, och detta tillkännager riksdagen för regeringen.
            </item>
            <item xml:id="i-LmzUgQhGBrzoTEDwHrovC3">
              Riksdagen ställer sig bakom det som anförs i motionen om att
              EU-lagstiftning som påverkar skogsnäringen i Sverige ska implementeras
              så att det svenska aktiva skogsbruket inte begränsas och tillkännager
              detta för regeringen.
            </item>
            <item xml:id="i-VE45qjg34odjZrEHGTWosE">
              Riksdagen ställer sig bakom det som anförs i motionen om att
              genomföra en översyn av definitionen av och beräkningsgrunderna
              för skog som är skyddad eller på annat sätt undantagen produktion
              och tillkännager detta för regeringen.
            </item>
            <item xml:id="i-EnWBiRMLWq9Fe7b12t8984">
              Riksdagen ställer sig bakom det som anförs i motionen om att
              genomföra en löpande översyn av specifika skyddade områden med
              möjlighet till förändringar om skyddet inte längre är ändamålsenligt,
              och detta tillkännager riksdagen för regeringen.
            </item>
            <item xml:id="i-PWQRekRAboLPmwgTeA3tut">
              Riksdagen ställer sig bakom det som anförs i motionen om en utvärdering
              av nyckelbiotopsbegreppet och dess konsekvenser för enskilda skogsägare
              och tillkännager detta för regeringen.
            </item>
            <item xml:id="i-YPmvW3DNo6DGE6oYFEDrbx">
              Riksdagen ställer sig bakom det som anförs i motionen om att
              införa skogsbytesprogram så att skogsägare kan få sin skog ersatt
              från statliga Sveaskog, och detta tillkännager riksdagen för regeringen.
            </item>
            <item xml:id="i-BMT88eM9awkAtM6ExWxTQv">
              Riksdagen ställer sig bakom det som anförs i motionen om potential
              för en ökad skogsproduktion med fortsatt bevarande av den biologiska
              mångfalden och tillkännager detta för regeringen.
            </item>
            <item xml:id="i-XyhV4L3EFA2HePAhsGn9QR">
              Riksdagen ställer sig bakom det som anförs i motionen om att
              den totala arealen skogsmark som är undantagen från skogsbruk
              inte ska öka och tillkännager detta för regeringen.
            </item>
            <item xml:id="i-BBJMmAfdkxP72rb8K8Juer">
              Riksdagen ställer sig bakom det som anförs i motionen om skötsel
              av redan skyddad skog och tillkännager detta för regeringen.
            </item>
            <item xml:id="i-FTcRmXrqeYUihyTTTVb9Hh">
              Riksdagen ställer sig bakom det som anförs i motionen om att
              regeringen ska säkerställa att Skogsstyrelsen kartlägger och samordnar
              insatser mot granbarkborren, och detta tillkännager riksdagen
              för regeringen.
            </item>
            <item xml:id="i-8cDunC1LzwjpCi8Dt29xxq">
              Riksdagen ställer sig bakom det som anförs i motionen om att
              regeringen bör tillse att såväl offentligt som privat ägd skog
              som är angripen av granbarkborren avverkas för att motverka att
              angreppen sprider sig, och detta tillkännager riksdagen för regeringen.
            </item>
            <item xml:id="i-3cUSTJbzCVdMi2JSEtPiNc">
              Riksdagen ställer sig bakom det som anförs i motionen om att
              skogens bidrag för att minska utsläppen ska få genomslag i internationella
              klimatavtal och klimatmål och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BrSdv3TrjKL6tD95HCT8Uy" type="h1">
            Motivering
          </head>
          <p xml:id="i-2anzrgJrviUEMogTzotDtk">
            Skogen är en av Sveriges viktigaste naturtillgångar och skogsnäringen
            är en viktig del av svensk ekonomi. Den svenska skogens betydelse
            för vårt land kan inte nog under­strykas. Skogen ger jobb och
            skatteintäkter och är väsentlig för vår handel med andra länder.
            Trots att bara en procent av världens skogar växer i Sverige står
            svensk skogs­industri för 10 procent av den globala produktionen
            av virke, massa och papper. Skogs­industrin står för 55 000 jobb
            i Sverige och tillsammans med underleverantörer 175 000 jobb.
            Exportvärdet är ungefär 125 miljarder kronor årligen. Samtidigt
            är skogen en av våra viktigaste tillgångar för omställningen till
            ett fossiloberoende samhälle. Utöver att vara en viktig naturresurs
            är skogen av stort värde för den biologiska mångfalden, fri­luftsliv,
            jakt och turism. Den är med andra ord en tillgång som bidrar till
            de mervärden som gör vårt land rikt.
          </p>
          <head xml:id="i-3EwhPgSjPuwhjxFyAWkFL2" type="h1">
            Skogsbrukets grundförutsättningar
          </head>
          <head xml:id="i-FdAt9c4GEw4BHzPRPcWqkq" type="h2">
            Äganderätten
          </head>
          <p xml:id="i-YEZSR4paZgH7HeXLDnWD4w">
            Grundläggande för all skogsproduktion är äganderätten. Äganderätten
            är en mänsklig rättighet, som skyddas av både regeringsformen
            och Europakonventionen. En stark äganderätt som omfattar rätten
            att bruka den mark man äger och principen om frihet under ansvar
            krävs för att de svenska skogsbrukarna ska ha goda möjligheter
            att driva och utveckla sin verksamhet. Vi moderater vill att de
            svenska skogsbrukarna fortsatt ska stå starka i den internationella
            konkurrensen och därför är det viktigt att värna äganderätten.
          </p>
          <p xml:id="i-3oomLioTpvb7JWYJWqR5qB">
            Äganderätten utgör ett grundfundament för de gröna näringarna.
            Äganderätten och förvaltarskapstanken – att man vårdar och förvaltar
            det man äger till nytta även för kommande generationer – är också
            viktiga fundament i den moderata ideologin och bärande delar av
            marknadsekonomin.
          </p>
          <p xml:id="i-Qoo7RGF26Pvc1X9stHW7Ux">
            Många markägare och företagare inom de gröna näringarna ger i
            växande omfatt­ning uttryck för oro över att äganderätten håller
            på att urholkas – ofta genom små steg och åtgärder som var för
            sig inte alltid uppfattas som särskilt dramatiska, men som sammantaget
            innebär kraftiga inskränkningar. Äganderätten befinner sig på
            ett sluttande plan som nu lutar allt kraftigare. Det kan exempelvis
            handla om artskyddsförordningen, om nyckelbiotoper eller om diskussioner
            om utökad talerätt avseende avverkningar.
          </p>
          <p xml:id="i-SDE4H7apRGxE3zgqa2Tnr6">
            Moderaterna anser att den senaste tidens utveckling innebär att
            det finns anledning att påminna om de stora insatser som Sveriges
            över 300 000 skogsägare gör för att vi ska ha ett fungerande skogsbruk,
            en levande landsbygd och en god miljö. Vi välkomnar därför att
            regeringen har tillsatt en äganderättsutredning, med fokus på
            de gröna näring­arna, efter att riksdagen antog ett tillkännagivande
            på Moderaternas initiativ. Nu är det av största vikt att utredningen
            landar rätt, med tydliga förslag på åtgärder för en stärkt äganderätt
            inom jord- och skogsbruket, trots att utredaren har fått mindre
            än ett år på sig att presentera sina slutsatser. Markägare ska
            alltid kunna förlita sig på att de inte utan tungt vägande skäl
            berövas sin egendom, och aldrig att det sker utan rimlig ersättning.
          </p>
          <head xml:id="i-E7iMzQH6UZiSfjESqwJU4C" type="h2">
            Missbruk av allemansrätten
          </head>
          <p xml:id="i-TQ1c9YYXh2L2sD19DpmcSK">
            Det finns exempel där allemansrätten har använts som förevändning
            för verksamheter som knappast kan anses falla inom ramarna för
            vad allemansrätten är ämnad för. Bland annat har stora grupper
            bärplockare slagit läger och i stor skala plockat bär på annans
            mark. Det finns även exempel där aktörer i turistbranschen använder
            andras mark i kommersiellt syfte. En stor risk med sådant beteende
            är att tilltron till allemansrätten undermineras och att markägare
            vidtar åtgärder för att försvåra det rörliga friluftslivet. Allemansrätten
            är för viktig för att tillåtas lakas ur genom den här typen av
            missbruk. En fungerande allemansrätt bygger på ömsesidig respekt
            och förståelse, och myndighet­erna har också ett ansvar när det
            gäller att stävja missbruk eller överutnyttjanden.
          </p>
          <head xml:id="i-3hbHN7b8gtMiaDeLZaqYQB" type="h2">
            Avverkningar och avverkningsanmälningar
          </head>
          <p xml:id="i-H3HTxQEhCsob3feg15j4wN">
            Det förekommer att organisationer gör oönskade inventeringar
            på annans mark i syfte att sätta stopp för skogsavverkningar,
            vilket dessutom har förenklats av att Skogsstyrel­sen tidigare
            på eget initiativ har börjat publicera avverkningsanmälningar
            på myndighet­ens hemsida. Hanteringen skapar problem, särskilt
            för mindre skogsägare. I ljuset av detta bör det övervägas att
            höja gränsen för när en avverkningsanmälan måste ske. I dag måste
            alla avverkningar större än 0,5 hektar anmälas minst sex veckor
            i förväg. Det bör övervägas att höja denna nivå för att minska
            byråkratin och underlätta för skogsbruket.
          </p>
          <p xml:id="i-QBQ4fVXyYLJtaCqG8DRzc4">
            För att säkerställa att det svenska skogsbruket står starkt även
            i framtiden bör man även överväga att i vissa fall kunna sänka
            åldern för när slutavverkning får ske. Ett långsiktigt hållbart
            skogsbruk kan komma att kräva större flexibilitet; detta är dock
            något som kräver noga övervägande. Vidare bör möjligheten till
            ökad utdikning utredas för att på så sätt möjliggöra omvandlandet
            av icke produktiv skogsmark till produktiv mark. Detta kan på
            sikt leda till en ökad skogstillväxt och därmed ökad kolinlagring.
            Även bruket av nya trädslag bör utredas i syfte att öka avkastningen.
            Exempelvis kan det i framtiden finnas anledning att tillåta bruket
            av nya trädslag till följd av ett föränd­rat klimat.
          </p>
          <head xml:id="i-HzJvRoBKPv1fsYgdhtHkom" type="h2">
            Artskyddet
          </head>
          <p xml:id="i-EfHQQ6u1hQdy34P9ZKptM3">
            Frågan om artskyddet och dess innebörd för skogsbruket har varit
            aktuell under de senaste åren. I ett antal uppmärksammade fall
            har skogsägare nekats att genomföra avverkningar efter avverkningsanmälan
            till Skogsstyrelsen. Den grundläggande orsaken till att de anmälda
            avverkningarna avslogs var att artskyddsförordningen i sin nuvarande
            utformning inte tillåter intrång som kan påverka i förordningen
            ingående arter. Skogs­styrelsens och Naturvårdsverkets generaldirektörer
            uppmanade i en skrivelse i juni 2016 regeringen att se över reglerna
            i artskyddsförordningen, för att beslut som baseras på den ska
            kunna göras på ett tillämpbart, effektivt och rättssäkert sätt.
            Regeringen har i år, mer än två år efter skrivelsen, aviserat
            en översyn. Någon sådan har dock inte kommit igång.
          </p>
          <head xml:id="i-Vm1gJDFdHtxEwMnbjsNkEU" type="h2">
            Nationellt skogsprogram
          </head>
          <p xml:id="i-Er57ZMEpzAPHnLSWCUxuNv">
            Vi anser att principerna för dagens skogspolitik till stora delar
            är väl utformade. Skogs­vårdslagens två jämställda mål om miljö
            och produktion utgör en god grund för ett hållbart brukande av
            skogen. Samtidigt står skogsindustrin inför en rad utmaningar.
            Omställningen till ett mer papperslöst samhälle tillsammans med
            viktiga framtids­områden som hållbar skogsskötsel, utveckling
            av nya biobaserade produkter, e‑handel och ökad export är viktiga
            faktorer för skogsindustrins framtid. Alliansregeringen på­började
            därför arbetet med ett nationellt skogsprogram med utgångspunkt
            i de jäm­ställda målen för miljö och produktion. Efter flera års
            arbete presenterade regeringen i maj 2018 ett skogsprogram med
            fem övergripande fokusområden. Det räcker inte. Inriktningen bör
            vara att det ska omfatta ekonomiska, sociala och miljömässiga
            värden och syfta till att skogen och dess värdekedja ytterligare
            bidrar till utvecklingen mot ett hållbart samhälle och en växande
            biobaserad samhällsekonomi. Det ska ta ett brett grepp och syfta
            till att med det hållbara brukandet som grund skapa fler jobb
            med skogen som bas.
          </p>
          <head xml:id="i-TqWFxQZDWMFJyKzUi2PtFg" type="h2">
            Värna självbestämmandet över skogen
          </head>
          <p xml:id="i-W3AT5csZ3W3LRWJfgH2wuC">
            EU har ingen gemensam skogspolitik. Ansvaret för skogspolitiken
            ligger i stället hos de enskilda medlemsstaterna. När Sverige,
            Finland och Österrike gick med i EU 1995 för­dubblades unionens
            samlade skogsareal, vilket föranledde inrättandet av en gemensam
            skogsbruksstrategi som antogs av EU år 1998. Strategin var tänkt
            att fungera som ett ramverk för skogsrelaterade åtgärder på EU-nivå
            och strävade efter bättre samordning av politikområden när det
            gäller frågor som rör skog och skogsbruk.
          </p>
          <p xml:id="i-QZ793HGAWyUPun2DphZMMK">
            Skogsbruksstrategin betonade skogarnas multifunktionella roll
            för samhällets utveckling och vikten av hållbart skogsbruk. Det
            är positivt att ett redskap tas fram för att samordna EU-politik
            för att ta tillvara skogens bidrag till ett hållbart samhälle
            och dess potential för jobb och tillväxt. Dock måste ett sådant
            tydligt avgränsas för att undvika att EU får inflytande över detaljer
            i den svenska skogspolitiken. Förutsätt­ningarna för skogen är
            inte likadana i Sverige som i andra EU-länder. Redan i dag påverkas
            svensk skogspolitik av en lång rad direktiv och förordningar som
            berör skogsbruket, till exempel timmerförordningen, regelverket
            för förnybar energi med avseende på hållbarhetskriterier för bioenergi
            från skog samt reglerna för utsläpp och upptag av växthusgaser
            från markanvändning, LULUCF. En stor risk med för stort inflytande
            från EU i den svenska skogspolitiken är att onödiga administrativa
            och byråkratiska hinder tillkommer. Det är av största vikt att
            Sverige slår vakt om själv­bestämmandet över skogen och att man
            vid implementeringen av direktiv med direkt eller indirekt påverkan
            på skogen slår vakt om skogsbrukets förutsättningar. Det vilar
            ett stort ansvar på regeringen att garantera att EU-lagstiftning
            som påverkar skogsnäringen i Sverige, direkt eller indirekt, implementeras
            så att det svenska aktiva skogsbruket inte begränsas eller inskränks.
          </p>
          <head xml:id="i-Q2qYN2TBsuz4k8buA8BjAf" type="h2">
            Fortsatt förenklingsarbete
          </head>
          <p xml:id="i-6cJTfEmApHRpt1yGJxeZZf">
            Alliansregeringen drev ett ambitiöst arbete för att förenkla
            reglerna för skogsbruket och skogsindustrin. Bland annat slogs
            de olika skogsmyndigheterna samman till Skogs­styrelsen, SMÖR-redovisningen
            avskaffades och giltighetstiden för avverkningsan­mälningar förlängdes
            – regelförenklingar som minskar den administrativa bördan. Uttrycket
            pågående markanvändning bör strykas i miljöbalken. Jord- och skogsbruk
            skall alltid klassas som pågående markanvändning.
          </p>
          <p xml:id="i-BS6v1FmsH6soWpMFLQUvaG">
            Arbetet med Grön infrastruktur har nu kommit så långt att ett
            flertal län har upprättat handlingsplaner. Vid uppdragets tillsättning
            av regeringen var andemeningen att det inte skulle påverka det
            privata ägandet. Under arbetets gång har tydliga signaler framkommit
            om att det enskilda ägandet utmanats. Vi vill därför att man avbryter
            arbetet i de befint­liga handlingsplanerna och att inga nya handlingsplaner
            tas fram tills regeringen utrett hur de faktiskt påverkar det
            enskilda ägandet samt brukandet.
          </p>
          <head xml:id="i-CLvpVVeFqph76ojAz65PDb" type="h2">
            Skyddsvärd skog
          </head>
          <p xml:id="i-FMJWAVgHtXZR5dcKxp7A3t">
            Det är viktigt att uppfylla de svenska åtagandena om att skydda
            skog som är värdefull för den biologiska mångfalden. Det kan göras
            på olika sätt, exempelvis genom formella skydd eller med frivilliga
            avsättningar. Den svenska skogspolitiken är utformad enligt principen
            frihet under ansvar, och skogsägarna tar också ett stort ansvar,
            bland annat genom att frivilligt göra stora avsättningar av skyddsvärd
            skog. Ser man till den produktiva skogsmarken är det faktiskt
            en större andel som är undantagen skogsbruk, och därmed skyddad,
            genom frivilliga avsättningar än som har ett formellt skydd.
          </p>
          <head xml:id="i-X9TSYc2vhic7bPeFdgkcYT" type="h3">
            Nyckelbiotoper
          </head>
          <p xml:id="i-FX6zHDUgiVKVxfpeBRuxsi">
            Tyvärr uppstår emellanåt problem med gråzoner, till exempel i
            samband med att nyckel­biotoper pekas ut. Nyckelbiotoperna är
            inte ett formellt skydd och ger därmed inte rätt till ersättning,
            men innebär i praktiken ett avverkningsförbud eftersom inga certifierade
            sågverk tar emot timret, vilket kan slå hårt mot den enskilde
            skogsägaren. Situationen är inte långsiktigt hållbar och därför
            bör en översyn av effekterna av nyckelbiotopsinvente­ringarna
            och dessas konsekvenser ske. Det är av stor vikt att inventering
            av nyckelbioto­per tar hänsyn till den lokala och regionala miljön.
            Exempelvis kan en naturtyp som är vanligt förekommande i en del
            av landet vara ovanlig i andra. Därför är det knappast rimligt
            att klassa alla områden av samma naturtyp som nyckelbiotop. Klassningen
            måste istället ta hänsyn till vanligt förekommande naturtyper
            i området där inventeringen utförs. En översyn av tillämpningen
            av nyckelbiotopsbegreppet och dess konsekvenser för enskilda skogsägare
            bör göras, i syfte att bibehålla ett erforderligt skydd samtidigt
            som tydligare hänsyn tas till den enskildes rätt att bruka sin
            skog. Ett sådant arbete behöver göras i direkt dialog med de berörda.
          </p>
          <p xml:id="i-PnEDye2vsgWtyg1X7BKV2G">
            Regeringen inledde i stället en landsomfattande, utökad inventering
            av nyckel­biotoperna. Eftersom nuvarande inventeringsmetodik skapar
            problem och oklarheter om vilka skogar som ska skyddas riskerade
            den att leda till att ytterligare skogsmark togs ur drift på felaktiga
            grunder. Det skulle ha varit allvarligt. Inventeringen är nu avbruten
            tack vare Moderaternas och Kristdemokraternas budget för 2019.
          </p>
          <p xml:id="i-3cCcHMVrfxa66VwzEcRhf8">
            Regeringens agerande visar på ett misstroende mot dagens skogspolitik
            och mot det viktiga miljöarbete som skogsägarna gör frivilligt.
            Enligt vår mening bör ingen sådan inventering göras innan frågan
            om inventeringsmetodiken är löst.
          </p>
          <head xml:id="i-4mqLpXjfT2hWrb7rsQBWtX" type="h3">
            Formella skydd
          </head>
          <p xml:id="i-5H1cMNRrBdTTyMKNonFbmT">
            När frivilliga avsättningar inte räcker till kan formella skydd,
            det vill säga naturvårds­avtal, biotopskydd eller naturreservat,
            upprättas. Det är viktigt att upprättande av naturvårdsavtal,
            biotopskydd och naturreservat föregås av god dialog med markägare,
            att goda förvaltningsplaner upprättas och att syftet med avsättningen
            långsiktigt följs upp. Vi ser dessvärre att det finns en tendens
            att avsättningar av skogsmark, i vilka ägarbyten sker, leder till
            att syftet med avsättningen inte fullföljs. Risken med det är
            att skyddsvärd skog blir misskött och dessutom kan utgöra en riskfaktor
            avseende tillväxt av skadeinsekter med mera, vilket kan komma
            att påverka omkringliggande skog negativt. Vi anser därför att
            formellt skydd av skog bör göras med tydliga mål för hur de avsatta
            områdenas naturvärden ska bevaras och utvecklas. De avsatta områdenas
            förvaltningsplaner ska fullföljas.
          </p>
          <p xml:id="i-W4Y2QcByfqB4gxVJGrCQaU">
            Vidare bör ett nytt skogsbytesprogram inrättas i syfte att säkerställa
            att skogsägare får ersättningsmark från Sveaskog, samtidigt som
            skydd av värdefull natur möjliggörs.
          </p>
          <head xml:id="i-PchS8e36DcSw2CA7x71Ga8" type="h3">
            Beräkningar och uppföljning av avsättningar, skydd och andra
            åtaganden
          </head>
          <p xml:id="i-Ws9iRkzAdfaSsKHYxyGU7T">
            En översyn av beräkningsgrunderna för skyddad skog bör genomföras.
            Exempelvis bör en jämförelse med andra länders beräkningsgrunder
            ingå samt möjligheten att räkna in impediment i den skyddade skogen.
          </p>
          <p xml:id="i-C2x3KwxdXqgZxnV55Qq7DM">
            Det är också av stor vikt att behovet av ett starkt och livskraftigt
            skogsbruk tas i beaktande vid avsättning av skog. Majoriteten
            av avsättningarna sker i det små- och medelskaliga skogsbruket.
            Det är centralt att denna ordning med frihet under ansvar även
            fortsättningsvis utgör grunden för skydd av skog. I Sverige har
            vi sedan mitten av 1990-talet haft en positiv utveckling för många
            av miljöerna som är viktiga för den biologiska mångfalden. Då
            fick principen om frihet under ansvar genomslag i skogspolitiken.
          </p>
          <p xml:id="i-3tNWzyFxW2RLVY9MSaeLKa">
            Skogsstyrelsen och SCB levererade i somras resultat om mängden
            skyddad skog i Sverige. Det pekade på att ca 27 procent av Sveriges
            skogar är tagna ur produktion; till det kommer hänsynsytor som
            lämnas vid avverkning och som alltså höjer den skyddade procenten.
            Sverige har i en internationell jämförelse mycket areal strikt
            skyddad natur. Det är dags att skogsproduktion styrs mer mot att
            kunna leverera så mycket klimatnytta som möjligt. Moderaterna
            menar att vi är väldigt nära eller till och med passerat gränsen
            arealmässigt för hur mycket skog vi faktiskt skall ta ur produktion.
            Tittar man rent produktionsmässigt är vi väldigt nära gränsen
            för att avverka mer än tillväxten. Det innebär att vi når den
            om man fortsätter skydda arealer. Svensk skogsindustri investerar
            årligen runt 15 miljarder; de behöver garanteras råvara så vi
            slipper importera virke från länder med mindre klimatsmart skogsbruk.
            Svensk skogsindustri är mycket innovativ och kan leverera smarta
            produkter men är också Sveriges viktigaste pusselbit i vårt klimatarbete.
            Det är den växande skogen som binder koldioxid, och därför behöver
            vi behålla en hög produktion.
          </p>
          <p xml:id="i-PsRBcLWZoi1QF9ntaC7qxA">
            Sverige ska så klart även i fortsättningen skydda områden med
            mycket höga natur­värden. Det bör ske i stort samförstånd med
            rätt ersättningar. Vi menar att det går att ta bort skyddet på
            redan skyddad mark som inte besitter lika höga naturvärden. Det
            finns idag inte någon bra uppföljning på gamla skyddade marker
            av huruvida det höga natur­värdet finns kvar. Den biologiska mångfalden
            i skogen ökar varje år tack vare de privata skogsägarnas insatser.
            Mängden gammal skog ökar, mängden död ved ökar och löv­träden
            ökar. Det går också att öka insatserna för biologisk mångfald
            i redan skyddad skog. Svenska skogsägare levererar både klimatnytta
            och biologisk mångfald.
          </p>
          <p xml:id="i-Rf4g6LWYt3dXU7UdL9qq93">
            För att säkerställa att de skyddsåtgärder som vidtas också är
            effektiva behövs det uppföljning. Därför vill Moderaterna att
            dessa utvärderas med fokus på effektivitet. För att skapa effektivare
            skyddsformer vill Moderaterna att olika typer av ersättnings­modeller
            för markägare som gör insatser för sin skog ses över.
          </p>
          <p xml:id="i-YExqdQU4BQkYBXBDYj6Dtt">
            Detsamma gäller de skyddade områden som redan existerar. Varje
            krona som läggs på skydd måste ge så stor nytta som möjligt. Dessa
            områden måste regelbundet genom­gå översyn i syfte att bedöma
            huruvida skyddet fortfarande kan anses som ändamåls­enligt. Det
            ska också kunna innebära att skydd kan ändras och i vissa fall
            även upphävas ifall det inte längre kan anses ändamålsenligt.
          </p>
          <head xml:id="i-NoqZpxXtPLbTmE3UJWzFV8" type="h3">
            Skötsel av redan skyddad skog
          </head>
          <p xml:id="i-7mMksvKRfoNKZMRBEsHCmN">
            För Moderaterna är det viktigt att det finns tillräckligt med
            medel för att sköta redan skyddad skog, dels för att bibehålla
            höga naturvärden och kontinuerligt följa upp behovet av fortsatt
            skydd, dels för att säkerställa att det finns pengar för redan
            ingångna avtal om skydd av skog.
          </p>
          <head xml:id="i-DDAs4hMzdFVa32PHaeTrx1" type="h2">
            Särskilda åtgärder vid skadeangrepp
          </head>
          <p xml:id="i-KW9BRbYwERMzGMkFAPehqn">
            För att säkerställa att våra skogar, och därmed skogsbruket,
            är livskraftiga bör möjlig­heten att ålägga skogsägare åtgärdskrav
            för att stoppa exempelvis svampangrepp övervägas. Skadeangrepp
            har potential att skada hela den svenska skogsnäringen och därför
            måste dessa mötas med snabba och verkningsfulla åtgärder.
          </p>
          <head xml:id="i-BNYQh1dioXM3kF2qhmX4e5" type="h3">
            Åtgärder mot granbarkborre
          </head>
          <p xml:id="i-3gsw22mo9GgRst1s8iN9yN">
            Det är av största vikt att regeringen ålägger Skogsstyrelsen
            att vidta ett effektivt arbete och samordning för att hantera
            granbarkborren. Sverige behöver agera kraftfullt för att inte
            hamna i det läge Mellaneuropa har gjort. Där har man i princip
            förlorat kriget mot granbarkborren. I Sverige räknar man med över
            5 miljoner angripna skogskubikmeter i år och det kommer att bli
            en våldsam utväxling om inte problemet hanteras kraftfullt. Enskilda
            skogsägare har insett allvaret och jobbar hårt med att bekämpa
            pågående angrepp. Statligt ägda skogar med skydd, till exempel
            naturreservat, måste också avverka pågående angrepp annars kan
            allt arbete som enskilda skogsägare gör vara förgäves. Även privata
            skogar med skyddad areal skall avverkas. Om inte dessa åtgärder
            genomförs kommer det leda till kraftigt minskad mängd kvalitetsråvara
            in i skogs­industrin. Det svenska skogsbruket kan komma att äventyras
            på lång sikt, vilket i förlängningen innebär negativa konsekvenser
            för klimatet och den svenska välfärden.
          </p>
          <head xml:id="i-F2ktjuJuaQrt2zmZK8fAvk" type="h2">
            Skogsbrukets centrala roll i klimatomställningen
          </head>
          <p xml:id="i-A4sWwzJuirHft7bQJ1ekqq">
            Skogen har en central roll i den gröna omställningen och är en
            av nycklarna för att bryta vårt fossilberoende. Världens skogar
            minskar, enligt en ny rapport från IPCC. Omkring 0,2 procent av
            den globala skogsarealen konverteras varje år, främst till jordbruksmark,
            vilket orsakar stora klimatutsläpp. Markanvändning spelar stor
            roll för jordens klimat. Ungefär 20 procent av utsläppen av växthusgaser
            alstras av jordbruk och skogsbruk. Köttproduktion står för metanutsläpp
            medan en alltför omfattande skogsavverkning är en annan risk för
            klimatet.
          </p>
          <p xml:id="i-17WwGXQEabB9EaU4JdQPev">
            Men det finns stora skillnader i hur jord- och skogsbruk bedrivs
            globalt och därmed hur mycket det påverkar miljö och klimat. Jord-
            och skogsbruken kan bidra till att hålla nere växthusgashalterna
            i atmosfären, genom förmågan hos träd och mark att binda koldioxid.
            Det är det som sker i Sverige. Sverige har ett jordbruk som tar
            stor miljö- och klimathänsyn. När trycket på världens resurser
            ökar samtidigt som mer mat måste produceras, har vi stora möjligheter
            att öka jordbruksproduktionen på ett hållbart sätt.
          </p>
          <p xml:id="i-7KRQ4wshxaLSdJ6iQLW8t7">
            Tack vare långsiktiga investeringar och förutseende politiska
            beslut har skogens tillväxt och virkesförråd fördubblats under
            de senaste hundra åren. Svenska skogsägare planterar två nya träd
            för varje träd som avverkas. Den svenska skogen binder över 80
            procent av Sveriges totala utsläpp av koldioxid. På samma gång
            har skogsnäringen bidragit till jobb och ekonomisk tillväxt. Skogsråvara
            kan användas i produkter som ersätter till exempel plast och andra
            energikrävande material och för att ersätta fossila bränslen och
            drivmedel. Skog som växer binder kol och sänkan av kol i skogen
            har fördubblats det senaste seklet. För att få bästa resultat
            för klimatets skull behöver skogen brukas. Att skapa förutsättningar
            för ökad tillväxt och ökad produktion i de svenska skogarna ökar
            också potentialen för substitution av fossila produkter. Skogs­produkter
            för byggindustrin både i Sverige och i andra länder bidrar också
            till att minska klimatpåverkan från andra, mer energikrävande
            byggmaterial, varför ökad export av trä också kan bidra till minskad
            klimatpåverkan. Skogen har stor potential att bidra i kampen mot
            klimatförändringarna. Vi anser att den potentialen ska tas tillvara.
            Vi menar att klimathänsyn inte heller tillräckligt beaktas i de
            avvägningar som görs med stöd av miljöbalken. Därför föreslår
            vi att miljöbalken ses över i syfte att tydligare lyfta fram klimataspekter
            vid beslutsfattande.
          </p>
          <p xml:id="i-QiuNNMSnikDb5WbvRR6P2J">
            Sverige har goda möjligheter att utveckla en ekonomi som i ännu
            högre grad är biobaserad och reducera fossilanvändningen genom
            att ersätta med förnybara produkter och samtidigt öka inlagringen
            av kol i växande skogar och i skogens produkter. Vi vill inrätta
            en nationell bioekonomistrategi, i enlighet med riksdagens tillkännagivande
            till regeringen. Vi anser att en strategi vilken bygger på samverkan
            mellan staten och näringslivet kan skapa både stor miljö- och
            klimatnytta och ekonomisk nytta. Den nationella strategin ska
            vara en väl förankrad strategi som främjar de gröna näringarna
            och underlättar omställningarna som krävs i exempelvis skogsindustrin
            och lantbruket. Moderaterna vill därför inrätta en nationell bioekonomistrategi
            i enlighet med Miljö­målsberedningens överenskommelse. Vi ser
            även stort behov av att skapa bättre förut­sättningar och långsiktiga
            spelregler för förnybara biobränslen samt säkerställa en bred
            råvarubas. Detta krävs för att branschen ska våga göra större
            investeringar exempelvis i anläggningar för produktion av biobränslen.
          </p>
          <p xml:id="i-Cwf5ivEqTEDjVcDKr4YXR2">
            Skogen har en avgörande betydelse för att minska utsläppen av
            koldioxid. Klimat­rapporten från FN:s klimatpanel 2018 om förutsättningarna
            att hålla uppvärmningen under 1,5 grader innehåller rekommendationer
            om att öka tillväxten i skogen och att genom substitution övergå
            till biobaserade material och bränslen. Men detta får inte genomslag
            i Parisavtalet. Det skapar negativa incitament, som gör det mindre
            kostsamt att inte bruka skogen, eftersom all avverkning resulterar
            i ett bokfört utsläpp. Detta minskar möjligheterna att nå klimatmålen.
            Moderaterna verkar för att skogens bidrag för att minska utsläppen
            ska få genomslag i internationella klimatavtal och klimatmål.
          </p>
        </div>
        <div type="motSignatures">
          <list>
            <item xml:id="i-SSyszXQ6VD8LiZ6GoiYgMc" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-YWxjNeo4n9Qh6qi4iec7Vr" who="i-MDmz3BZyW3T2P9Tp6bvsBM">
              John Widegren (M)
            </item>
            <item xml:id="i-9QJwborCVxmrGTA6R32gMW" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-MFqRhzXzgctytXwgDmd8VP" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
