<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__45/mot_1966__fk__45-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 45 år 1966 5
          </p>
          <p>
            Nr 45 Av herr Möller, om viss partiell kalenderreform.
          </p>
          <p>
            ' År 1952 beslutade statsmakterna genomföra en partiell kalenderreform.
            Den innebar att Marie bebådelsedag upphörde att vara fristående
            helgdag för att i stället firas på en söndag, vidare att midsommardagen
            förlades till en lördag samt att en ny hösthelgdag inrättades
            genom att sijhelgohädas gen skall firas på en lördag. De främsta
            syftena med reformen var att få en jämnare och lämpligare fördelning
            under året av helgdagarna samt att minska den splittring av arbetsveckorna
            som vissa av de fristående helgdagarna vållar. I samband med kalenderreformen
            ifrågasatte en del remissinstanser lik- som motionärer i riksdagen
            om man inte borde indraga eller flytta ytter- ligare fristående
            helgdagar, men dessa yrkanden föranledde ingen åtgärd. Sedan 1952
            års reform har en betydelsefull utveckling skett med arbets- tid
            och fritid liksom av medborgarnas intresse för och möjligheter
            att till- godogöra sig ökad fritid genom rekreation och friluftsliv.
            Den allmänna se- mestern har förlängts till fyra veckor och arbetsveckan
            förkortats till 45 timmar. En ny generell förkortning av arbetsveckan
            är aktuell och förbe- reds av 1963 års arbetstidskommitté. Allt
            talar för att inom en relativt nära framtid beslut kommer att
            fattas om införande av 40-timmarsveckan. I samband härmed är det
            lämpligt att aktualisera en partiell kalender- reform. I första
            hand bör man utreda förläggningen av trettondagen och Kristi himmelsfärdsdag.
            Man kan ifrågasätta om inte dessa båda fristående helgdagar bör
            få ändrad placering och lämpligen förläggas i anslutning till
            söndag. Ur rekreationssynpunkt är värdet av en fristående helgdag
            begränsat, då den ofta inte kan utnyttjas effektivt. En medveten
            strävan är att söka få fritid och ledighet förlagd i slutna, sammanhängande
            perioder som till- låter medborgarna att bättre använda denna
            tid. För arbetslivet är fristående helgdagar olägliga genom att
            vålla produk- tionsinskränkning och störningar i driften. Arbetsveckan
            splittras, och för många industrier uppstår dryga kostnader genom
            extra stopp i arbetet etc. Ur kyrklig synpunkt kan det verka betänkligt
            att ändra bestående ord- ning i kyrkoåret och helgdagarnas placering.
            När dubbelhelg infördes ge- nom ändrad förläggning av fristående
            helgdag i 1952 års reform restes av kyrkliga myndigheter vissa
            invändningar, dock inte så starka att refor- men avstyrktes. Även
            med beaktande av sådana synpunkter synes övervägande skäl tala
          </p>
          <pb facs="riksdagen-motions-pdf/data/1966/mot_1966__fk__45/mot_1966__fk__45-002.pdf"/>
          <p>
            6 Motioner i Första kammaren, nr 45 år 1966
          </p>
          <p>
            för att nu låta utreda en kalenderreform. Den borde i första
            hand syfta till att förlägga trettondagen och Kristi himmelsfärdsdag
            till en lördag i an- slutning till närmast infallande söndag,
            så att i båda fallen dubbelhelg skapades. Därigenom skulle möjligheterna
            till rekreation och samman- hängande ledighet förbättras och effektiviseras,
            och olägenheterna för nä- ringslivet av arbetsveckans splittring
            skulle minskas. Ur kyrklig synpunkt kan trettondagen inte anses
            ha sådan central ställ- ning att detta skulle vara ett avgörande
            argument mot ändring. Beträffan- de Kristi himmelsfärdsdag kan
            större tvekan måhända uppstå, men då skälen i övrigt talar för
            att också den får fast förläggning i anslutning till söndag bör
            utredningen även omfatta denna helgdag. Det bör vara utredningen
            obetaget att även överväga andra alternativ för dessa helgdagars
            förläggning och att ge kalenderreformen en vidare omfattning för
            att främja de syften som ovan betonats. Utredningen synes lämpligen
            kunna ske i samband med eller utföras av 1963 års arbetstidskommitté.
            Med stöd av ovanstående hemställer jag, att riksdagen i skrivelse
            till Kungl. Maj:t måtte begära utredning om en partiell kalenderreform.
          </p>
          <p>
            Stockholm den 18 januari 1966
          </p>
          <p>
            Yngve Möller
          </p>
        </div>
      </div>
    </body>
  </text>
</TEI>
