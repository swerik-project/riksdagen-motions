<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-02110">
  <teiHeader>
    <fileDesc>
      <titleStmt>
        <title>Infrastruktursatsningar i Blekinge</title>
        <author corresp="i-3L2NmwsjEcuGo8fdwvHsQi i-VKn82G8HqN17j19VTfbE9g">av Magnus Manhammar och Heléne Björklund (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2110 av Magnus Manhammar och Heléne Björklund (båda S)</title>
          <idno type="rdwebb">H6022110</idno>
          <rs type="number">2110</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6022110/text</ref>
          <ref type="dokument_url_html">http://data.riksdagen.se/dokument/H6022110</ref>
          <ref type="dokumentstatus_url_xml">http://data.riksdagen.se/dokumentstatus/H6022110</ref>
          <ref type="docx">http://data.riksdagen.se/fil/CBE81D17-53F1-4309-8686-DB3F9C7374C5</ref>
          <ref type="pdf">http://data.riksdagen.se/fil/B9EF49E0-CDA3-4E7E-BA73-47549D2979FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VKn82G8HqN17j19VTfbE9g</idno>
            <name>Heléne Björklund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BaPBd4No7V8QHVprEVeDkf" type="signed"/>
        <correspContext corresp="i-BaPBd4No7V8QHVprEVeDkf">
          <note type="signatory" corresp="i-3L2NmwsjEcuGo8fdwvHsQi"/>
          <note type="signatory" corresp="i-VKn82G8HqN17j19VTfbE9g"/>
        </correspContext>
        <correspAction xml:id="i-RaDYcsr2v45bJua9qufDeg" type="submitted">
          <date when="2018-11-29"/>
          <time when="14:24:28"/>
        </correspAction>
        <correspAction xml:id="i-Q89rw8DMXPhzyw6qpTccm4" type="reviewed">
          <date when="2018-11-29"/>
          <time when="15:04:45"/>
        </correspAction>
        <correspAction xml:id="i-4TJQZUCo6X26QnzD4Hrc6q" type="referred">
          <date when="2018-12-05"/>
        </correspAction>
        <correspAction xml:id="i-9ZzQjofWpWfsTRMCLkWrSr" type="assigned">
          <date when="2019-06-07"/>
          <time when="13:18:32"/>
        </correspAction>
        <correspContext corresp="i-9ZzQjofWpWfsTRMCLkWrSr">
          <ref type="assignedTo">Trafikutskottet</ref>
        </correspContext>
        <correspAction xml:id="i-4q29LMWeCe4jK5RHPLPDHS" type="behandlas_i"/>
        <correspContext corresp="i-4q29LMWeCe4jK5RHPLPDHS">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5yFk2LwBkCGw9m3ZcWNFoy" type="motHeader">
        <div xml:id="i-a8DAYhYkftVapyFVpigs9" type="motTitle">
          Motion till riksdagen 2018/19:2110 av Magnus Manhammar och Heléne
          Björklund (båda S) Infrastruktursatsningar i Blekinge
        </div>
      </div>
      <div xml:id="i-3ao6mZrABGCn2XaLhiG2bn" type="motBody">
        <div xml:id="i-QN9VAxTQbfwdPuxuPkUkT" type="motProposal" subtype="förslag">
          <head xml:id="i-9bUcsk1vGU8Rqv16FFbLzd">
            Förslag till riksdagsbeslut
          </head>
          <list xml:id="i-NGC5khYpqnqGaw2NjDJWqq">
            <item xml:id="i-95RomJjZR6GC5Tttf2TFFw" sortKey="Yrkande 1">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för ökade
              infrastrukturinvesteringar i Blekinge län samt möjligheten att
              utarbeta en nationell strategi för att möta den ökade utrikeshandeln
              österut och tillkännager detta för regeringen.
            </item>
          </list>
        </div>
        <div xml:id="i-X4navcwc35jdaktTgX6rk7" type="motContent">
          <head xml:id="i-F7X45UgoRFmk7r6makHxfn" type="h1">
            Motivering
          </head>
          <p xml:id="i-KUsja94U4187brrEL4xPCj">
            Det är av största vikt att Blekinge har en robust och fungerande
            infrastruktur, inte minst för tillväxten i hela Sverige. Blekinges
            geografiska läge, vid södra Östersjön, är centralt för den ökade
            handeln med Polen, Centraleuropa, Baltikum och vidare mot Asien.
            Blekinge ligger också nära Öresundsregionen som är den största
            tillväxtmotorn i Sydsverige. Blekinges hamnar är en viktig port
            för svensk industris export- och importbehov, handel och främjande
            av kontakter med länder i och bortom Europa.
          </p>
          <p xml:id="i-RVkKv96YL7JzEr5VCH7CPx">
            En genomtänkt infrastruktur är förutsättningen för att Blekinge
            ska fortsätta att utvecklas i rätt riktning. Tillgänglighet till
            arbete, utbildning, bostad, service och kultur genom smidiga kommunikationer
            har stor betydelse i människors vardag. Infrastruktur, kollektivtrafik,
            näringslivsutveckling, bostadsbyggande, forskning och innovation
            hänger ihop och måste samverka för att resurserna ska användas
            effektivt.
          </p>
          <p xml:id="i-C1d1aSfCw9VtXw6GtUJMiy">
            Kontinuitet är viktig i planeringen av infrastrukturprojekt.
            Det är därför viktigt att de redan beslutade planerna för infrastruktur
            i Sydsverige genomförs. Samtidigt har en del nya förutsättningar
            tillkommit genom beslutet om utbyggnad av nya stambanor för höghastighetståg.
            Det ekonomiska utrymmet har utvidgats och det ökade utrymmet bör
            nu användas till projekt i Sydsverige.
          </p>
          <p xml:id="i-KwA4LfDdSzcsam2GC1geBM">
            OECD pekar i rapporten om Småland–Blekinge på brister i infrastrukturen
            där länet har sämre tillgänglighet via väg- och järnvägsnätet
            till EU-marknader än regioner som ligger längre bort. En anledning
            är att efterkrigstidens politik har gynnat ett västligt transportnät
            på bekostnad av de mer östliga. Det håller långsamt på att förändras.
            I och med östutvidgningen av EU och stärkandet av ekonomierna
            i öst har bilden förändrats. Det kommer att innebära en kraftig
            ökning av godstransporter genom sydöstra Sverige i framtiden.
            Enligt Trafikverket kan godsflödet mot dessa områden komma att
            överstiga det som går mot Västeuropa i absoluta tal redan 2030.
            Även Kapacitetsutredningens prognoser för 2050 slår fast att den
            internationella handeln förväntas öka, särskilt mot östra Europa,
            Ryssland och Asien. Cirka 90 procent av landets export- och importgods
            transporteras till sjöss, vilket gör sjöfarten till det för utrikeshandeln
            viktigaste trafikslaget.
          </p>
          <p xml:id="i-8FsMG1Xc6hXLoqrX4okwCj">
            Blekinges hamnar måste kopplas samman med EU:s TEN-T-korridor
            Scan Med i Sverige. Gör man det har man kopplat ihop TEN-T-korridoren
            med de i Baltikum och Polen. Hamnarna i Karlshamn och Karlskrona
            ingår redan i TEN-T i det s.k. Motorways of the Sea. Det är en
            koppling vi själva kan besluta oss för att göra och som ger svensk
            industri ökad tillgång till de växande marknaderna i ost.
          </p>
          <p xml:id="i-MY1B7oFAgmicK29nHdEGG5">
            Med Sydostlänken, en idag ca 16 km felande länk mellan Blekinge
            kustbana och Södra stambanan i Älmhult, kan betydande samhällsekonomiska
            vinster göras genom ökade godstransporter på järnvägen. Genom
            utbyggnaden av E22 mellan Ronneby och Nättraby i förslaget till
            nationell plan och föreslagna förbättringar av riksväg 27 och
            15 i länsplanen ökar tillgängligheten och kvalitén i transportarbetet.
          </p>
          <p xml:id="i-CrLexmaPtURXYGAyn1rsHb">
            I dag saknas en nationell strategi för hur man avser att utveckla
            sydöstra Sveriges infrastruktur för att möta upp den ökade östorienterade
            handeln. Vi anser att regeringen måste upprätta en sådan nationell
            strategi.
          </p>
          <head xml:id="i-CrW8XzisqXH6gWxgwCjGbw" type="h2">
            Blekinges hamnar och vägar
          </head>
          <p xml:id="i-FuzsF8KZDGnPBGULddN96B">
            I Trafikverkets underlagsrapport redovisas prognoser för TEN-hamnarna
            där Karlshamn med Karlskrona beräknas öka volymerna till totalt
            11,8 miljoner ton till år 2030. Ökningen i båda hamnarna har under
            den senaste 10-årsperioden legat kring sju procent årligen, vilket
            överstiger Trafikverkets prognoser.
          </p>
          <p xml:id="i-3igGBRb96tvsy1AUdpUxmu">
            Karlskrona–Gdynia-rutten ansluter Sverige med Polen. För tillfället
            finns det endast ett rederi som kör på denna rutt, Stena Line.
            Linjen trafikeras av fyra färjor med 22 avgångar och lika många
            ankomster per vecka med en restid från ca 10 timmar och 15 minuter.
            Det finns överfarter upp till 21 gånger per vecka med en resetid
            från ca 10 timmar och 15 minuter. Karlskrona–Gdynia har utökat
            till tre färjor med planering för en fjärde färja under 2018.
            Karlskrona hamn är direkt kopplad till EU:s TEN-T-korridor, Baltic-Adriatic
            Corridor, via Gdynia. Den ökade trafiken mellan Karlskrona och
            Gdynia innebär att hamn- och industriområdet på Verkö kommer att
            byggas ut under de närmaste åren för att kunna möta kommande volymökningar.
          </p>
          <p xml:id="i-XVJznNQPfe8Xkxzt7ihJsG">
            Färjelinjen mellan Karlshamn och Klaipeda är idag den största
            linjemässiga godsförbindelsen mellan Sverige och Baltikum. Större
            färjor har satts in på linjen och man har under 2016 utökat från
            2 till 3 färjor, som utgör den enda förbindelsen österut från
            södra Sverige. Rederiet planerar för att investera i ytterligare
            större färjor som skulle bli några av de större som går i Östersjön.
          </p>
          <p xml:id="i-Dk26Z36h4GbbzmZdMLGiZG">
            E22 ingår i TEN-T Comprehensive Network och är den pulsåder i
            transportsystemet som binder samman städer och hamnar längs ostkusten.
            I Blekinge med centralorterna utefter kusten utgör E22 förbindelselänken
            för såväl vardagsresande som transporter och är sålunda av fundamental
            betydelse för länets utveckling. E22 har idag begränsad tillgänglighet,
            man behöver åstadkomma robusta transportvägar via hamnarna och
            samtidigt bejaka övrig trafik. Den alltmer ökade lastbilstrafiken
            över E22 Lösen–Jämjö ska rymmas med personbilar och jordbruksfordon
            på en 7–9 m bred landsväg utan mötesseparering. Vägen passerar
            genom Jämjö tätort förbi en skola med 30 km i timmen. Trafikverket
            arbetar nu med förberedelser för att börja bygga denna sträcka
            och vi förutsätter att bygget påbörjas som planerat 2020.
          </p>
          <p xml:id="i-YV1yELEm4mipKvbWnhEUUd">
            E22 Ronneby öst–Nättraby är en länk i stråket mellan Karlskrona
            hamn och Västsverige/Göteborg. Vägsträckan ligger för utbyggnad
            i förslaget sdtill nationell plan. Det är en del i ett för länet
            viktigt regionalt pendlingsstråk, och genom utbyggnaden förstärks
            anslutningen för godstrafik till hamnen i Karlskrona.
          </p>
          <head xml:id="i-SvwoKJvbRafYMkG5gQfoce" type="h2">
            Järnvägen
          </head>
          <p xml:id="i-EoXu5cTntXQo4MhMfAY6xm">
            Sydsverige har ett strategiskt läge med nära kopplingar till
            såväl Mälardalen och Västsverige som övriga Europa. Hela 26 procent
            av Sveriges befolkning bor i Sydsverige. Riksdagen har beslutat
            om utbyggnad av nya stambanor för höghastig­hetståg i Sverige.
            För Sydsveriges del är den södra delen, Jönköping–Malmö, av mycket
            stor betydelse. De planerade höghastighetsspåren kommer i högsta
            grad att påverka Blekinge. Vi vill se en snabb utbyggnad av två
            nya stambanor som kopplar an till befintliga Västkustbanan, Södra
            stambanan och anslutande sidobanor. Beslutet att bygga ut till
            fyra spår mellan Lund och Hässleholm är av största betydelse för
            att öka kapaciteten där bristen är som störst idag. Vi anser att
            utbyggnaden måste starta från storstäderna, där kapacitetsbristen
            är störst idag. Vi vill också att stambanornas utbyggnad ska samordnas
            med förbättringar av sidobanorna och den regionala trafiken. Blekinge
            kustbana och järnvägen Hässleholm–Kristianstad Blekinge kustbana
            Skåne­banan mellan Hässleholm och Kristianstad är för transporter
            och resande med tåg motsvarande pulsåder som E22 är på vägsidan.
            För Blekinge innebär dessa ett miljö- och klimatvänligt resande
            mellan länets centralorter utmed kustzonen och med Skåne och Öresundsregionen.
            För godstrafik på järnväg via Karlshamns hamn är det den enda
            vägen så länge inte Sydostlänken mellan Södra stambanan/Älmhult
            och Blekinge kustbana byggs ut. Kapacitetsbristerna är akuta på
            Skånebanan och behovet av åtgärder i form av mötesspår och partiellt
            dubbelspår är mycket angelägna för att kunna erbjuda resor med
            tåg i en ökad arbetsmarknadsförstoring. När Blekinge kustbana
            byggdes var topografin en förutsättning som gjorde att sträckningen
            blev mycket krokig. Det gör att restiden är oproportionerligt
            lång, och utan kapacitetshöjande åtgärder är det inte möjligt
            att öka restiden eller turtätheten mellan Karlskrona och Kristianstad.
            En första mindre etapp i form av mötesspår är föreslagen i nationell
            plan. Viktigt är att påbörja nästa etapp i strävan mot minskad
            restid.
          </p>
          <p xml:id="i-ES3YXht1gmso41nknhLjat">
            Avsaknad av triangelspår i Hässleholm omöjliggör tillträde för
            norrgående järnvägs­trafik på Södra stambanan till Blekinge kustbana,
            som därför måste fortsätta på stam­banan för att i Malmö vända
            tågen för att angöra Blekinge kustbana. Det medför att godstransporter
            belastar stambanan där kapacitetsbristerna är som störst helt
            i onödan och med ökade ledtider som följd.
          </p>
          <head xml:id="i-8f32UBGJ3KMRfqe6jSgrAJ" type="h2">
            Sydostlänken
          </head>
          <p xml:id="i-K9hmSJnx3fPB1CpnYWnfJt">
            Det finns goda skäl för en upprustning och förlängning av Sydostlänken.
            En utveckling av banan skulle bidra till stabiliteten i järnvägssystemet
            i södra Sverige och samtidigt, på ett avgörande sätt, underlätta
            för den ökade handeln med östra Europa och Asien. Den hårt belastade
            Södra stambanan söder om Älmhult skulle också avlastas genom Sydostlänken.
            Sydostlänken skulle bidra till ökad flexibilitet och robusthet
            i transport­systemet för både gods- och persontrafik och integrera
            Blekinge, södra Småland och Skåne i en gemensam arbetsmarknadsregion.
            Sydostlänken skulle bli en del i en klimatvänlig transportkorridor
            för export och import över Östersjön till de växande marknaderna
            i östra Europa och Asien. Trafikverket har också i järnvägsutredningen
            och i underlaget till nationell plan beräknat att Sydostlänken
            är samhällsekonomiskt lönsam. Näringslivet i regionen har starkt
            betonat behovet av Sydostlänken, däribland Volvo personvagnar,
            Ikea och Karlshamns hamn. Ikea bygger ut och stärker sin position
            i Älmhult, Volvo personvagnar satsar 35 miljarder i Sverige, däribland
            i nya produk­tionsanläggningar i Olofström.
          </p>
          <p xml:id="i-QQzDmJTxdbv8bHD514R875">
            Sydostlänken finns tack vare regeringen Löfven med i den nationella
            planen för infrastruktur 2018-2029. Byggstart för den nya banan
            är planerad till år 2024. Vi förut­sätter att Sydostlänken prioriteras
            även av kommande regeringar och av riksdagen.
          </p>
          <head xml:id="i-TZ63VBmQeboE8riusYCtiz" type="h2">
            Tillväxtregion med starka SME med rätt förutsättningar
          </head>
          <p xml:id="i-AdTyKJ2xbib28bVKwvduWg">
            Sydsverige har en flerkärnig sammansättning av orter. I alla
            delar av Sydsverige finns goda utvecklingsmöjligheter med tillväxtmotorer
            och regionala kärnor som har en snabbare befolknings- och sysselsättningstillväxt
            än genomsnittet och städer med dynamisk tillväxt.
          </p>
          <p xml:id="i-33TqFESNs7ViUV7rzNNdJ1">
            Tillväxtmotorerna skapar tillväxteffekter för hela närområdet
            och har därför stor betydelse för sina regiondelar. En gemensam
            strategisk planering av infrastruktur och kollektivtrafik skapar
            förutsättningar för både arbetsmarknad och utbildning i Blekinge.
            Utöver det behöver flaskhalsar i det nationella och regionala
            vägnätet tas bort. Insatser­na är centrala för kompetensförsörjning,
            välfungerande arbetsmarknader och för före­tagens konkurrenskraft.
          </p>
          <p xml:id="i-WaR474Hsm6jWJBVqc5crRZ">
            Blekinge har en näringslivsstruktur bestående av små och medelstora
            företag som kan växa om förutsättningarna är de rätta. En robust
            kollektivtrafik är en förutsättning för företagens tillgång till
            arbetskraft. I Blekinge finns brister i järnvägsnätet, vilket
            innebär långa restider, och detta bidrar till att tåget inte är
            konkurrenskraftigt jämfört med bilen. Blekinge ligger nära stora
            tillväxtområden men har ett tidshandikapp i järnvägstrafiken.
            Som en jämförelse kan nämnas att tidsavståndet mellan Karlskrona
            och Malmö är nästan exakt detsamma som mellan Linköping och Malmö.
            Detta trots att avståndet i kilometer är närmast det dubbla mellan
            Linköping och Malmö. Dåliga tågförbindelser inverkar även på resor
            till Stockholm, där flyget idag har en stor betydelse för kommunikationer
            för näringsliv och boende i Blekinge.
          </p>
          <head xml:id="i-PWAWWekWNsgNvTHmEzRh8v" type="h2">
            Kust-till-kust-banan
          </head>
          <p xml:id="i-GREBtheq1CHwGnn5AJHyPn">
            Kust-till-kust-banan mellan Karlskrona/hamnen på Verkö och Alvesta
            kan efter upprustningen av sträckan Emmaboda–Verkö 2013 trafikeras
            av godstransporter. Kapacitetsbrister mellan Alvesta och Växjö
            efter 2025 riskerar att hämma såväl resor som ökade godstransporter
            på Kust-till-kust-banan. Det skulle te sig orimligt om det finns
            en kvarstående flaskhals i systemet som medför att nu genomförda
            investeringar inte får avsedd effekt.
          </p>
          <p xml:id="i-VS1gVB6rVMterQSa2pXJgR">
            En modern infrastruktur i Blekinge är avgörande, inte bara för
            länet i sig, utan för hela den exportberoende svenska ekonomin.
          </p>
        </div>
        <div xml:id="i-JVwAFxTho8VjwVDBcGUHCh" type="signatureBlock">
          <list xml:id="i-Wa2Dd7G39WdfBeGHWCBFFh">
            <item xml:id="i-KWzkDfY4PHMrs1neMZZKoC" who="i-3L2NmwsjEcuGo8fdwvHsQi" type="signature">
              Magnus Manhammar (S)
            </item>
            <item xml:id="i-2Yz982yEwFraXqswiEUmtL" who="i-VKn82G8HqN17j19VTfbE9g" type="signature">
              Heléne Björklund (S)
            </item>
          </list>
        </div>
      </div>
    </body>
  </text>
</TEI>
