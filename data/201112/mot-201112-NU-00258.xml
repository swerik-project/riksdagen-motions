<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00258">
  <teiHeader>
    <fileDesc>
      <titleStmt>
        <title>Minskad energianvändning</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad energianvändning</title>
          <idno type="rdwebb">GZ02N258</idno>
          <rs type="number">N258</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N258/text</ref>
          <ref type="dokument_url_html">http://data.riksdagen.se/dokument/GZ02N258</ref>
          <ref type="dokumentstatus_url_xml">http://data.riksdagen.se/dokumentstatus/GZ02N258</ref>
          <ref type="doc">http://data.riksdagen.se/fil/E35D2B1B-3F61-4031-BE00-F1EC122FF1DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8VxTiFADPxGpAgGZfQEmKN" type="signed"/>
        <correspContext corresp="i-8VxTiFADPxGpAgGZfQEmKN">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-FLztemKTpCFNYxLwaFNJPn" type="numbering">
          <date when="2011-10-05"/>
        </correspAction>
        <correspAction xml:id="i-LLq1kJuLPyDSYcSdffKwzH" type="submission">
          <date when="2011-10-03"/>
        </correspAction>
        <correspAction xml:id="i-DiUqy88kgXHdReyZKFdQHh" type="transfer">
          <date when="2011-10-02"/>
        </correspAction>
        <correspAction xml:id="i-Vu9Nggnh2mGvJHypKs8HuD" type="assigned"/>
        <correspContext corresp="i-Vu9Nggnh2mGvJHypKs8HuD">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9w1v32xzDQbEqeu9N69F9k" type="motBody">
        <div xml:id="i-7WjGTycFAgfPQgqpQzHYLY" type="motProposal" subtype="förslag">
          <head xml:id="i-XvH2GtE4m4qM2ir1RaXY9b">
            Förslag till riksdagsbeslut
          </head>
          <list xml:id="i-Et2mSqc4AhRbCu9mLagoPV" style="ol">
            <item xml:id="i-Dv33Mq8UqvQSN1cKCPGYQH">
              Riksdagen tillkännager för regeringen som sin mening vad som
              anförs i motionen om att införa ett mål för minskad total energianvändning.
            </item>
            <item xml:id="i-ExoKLLMdahxRKSKKyLABuH">
              Riksdagen tillkännager för regeringen som sin mening vad som
              anförs i motionen om att införa ett system för vita certifikat.
            </item>
            <item xml:id="i-Hx7u54pq4DWiKxUCKMvriE">
              Riksdagen tillkännager för regeringen som sin mening vad som
              anförs i motionen om att timmätning av el bör införas i alla hushåll.
            </item>
            <item xml:id="i-7nEGETsLYf9JaMxznSLJot">
              Riksdagen tillkännager för regeringen som sin mening vad som
              anförs i motionen om att nätavgiften för eldistribution bör slopas
              och läggas in i det rörliga elpriset.
            </item>
            <item xml:id="i-3jrcGfTj4AkpfuVYL8PgmV">
              Riksdagen tillkännager för regeringen som sin mening vad som
              anförs i motionen om att stärka energideklarationen. 1
            </item>
          </list>
          <p xml:id="i-HS1Zw1MHfsbZihsxiQsohL">
            1 Yrkande 5 hänvisat till SkU.
          </p>
        </div>
        <div xml:id="i-6dehbjZbi6xdCeQqKZmaiY" type="motContent">
          <head xml:id="i-T52U6C22Xya3VFfN7F5adb" type="h1">
            Motivering
          </head>
          <p xml:id="i-LEXKGEcd2xckcQRArVbGPP">
            Användningen av energi i alla dess former är förknippad med miljöpåverkan.
            Beroende på vilken energikälla som används och hur utvinningen
            sker kan konsekvenserna vara stora eller små, men de är alltid
            negativa.
          </p>
          <p xml:id="i-SdjjAxJXZrrM3i3gZrxqnQ">
            Den mest miljövänliga energin är den som inte produceras. Det
            är också den billigaste det är mångfalt billigare och mer kostnadseffektivt
            att effektivisera sin användning än att bygga nya kraftverk, förstärka
            näten och förstöra miljön.
          </p>
          <p xml:id="i-P2UyD2L5KLsTQ3sX8TQPfh">
            För Miljöpartiet de gröna är därför en ökad effektivitet i energianvändningen
            en prioritet och vårt mål är att användningen av energi minskar
            även när ekonomin växer.
          </p>
          <head xml:id="i-5Xzd1tfreoBdcVGai3UEAm" type="h2">
            Det svenska icke-målet
          </head>
          <p xml:id="i-SLcfi8yMHPkQp1qTNutJSd">
            Regeringen har föreslagit ett mål för energieffektivisering med
            20 procent till år 2020. Enligt proposition 2009/10:1 uttrycks
            målet som ett sektorsövergripande mål om minskad energiintensitet
            om 20 procent mellan år 2008 och 2020. Ett mellanliggande mål
            är att energibesparingen år 2010 är minst 6,6 procent av det årliga
            genomsnittet för energianvändningen 20012005.
          </p>
          <p xml:id="i-QgcxCdTZzVPosPg8BiRqfq">
            Uttryckt på ett något mer begripligt sätt innebär regeringens
            förslag att användningen av energi per producerad krona i BNP
            ska minska. Det ska gå åt 20 procent mindre energi för att producera
            en krona år 2020 än vad som behövdes 2010.
          </p>
          <p xml:id="i-Esr6KfxgbfFAWEBUeworzy">
            Detta är inte något särskilt radikalt mål. Faktum är att en sådan
            effektivisering redan sker och att den har pågått i decennier.
            Den tekniska utvecklingen i samhället gör att maskiner, motorer,
            fordon, hushållsapparater och elektronik blir allt mer effektiva,
            de drar allt mindre energi.
          </p>
          <p xml:id="i-qzjmM6LRKVLHo3P6TnaUJ">
            Denna spontana effektivisering uppgår till mellan 1,5 och 2 procent
            per år. Energimyndigheten förutser i sin prognos, baserad på styrmedel
            beslutade till och med halvårsskiftet 2008 alltså innan regeringen
            la sitt förslag, en energieffektivisering på nära 2 procent årligen
            fram till 2020.
          </p>
          <p xml:id="i-XENUszhgFY1nfwKbRyaYuc">
            Alldeles oavsett regeringens förslag kommer alltså energianvändningen
            i Sverige att effektiviseras med cirka 20 procent. Regeringens
            mål är att bedriva vad som brukar kallas business as usual , BAU,
            att fortsätta göra ingenting.
          </p>
          <p xml:id="i-NecfNtf9t2PD5oRMh56sSs">
            Om målet nås vilket verkar givet kommer energianvändningen i
            Sverige år 2020 att vara minst lika stor som idag. Troligen kommer
            det att leda till en ökad energianvändning eftersom den ekonomiska
            tillväxten kan antas bli större än effektiviseringsmålet.
          </p>
          <head xml:id="i-2pmwBX6Kg34mCRb51ks8mu" type="h2">
            EU:s mål
          </head>
          <p xml:id="i-7YTGuGhovsb4kof7o3P4a2">
            I EU:s klimat- och energipaket finns ett liknande, men betydligt
            mer ambitiöst, mål. Syftet med målet är att minska energianvändningen
            jämfört med dagens nivå, inte att bara fortsätta som hittills.
            Unionens regeringschefer har ställt sig bakom en årlig effektivisering
            med 3,3 procent, eller 1,5 procent under BAU, en effektivisering
            som är mer än dubbelt så stor som förslaget från den svenska regeringen.
          </p>
          <p xml:id="i-AQvjYhYJb4nghKbbn5C2R6">
            EU:s mål är alltså att effektiviseringen ska vara större än den
            ekonomiska tillväxten och att energianvändningen ska minska med
            cirka 1,5 procent jämfört med 2010.
          </p>
          <p xml:id="i-cgjXyzuQ2dU4qXf2pbyMr">
            Miljöpartiet de gröna anser att det viktiga är att fokusera på
            en minskad energianvändning, inte bara på att användningen ska
            bli mer effektiv. Effektiviseringsmål är som framgår ovan komplexa
            att jobba med och resultatet är inte nödvändigtvis en minskad
            energianvändning. För miljön är det däremot den totala energianvändningen
            som räknas eftersom den är direkt kopplad till utsläpp av växthusgaser
            och annan miljöpåverkan.
          </p>
          <p xml:id="i-FXHPyUfCWbX8L8ToLpQRDT">
            Sådana mål finns på flera ställen i världen. I Danmark finns
            till exempel en partiöverskridande överenskommelse om att minska
            energianvändningen med två procent till år 2011 jämfört med år
            2006.
          </p>
          <p xml:id="i-W8XJnH2Akj8iwYUyhtjPSG">
            Miljöpartiet de gröna anser att Sveriges mål för energianvändning
            bör omformuleras så att det innebär en minskning av energianvändningen
            i Sverige i absoluta tal, inte bara relativt. Målet bör gå fram
            till 2020 som är det målår EU föreslagit för energieffektivisering.
            Detta bör riksdagen ge regeringen till känna som sin mening.
          </p>
          <head xml:id="i-Z14XNqxysNV8Y3LhrtQf2" type="h1">
            Ansvar för smart energianvändning
          </head>
          <p xml:id="i-PjcCuofL3996yZdq75v4UD">
            För att öka effektiviteten i energianvändningen har flera länder
            infört system som skapar en marknad för energieffektivisering
            och minskad energianvändning, en sorts ansvar för att energianvändningen
            ska vara genomtänkt, effektiv och smart. Sådana system finns i
            Italien, Frankrike, Storbritannien, Danmark och Flandern i Belgien
            samt i över hälften av USA:s delstater.
          </p>
          <p xml:id="i-G5YfMEX6qJ3gD9FXFSuH1L">
            Utformningen av systemen för ett sådant ansvar varierar stort,
            men ofta används så kallade vita elcertifikat. Dessa fungerar
            ungefär som dagens gröna elcertifikat men syftar till att minska
            energianvändningen.
          </p>
          <p xml:id="i-PL7dMe4diBmutRpZoBvn5n">
            I ett system med certifikat måste elleverantörer medverka till
            att elanvändningen effektiviseras med en viss andel av den mängd
            el de säljer. Det är valfritt för bolaget om man vill genomföra
            åtgärderna själv eller köpa intyg vita certifikat från andra aktörer
            som visar att de har minskat energianvändningen. Vilka investeringar,
            till exempel byte till treglas­fönster eller elsnåla vitvaror
            i hyresfastigheter, som ger rätt till försäljning av vita certifikat
            bestäms av energimyndigheten.
          </p>
          <p xml:id="i-4WDWxGaAaC67RCBPFs9JdZ">
            Marknaden gör att de billigaste effektiviseringsåtgärderna efterfrågas,
            vilket ger möjlighet att styra resurserna till de mest kostnadseffektiva
            besparingsåtgärderna. Ett system med vita elcertifikat är ett
            mycket pedagogiskt verktyg för att stimulera till minskad elanvändning.
          </p>
          <p xml:id="i-Qvo6n2aANEWpHa5KQEyVi6">
            Att införa ett system med ansvar för energinytta har diskuterats
            länge i Sverige. Tyvärr har Energimyndigheten i en utredning ställt
            sig negativ till metoden med vita elcertifikat bland annat med
            följande motivering: Sveriges energipolitik bygger på energimarknader
            där styrmedel syftar till att ta bort marknadsmisslyckanden, exempelvis
            EU:s handelssystem men också t.ex. energimärkning. Vita certifikat
            syftar inte till att hantera något marknadsmisslyckande som inte
            redan hanteras av något annat styrmedel . 1
          </p>
          <p xml:id="i-8KvEB12oUitWPMsBnTbAEn">
            Detta påstående är närmast häpnadsväckande. Myndigheten menar
            alltså att problemet redan hanteras på ett tillfredsställande
            sätt får man anta genom andra styrmedel. Detta går stick i stäv
            med bedömningar från andra aktörer, till exempel Energieffektiviseringsutredningen.
            Där slår man fast att potentialen för effektivisering är mycket
            stor och att effektiviseringar är lönsamma redan på kort sikt
            för både den enskilde och samhället men att de ändå inte genomförs
            därför att styrmedel saknas och att de som finns inte fungerar
            i detta syfte.
          </p>
          <p xml:id="i-JJCWcbpzS54Xcg2BLveZxB">
            Tyvärr har myndigheten också blandat samman metoderna för energinyttoansvaret
            med andra åtgärdsprogram som vänder sig till andra kategorier
            av energianvändare, t.ex. företag som ryms inom handelssystemet
            med utsläppsrätter (ETS). Man anför invändningar mot möjligheter
            att bedöma och mäta åtgärdernas effekt som är generellt giltiga,
            och det borde i så fall avse även gröna certifikat. Och man hävdar
            att vita certifikat skulle fördyra ny teknik relativt befintlig
            när det snarare torde vara så att ett system för energinyttoansvar
            kan skapa nischmarknader så att effektivare teknik snabbt blir
            billigare genom större serier och större konkurrens i upphandling.
          </p>
          <p xml:id="i-XSwQvpuC71ASWCpZvtqY91">
            Energimyndigheten verkar dessutom helt förbise de pedagogiska
            effekter som ett system med vita certifikat innebär.
          </p>
          <p xml:id="i-9iwTFaLPLN486git4r6Pqd">
            Miljöpartiet anser att Sverige behöver införa ett ansvar för
            smart energianvändning. Alla internationella erfarenheter visar
            att ett system med vita certifikat är effektivt och fungerar som
            drivkraft. Vi menar därför att ett system med vita certifikat
            skyndsamt bör införas i Sverige. Detta bör riksdagen ge regeringen
            till känna som sin mening.
          </p>
          <head xml:id="i-G3VgtJRNBFxnJEEL1AhSGn" type="h1">
            Inför timmätning av el i alla hushåll
          </head>
          <p xml:id="i-BVfLeXL86EgJiNgF4JeE3x">
            Miljöpartiet är övertygat om att människor och företag som får
            större makt över sin energisituation använder energi klokare och
            mer sparsamt. Idag har människor i praktiken inga andra möjligheter
            att reagera på det elpris de erbjuds än att avstå från att använda
            el. Konkurrensen på marknaden är begränsad, för att uttrycka sig
            försiktigt, och möjligheterna att kontrollera, eller att ens förstå,
            sin egen elanvändning är små. Möjligheterna att anpassa sig efter
            ändrad tillgång och ändrat pris på el är begränsade på grund av
            outvecklade system för prissättning och prisinformation.
          </p>
          <p xml:id="i-CaFp9fB7L5QjWJFop1AxWC">
            Med elmätare som registrerar elanvändningen timme för timme,
            i kombination med differentierade elpriser, får elkunderna mycket
            större möjlighet och motiv att styra sin elanvändning bort från
            de effekttoppar då elen är som dyrast att producera. Det innebär
            att energisystemet avlastas och utnyttjas effektivare.
          </p>
          <p xml:id="i-H8jWX8Ynhp5K6ybq2CEz6z">
            Om elkunderna kunde läsa av sin elmätare och elpriset kontinuerligt
            skulle många anpassa sin användning av el till tider då elen är
            billigast. Det skulle få positiva effekter både för konsumenten
            som får lägre energianvändning och kostnad och för samhället,
            som inte behöver använda lika mycket dyr och smutsig reservkraft
            eller importerad el.
          </p>
          <p xml:id="i-4f3oPsVfSLGhLjrP2PZ3Ry">
            Miljöpartiet anser därför att alla hushåll bör ges möjlighet
            till timavläsning av sin elanvändning. Detta bör riksdagen ge
            regeringen till känna som sin mening.
          </p>
          <head xml:id="i-FiQRAMG3dtgW1fr781EK2E" type="h1">
            Slopa nätavgiften
          </head>
          <p xml:id="i-N653tcega734heB34mAdCj">
            Mellan 10 och 30 procent av hushållens elkostnad utgörs av den
            fasta nätavgiften, som konsumenterna i praktiken inte kan påverka
            genom att minska sin elanvändning. Nätavgiften försvagar därför
            prisincitamentet för energieffektivisering i hushållen. För att
            få en bättre styrning bör distributionskostnaderna istället bakas
            in i det elpris elföretagen tar ut av sina kunder. Genom att ha
            ett rakt elpris utan fasta kostnader blir åtgärder för energieffektivisering
            i hushållen med en gång lönsammare. En minskad elanvändning minskar
            också behovet av utbyggd distributionskapacitet, vilket sänker
            distributionskostnaderna. Det är därför också bra för samhällsekonomin.
          </p>
          <p xml:id="i-M9bNPrTfLvupk4cjAk8Av3">
            Miljöpartiet menar därför att nätavgiften bör slopas och kostnaden
            integreras i elpriset. Detta bör riksdagen ge regeringen till
            känna som sin mening.
          </p>
          <head xml:id="i-CttuWgzt71QnWbV7AmtSVd" type="h1">
            Stärk energideklarationen
          </head>
          <p xml:id="i-RV4FLDz9L665e8GEt7yVvt">
            Det finns stor potential att göra energideklarationen till ett
            aktivt instrument som ger ordentliga resultat i form av minskad
            energiförbrukning. Riksrevisionen visar i rapporten Energideklarationer
            få råd för pengarna att de flesta deklarationer inte ger några
            tillförlitliga råd. En tredjedel görs utan besiktningar och sju
            procent ger åtgärdsförslag men utan att man gjort någon besiktning
            av fastigheten.
          </p>
          <p xml:id="i-9D2HqCt45LuZPdtu5azCcA">
            För att få igång en nödvändig energiomställning föreslår vi att
            åtgärdsförslagen ska baseras på varje byggnads verkliga förutsättningar
            och ges efter besiktningar och att man inför ett mål för åtgärdsförslagen
            som visar hur det är möjligt att halvera byggnadens energianvändning.
            Miljöpartiet föreslår att den som effektiviserat i förhållande
            till sin deklaration ska ges en eftergift på skatten. Detta bör
            riksdagen som sin mening ge regeringen till känna.
          </p>
        </div>
        <div xml:id="i-Lgtzon2bewbLEgFfBjxhu" type="motSignatures">
          <list xml:id="i-5P9DB8ERujg6Vgx2xV8jFU">
            <item xml:id="i-QbFTr6YTN9CV3fKyp2r6KT" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-9kN2QvmTRySSQ2CLLtqW7D" who="i-V1piU7dAy9T73Gqt6tm91j">
              Kew Nordqvist (MP)
            </item>
            <item xml:id="i-5YryEhfL38xbdZ1MXmH9SJ" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-MDjDpSrNZaSuvnDUiidoYe" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-XkrRzjF9qJiSaNgJpMLdZW" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-8n9mBHugE4y2xh22b6feh2" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-ArQtyNpBff2cLz1yTU7Suj" who="i-C2s3YhmmVmNkgvznmmnD4x">
              Per Bolund (MP)
            </item>
            <item xml:id="i-HqwFL7WKyUSwxGwuL4jqT1" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
