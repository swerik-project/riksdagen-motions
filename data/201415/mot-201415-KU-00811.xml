<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-00811">
  <teiHeader>
    <fileDesc>
      <titleStmt>
        <title>Lag om rätt till domstolsprövning av civila rättigheter och skyldigheter</title>
        <author corresp="i-Y5fgQ33MMnP4uyafJ9fz8i i-Kb87jeTEio4k4qCJeZ6pQE">av Robert Hannah och Said Abdu (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:811 av Robert Hannah och Said Abdu (FP)</title>
          <idno type="rdwebb">H202811</idno>
          <rs type="number">811</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H202811/text</ref>
          <ref type="dokument_url_html">http://data.riksdagen.se/dokument/H202811</ref>
          <ref type="dokumentstatus_url_xml">http://data.riksdagen.se/dokumentstatus/H202811</ref>
          <ref type="docx">http://data.riksdagen.se/fil/00C44E7D-B524-479B-9A02-75BA98862850</ref>
          <ref type="pdf">http://data.riksdagen.se/fil/B0E3CAD1-ACDD-40E8-87C8-AE92C61BFACB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AEhZKxxDzj73jURAiXHm6Y" type="signed"/>
        <correspContext corresp="i-AEhZKxxDzj73jURAiXHm6Y">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-Kb87jeTEio4k4qCJeZ6pQE"/>
        </correspContext>
        <correspAction type="submitted" xml:id="i-9T5szwDATyUpZRe1JSoch4">
          <date when="2014-11-06"/>
          <time when="14:32:21"/>
        </correspAction>
        <correspAction type="referred" xml:id="i-EKJAQXszcBMRih8q49HoSV">
          <date when="2014-11-12"/>
        </correspAction>
        <correspAction type="assigned" xml:id="i-Tfn8aHhca8k5gcb8XwBjCr">
          <date when="2016-04-27"/>
          <time when="12:37:42"/>
        </correspAction>
        <correspContext corresp="i-Tfn8aHhca8k5gcb8XwBjCr">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-DnvhuUZN4VSKH3fpLj1mxB"/>
        <correspContext corresp="i-DnvhuUZN4VSKH3fpLj1mxB">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:811 av Robert Hannah och Said Abdu (FP) Lag om rätt till domstolsprövning av civila rättigheter och skyldigheter</div>
      </div>
      <div type="motBody">
        <div type="motProposal" subtype="förslag">
          <head xml:id="i-FG6Gp7aHxLUJ7W6dzA7873">
            Förslag till riksdagsbeslut
          </head>
          <list style="ol">
            <item xml:id="i-JcfeobxoN1nVgxNS5kRXrN">
              Riksdagen tillkännager för regeringen som sin mening vad som
              anförs i motionen om att utreda möjligheten att införa en lag
              om rätt till prövning av civila rättigheter och skyldigheter som
              tillkommer enligt svensk lag, EU:s rättighetsstadga eller Europakonventionen.
            </item>
          </list>
        </div>
        <div type="motContent">
          <head type="h1" xml:id="i-KkHCsNmfoiSA1b5xccDT5y">
            Motivering
          </head>
          <p xml:id="i-XGo8qHkZD9UnPr6dpSXuun">
            Sedan Europakonventionens tillkomst har den svenska rättsordningen
            tagit stora steg framåt i det faktiska försäkrandet av fri- och
            rättigheter som enskilda åtnjuter genom svensk grundlag och Europakonventionen.
            För att tillgodose förenligheten med Europakonventionen har svenska
            lagar tillkommit (t.ex. rättsprövningslagen) medan andra lagar
            har ändrats (t.ex. förvaltningslagen). Sverige respekterar numera
            i hög grad de mänskliga rättigheterna enligt Europakonventionen.
            Ulf Bernitz har uttalat att det europeiska rättighetsskyddet gjort
            en ”fantastisk resa” i Sverige sedan ratificeringen av Europakonventionen.
            Tidigare var svenska jurister mest turister på ”seightseeing”
            i den internationella scenen.
          </p>
          <p xml:id="i-Um8sjRj2y1nHSBbp1AhEJF">
            Tyvärr finns än idag stora brister när det gäller möjligheten
            att åtnjuta de lagstadgade civila rättigheterna och skyldigheterna.
            Rättigheter ska enligt effektivitetsprincipen vara praktiska och
            effektiva och inte teoretiska eller illusoriska. Fastän detta
            fastställs i Sveriges grundlagar inte någon uttrycklig rätt till
            domstolsprövning av civila rättigheter och skyldigheter. Det enda
            stadgandet om rätt till domstolsprövning i Sveriges grundlagar
            återfinns i 2 kap. 9 § regeringsformen om rätt till domstolsprövning
            vid frihetsberövanden med anledning av brott eller misstanke om
            brott. Vidare stadgas sedan grundlagsreformen år 2010 i 2 kap.
            11 § regeringsformen att en rättegång ska genomföras rättvist
            och inom skälig tid.
          </p>
          <p xml:id="i-LfLy9w6rZQ5spFBCCvAg2G">
            Vid den senaste grundlagsreformen valde riksdagen att inte införa
            en grundlagsregel som garanterar enskilda rätten till domstolsprövning
            av civila rättigheter och skyldigheter. Detta fastän att flertalet
            remissinstanser, bl.a. Justitiekanslern, Skatteverket och Hovrätten
            över Skåne och Blekinge ansåg att det kunde vara behövligt för
            att tydliggöra bl.a. Europakonventionens krav på rätt till prövning
            av påstådda kränkningar av grundläggande fri- och rättigheter.
            Att en prövning ska ske inom skälig tid innebär inte en rätt för
            enskilda att få en prövning av sina civila rättigheter och skyldigheter.
            Lagstadgande om rätten till domstolsprövning av civila rättigheter
            och skyldigheter hittas istället i vanliga lagar och förordningar.
          </p>
          <p xml:id="i-GVNMdmwEKorvhUoePDiits">
            Vad gäller rätten till domstolsprövning inför förvaltningsdomstolar
            är regelsystemet både omfattande och komplicerat. Ur ett EU:s
            rättighetsstadga- och Europakonventionsperspektiv är det oväsentligt
            vilken domstol som utför prövningen, detta så länge utpekad allmän
            domstol, förvaltningsdomstol eller någon särskild inrättad nämnd
            uppfyller villkoren för att anses vara en domstol.
          </p>
          <p xml:id="i-FJVZt4rj1TZWfotiqVepgC">
            För att avgöra frågan ifall en enskild har rätt till en domstolsprövning
            måste man i ett första steg utreda ifall beslutet härrör ifrån
            regeringen eller en förvaltningsmyndighet. Härrör beslutet från
            en förvaltningsmyndighet så måste man utreda ifall det finns en
            specialbestämmelse om rätten till domstolsprövningen eller om
            generella regler i förvaltningslagen är tillämpliga. Även om det
            finns en specialbestämmelse som inte medger någon prövning så
            kan den enskilde med tanke på EU:s rättighetsstadgas och Europakonventionens
            krav ändå ha rätt till en domstolsprövning.
          </p>
          <p xml:id="i-9oBugE5mXQtXtJYDwkD1rF">
            Är det regeringen som beslutat i ett ärende så är det 1 § rättsprövningslagen
            som reglerar rätten till domstolsprövning. Enligt lagstadgandet
            har den enskilde rätten till en domstolsprövning om frågan i målet
            aktualiserar en prövning av civila rättigheter och skyldigheter
            enligt artikel 6.1 i Europakonventionen. Enligt 3 § rättsprövningslagen
            är det Högsta förvaltningsdomstolen som prövar dessa typer av
            mål.
          </p>
          <p xml:id="i-UV6kS14UpFm6zvZUsfhvpU">
            Om beslutet kommer ifrån en förvaltningsmyndighet så stadgar
            22 a § förvaltningslagen att den berörde har rätt att få en prövning
            hos en förvaltningsrätt. Domstolen måste dock beakta att förvaltningslagen
            enligt 3 § st. 1 är subsidiär i förhållande till specialförfattningar
            som reglerar rätten till domstolsprövning. Men är det så att en
            specialförfattning innehåller ett förbud mot överklagande till
            domstol så kan den enskilde ändå stödja sig på förvaltningslagens
            regler i vissa fall. Detta då 3 § st. 2 förvaltningslagen stadgar
            att reglerna om överklagande i förvaltningslagen alltid tillämpas
            om det behövs för att tillgodose rätten till domstolsprövning
            av civila rättigheter och skyldigheter enligt artikel 6.1 i Europakonventionen.
          </p>
          <p xml:id="i-ShkbDyBXmFfaKx2fYZzb16">
            Då förvaltningslagen är subsidiär kan bestämmelser i specialförfattningar
            fastställa att antingen en allmän förvaltningsdomstol, en allmän
            domstol eller en särskild domstol, såsom Migrationsdomstolen eller
            Miljödomstolen, är behörig domstol vid överklaganden av förvaltningsmyndigheters
            beslut. Vidare så är det även möjligt att specialförfattningar
            fastställer att myndighetsbeslut inte kan överklagas till domstol.
            Dessa förbud gäller självklart ifall beslutet inte har att göra
            med en prövning av civila rättigheter och skyldigheter. Men allt
            som oftast inkluderar myndighetsärenden i specialförfattningar
            med överklagandeförbud en prövning av civila rättigheter och skyldigheter.
          </p>
          <p xml:id="i-3MPFxHhBFmfXn81TTtNnp4">
            Genom 10 kap. kommunallagen kan vissa kommunala beslut överklagas
            till en förvaltningsrätt genom s.k. kommunalbesvär. Andra kommunala
            beslut överklagas genom s.k. förvaltningsbesvär till den domstol
            som det särskilt utpekas i en specialförfattning. Frågan om kommunalbesvär
            utgör en tillräcklig prövning och uppfyller villkoren enligt artikel
            6 i Europakonventionen är ifrågasatt.
          </p>
          <p xml:id="i-NCtLT95s56jnC8qEPbNNfL">
            Enskilda kan även vända sig till allmänna domstolar för att få
            förvaltningsbeslut prövade. Här gäller inte förvaltningsrättsliga
            lagar. Prövningen sker antingen genom en fullgörelsetalan enligt
            13 kap. 1 § rättegångsbalken eller genom en fastställelsetalan
            enligt 13 kap. 2 § rättegångsbalken. Dock finns det en regel för
            när en allmän domstol inte är behörig att pröva en tvist. Genom
            10 kap. 17 § p. 1 rättegångsbalken stadgas det att allmän domstol
            inte är behörig att pröva ett mål som enligt annan lag ska prövas
            av regeringen eller en förvaltningsmyndighet. Detta innebär att
            enskilda även kan vända sig till allmänna domstolar för att få
            en domstolsprövning av en civil rättighet eller skyldighet om
            inte en särskild lag föreskriver något annat.
          </p>
          <p xml:id="i-9N3U9JNBBxbgmHgKh1dPCB">
            Slutligen kan det konstateras att det överhuvudtaget inte finns
            någon reglering av rätten till domstolsprövning enligt svensk
            lag ifall den enskilde hävdar att en lag genom dess utformning
            kränker ens rättigheter. Det kan exempelvis handla om en enskild
            som påstår att FRA-lagen om signalspaning kränker ens rättigheter
            enligt artikel 8 i Europakonventionen (rätten till skydd för privatlivet).
            I Sverige saknas en författningsdomstol som kan ogiltigförklara
            en författning eller en enskild föreskrift. Därutöver tillämpar
            allt som oftast inte svenska domstolar möjligheten, enligt 11
            kap. 14 § 1 st. regeringsformen, att åsidosätta lagar om de kan
            anses strida mot högre rätt, inkluderat Europakonventionen. Visserligen
            har numera det tidigare uppenbarhetsrekvisitet i lagparagrafen
            strukits genom grundlagsreformen år 2010, men för säkerhets skull
            tillades i 11 kap. 14 § 2 st. regeringsformen ännu en inskränkande
            påminnelse. Enligt den nya regeln ska svenska domstolar när de
            prövar åsidosättande av författningar som beslutas av riksdagen
            eller regeringen särskilt beakta att riksdagen är folkets främsta
            företrädare. Mot bakgrund av detta kan det därför konstateras
            att det är närmast omöjligt att få en domstolsprövning ifall en
            enskild påstår att en lag i sig kränker ens rättigheter. Ännu
            mindre är chansen att domstolarna dömer till den enskildes fördel.
          </p>
          <p xml:id="i-PRU8EG8Vb2CJxsanTC89fK">
            Mål där enskilda påstår att en lag kränker deras rättigheter
            ligger inte inom förvaltningslagens tillämplighet då 1 § stadgar
            att lagen endast gäller förvaltningsmyndigheters handläggning
            av ärenden och domstolars handläggning av förvaltningsärenden.
            Då ett ärende inte har initierats hos en myndighet kan enskilda
            inte heller överklaga målet till domstol för prövning. Dock bör
            påpekas att det föreligger en omedelbar rätt till domstolsprövning
            av civila rättigheter och skyldigheter i Sverige grundat på Europakonventionen.
            Om en sådan rättighet inte beaktas av svenska domstolar innebär
            det en kränkning av rätten till en domstolsprövning. Inte heller
            kommer Europadomstolen vid en prövning om en enskilds fri- och
            rättigheter kränkts på något sätt beakta riksdagens ställning
            som lagstiftare.
          </p>
          <p xml:id="i-QonRUcQH1jTF23AiqSzLPM">
            Inte ens svenska toppadvokater har tillräckliga kunskaper för
            att ta sig igenom detta krångliga regelsystem i syfte att tillvarata
            klienters civila rättigheter och skyldigheter. Än mindre har enskilda
            personer möjlighet att ta tillvara sina rättigheter genom detta
            träsk av särlagstiftningar. Organisationen Centrum för Rättvisa
            har genom många domstolsärenden visat att det krävs en otrolig
            sakkunskap i lagprövningsregler för att kunna veta vart man bör
            vända sig med ärenden med grundläggande fri- och rättighetsfrågor.
            I vissa fall har Centrum för Rättvisa, bl.a. vad gäller FRA-lagen,
            tvingats vända sig till Europadomstolen fastän att påstådda kränkningar
            bör prövas på ”hemmaplan” först. Många gånger vet domstolarna
            själva inte ifall de har kompetens att avgöra en juridisk fråga
            av lagprövningskaraktär, varför klaganden har bollats mellan olika
            domstolsprocesser (oftast mellan förvaltningsprocesser och allmänna
            processer). Vi kan inte upprätthålla ett rättsligt system där
            endast en hedersam och duktig ideell organisation som Centrum
            för Rättvisa har tillräckliga kunskaper för att på ett effektivt
            sätt kunna försvara enskildas fri- och rättigheter.
          </p>
          <p xml:id="i-R5pNkrVNJtyXtgjnCLaJ79">
            Europadomstolen beaktar inte heller att företrädare ska ha expertkunskaper
            om hur rätten till en domstolsprövning är reglerad i svensk rätt.
            Detta leder till att civila rättigheter och skyldigheter som tillförsäkras
            genom svensk lag, EU:s rättighetsstadga och Europakonventionen
            inte gäller i verkligheten – de är med andra ord inte effektiva
            och praktiska utan teoretiska och illusoriska. Sverige har på
            grund av dessa brister fällts av Europadomstolen i otaliga mål
            vad gäller rätten till en domstolsprövning i ärenden som gäller
            civila rättigheter och skyldigheter.
          </p>
          <p xml:id="i-Sp66hnTpDYPpEf3cUqUmbm">
            Fram till 2011 hade Europadomstolen dömt i 95 mål mot Sverige.
            I 47 av dessa mål har Europadomstolen funnit att Sverige kränkt
            den klagandes rättigheter enligt Europakonventionen. I majoriteten
            av de fällande målen, 29 av 47, har Sverige fällts p.g.a. brister
            i det svenska rättssystemets tillförsäkrande av rättigheter som
            tillkommer enskilda enligt artikel 6 i Europakonventionen – mål
            med lagprövningskaraktär. Sverige har fällts för att bl.a. ha
            kränkt rätten till en muntlig förhandling, rätten att bli hörd,
            rätten att överklaga ett beslut, rätten att få sin sak prövad
            inför en opartisk domstol, rätten att få en domstolsprövning inom
            rimlig tid och rätten till en domstolsprövning. Det finns därför
            ett starkt behov av tydlig lagregel som ger personer rätt till
            domstolsprövning i dessa typer av frågor för att stärka skyddet
            för de grundläggande fri- och rättigheter som säkerställs i den
            svenska konstitutionen och genom internationella konventioner
            som Europakonventionen.
          </p>
          <p xml:id="i-G61eobrUov2ASUCpEKpmA5">
            Ett belysande exempel är fallet Mendel mot Sverige. I målet hade
            Arbetsmarknadsstyrelsen, i samband med ett avslagsbeslut, informerat
            en arbetssökande om att beslutet inte fick överklagas. Detta skedde
            då den aktuella förordningen innehöll ett klart överklagandeförbud.
            Även om det enligt förvaltningslagen 22 a § och domstolspraxis
            fanns en möjlighet att överklaga beslut gällande civila rättigheter,
            fick det godtas att personen litat på upplysningen i beslutet.
            Europadomstolen konstaterade en kränkning av artikel 6 då klaganden
            inte haft en effektiv tillgång till en domstolsprövning.
          </p>
          <p xml:id="i-T6po8cTZSqFxvJ87TJp2W1">
            Enligt effektivitetsprincipen måste rättigheterna enligt Europakonventionen,
            och därmed även svensk lag, vara praktiska och effektiva och inte
            teoretiska eller illusoriska. Ett införande av en generell lag
            som ger rätt till en prövning av civila rättigheter och skyldigheter
            som ersätter alla specialregleringar är rimligt för att stärka
            enskilda individers möjlighet att hävda sina civila rättigheter
            och skyldigheter, men även grundläggande fri- och rättigheter,
            gentemot statsmakten. Helt enkelt öppna för möjligheten att ”stämma
            staten”
          </p>
        </div>
        <div type="motSignatures">
          <list>
            <item xml:id="i-9upm15zoLXzxgGDfy5sdYU" who="i-Y5fgQ33MMnP4uyafJ9fz8i">
              Robert Hannah (FP)
            </item>
            <item xml:id="i-Tbs69ozkSadyzkfuz9BZtb" who="i-Kb87jeTEio4k4qCJeZ6pQE">
              Said Abdu (FP)
            </item>
          </list>
        </div>
      </div>
    </body>
  </text>
</TEI>
