<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00487">
  <teiHeader>
    <fileDesc>
      <titleStmt>
        <title>Gårdsförsäljning av egenproducerat vin och fruktvin</title>
        <author corresp="i-R9MuNkxgtjYredKHhh6ujV">av Per Bill m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av egenproducerat vin och fruktvin</title>
          <idno type="rdwebb">GX02So487</idno>
          <rs type="number">So487</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So487/text</ref>
          <ref type="dokument_url_html">http://data.riksdagen.se/dokument/GX02So487</ref>
          <ref type="dokumentstatus_url_xml">http://data.riksdagen.se/dokumentstatus/GX02So487</ref>
          <ref type="doc">http://data.riksdagen.se/fil/1704C875-25C4-4ED9-91BB-A3E25053C3D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MJ5jNxLePBwUGGvPE1LaWp</idno>
            <name>Rolf K Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D97KKGN17t4bMonixFhLoa" type="signed"/>
        <correspContext corresp="i-D97KKGN17t4bMonixFhLoa">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-TSGehE1rwudkXFF6bgJHmH"/>
          <note type="signatory" corresp="i-MJ5jNxLePBwUGGvPE1LaWp"/>
          <note type="signatory" corresp="i-DKsVYU73WDtSTFEeLoboVx"/>
        </correspContext>
        <correspAction xml:id="i-LPokvPLtcnXfsCdiUXbXVH" type="numbering">
          <date when="2009-10-06"/>
        </correspAction>
        <correspAction xml:id="i-LMnNijJgLRB2dqNLYrjGMf" type="submission">
          <date when="2009-10-05"/>
        </correspAction>
        <correspAction xml:id="i-KQKocrbsip8hsoguETXgzG" type="transfer">
          <date when="2009-10-05"/>
        </correspAction>
        <correspAction xml:id="i-QAhXhc6hX5sw2WNu897pCQ" type="assigned"/>
        <correspContext corresp="i-QAhXhc6hX5sw2WNu897pCQ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8NDnB39iYKEmrx7kgUmJTA">
            Förslag till riksdagsbeslut
          </head>
          <p xml:id="i-MoMCubiN6s5GKws7VJUqtu">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerat vin och
            fruktvin.
          </p>
        </div>
        <div type="motContent">
          <head xml:id="i-RE73LzLaZdUyHGr4JQmQd" type="h1">
            Motivering
          </head>
          <p xml:id="i-7gd5rN2jMREbLLMwSBhqzE">
            På 1990-talet upphörde flera av monopolen på alkoholområdet,
            t.ex. import, tillverkning och partihandelsförsäljning. Detta
            skedde för att anpassa bland annat Sverige till EU:s inre marknad.
            Dock valde vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Premissen för att Sverige skall få ha statligt detaljhandelsmonopol
            för alkoholdrycker är att drycker och producenter från EU inte
            får diskrimineras i förhållande till svenska.
          </p>
          <p xml:id="i-A9Q1Atmt49aSgLf9kmRZh2">
            Problemet är att nuvarande bestämmelser hämmar den inhemska produktionen
            av vin och fruktvin. Svenskt vin och fruktvin har inte samma villkor
            som utländsk produktion när det gäller tillgång till den viktiga
            egna närmarknaden. I praktiken diskrimineras närproducerade (svenska)
            drycker i förhållande till drycker från övriga EU och världen.
          </p>
          <head xml:id="i-PSDPsmmSCyHZFWgWHLbZ1o" type="h2">
            Fruktvin
          </head>
          <p xml:id="i-PGDR9mCoww4kt9cmLJJccu">
            Fruktvin har framställts i vårt land åtminstone sedan vikingatiden.
            Tidvis har produktionen varit livlig, exempelvis under 1700-talets
            protektionism. Under sena 1800-talet och början av 1900-talet
            liknade fruktvinsnäringen allt mer en gryende industri. Företag
            som Önos, Findus och Kockens tillverkade alla fruktvin. Monopoliseringen
            av all alkoholnäring runt 1920, förutom servering, kvävde dock
            fruktvinsnäringen. Fruktvin fick endast tillverkas för privat
            behov.
          </p>
          <p xml:id="i-513gTUpL8LwXwtgshiQNhi">
            På 1990-talet avskaffades tillverkningsmonopolet, tillsammans
            med import- och partihandelsmonopolen. Medan import och partihandel
            blivit livliga näringar med många privata aktörer har fruktvinsnäringen
            inte fått den renässans som många hoppats. Antalet aktiva kommersiella
            fruktvinsproducenter har inte ökat på de senaste fem åren och
            understiger tio. Detta förhållande står i stark kontrast till
            Finland och många andra länder där fruktvinsnäringen blomstrar.
            Däremot har fruktvinsframställning för eget bruk fortfarande en
            stark ställning, men det finns ingen statistik över denna verksamhet.
          </p>
          <head xml:id="i-2rmnjUksSdDAjYFxd8Dqre" type="h2">
            Vin
          </head>
          <p xml:id="i-CmvT3nYoc52nBMPkrJ4RqL">
            Vinodling på friland prövas nu i ökande utsträckning i vårt land.
            Varmare klimat i kombination med nya härdiga druvsorter har möjliggjort
            odling och produktion i landets södra delar. Föreningen Svenska
            Vinodlare har i augusti 2008 drygt 120 medlemmar, och medlemskap
            tillåts för såväl kommersiella som hobbyodlare. De ledande i denna
            nya verksamhet efterlyser möjlighet för besökande att köpa dryckerna
            vid besök för att kunna bli lönsamma.
          </p>
          <head xml:id="i-QQGKM21ePyae7tKmBTxrnQ" type="h2">
            Problem för inhemska producenter
          </head>
          <p xml:id="i-WKiSnM9P8ztwqJQj46hYRM">
            Systembolaget skall ha ett utbud som motsvarar ett tvärsnitt
            av viner från hela världen. Systembolagets sortiment är dock med
            nödvändighet begränsat i relation till den enorma mängden drycker
            som produceras världen över. Endast en bråkdel av dessa kan av
            naturliga skäl få plats.
          </p>
          <p xml:id="i-CGLPQU5u8gxvMgXXGf4Cck">
            Kravet på icke-diskriminering av utländska drycker medför att
            Systembolaget ger plats åt samma bråkdel av svenska drycker som
            av utländska. Systembolaget gör allt för att undvika att anklagas
            för diskriminering, ty då kan monopolställningen ifrågasättas.
            Den helt övervägande delen av svenskproducerade viner och fruktviner
            kommer således inte in i Systembolagets sortiment.
          </p>
          <p xml:id="i-Yb3WfQmeYctgVZgk6F9YoQ">
            Systembolagets storskalighet innebär ett annat hinder. Monopolet
            skall förse hela Sverige, vilket kräver stora kvantiteter. Även
            Systembolagets krav på god lönsamhet har gör att man har inköpsregler
            som gynnar storskaliga leverantörer. Inhemska vin- och fruktvinsproducenter
            är i regel småskaliga och saknar ofta möjlighet att tillgodose
            Systembolagets stränga leveranskrav. Det gäller i synnerhet för
            nyetablerade företag.
          </p>
          <head xml:id="i-4ZkbBxNva9SqQQbd2JtKk3" type="h2">
            Närmarknadens betydelse
          </head>
          <p xml:id="i-Lha4ia1xrKzRfCaRtWTsKo">
            I länder utan försäljningsmonopol samt Finland kan producenter
            sälja direkt till sin hemmamarknad. Det är vanligt att mindre
            och medelstora producenter i de traditionella vinländerna säljer
            större delen av sin produktion direkt till besökare. Sådan gårdsförsäljning
            kräver ingen distribution eller fördyrande mellanled. Den blir
            därmed gynnsam såväl för producent som för kund och är dessutom
            mer miljövänlig. Lokal, småskalig och mångfasetterad vinproduktion
            vore omöjlig utan denna försäljning.
          </p>
          <head xml:id="i-U5Su6tm6cSYraVxooMzG19" type="h2">
            Det finska exemplet
          </head>
          <p xml:id="i-2cfna8LUdULu4YxhnFQkXA">
            Sedan 1995 har Finland gjort ett undantag från sitt försäljningsmonopol
            för vin och fruktvin. Försäljning i gårdsbutik av egenproducerade
            drycker har, med speciella bestämmelser och begränsningar, tillåtits.
            Definitionen av gårdsvin och råämnena är enligt finländsk lag
            följande:
          </p>
          <p xml:id="i-VJPvzNfHoZSiNy2zzJtd56">
            Gårdsvin skall vara fruktvin som framställts enbart genom jäsning
            och
          </p>
          <p xml:id="i-NXskZA381QYygZBEx2sWGX">
            1) vars alkoholhalt är högst 13 volymprocent,
          </p>
          <p xml:id="i-7pdNubh5LsBUide1wT75Ne">
            2) som produceras av en tillverkare som i både rättsligt och
            ekonomiskt hänseende är oberoende av andra företag inom samma
            bransch och som årligen tillverkar högst 100 000 liter fruktvin,
            upptappat på kärl,
          </p>
          <p xml:id="i-ATyro9mMz9UjmKisoGsi5A">
            3) i fråga om vilket de bär och frukter som använts vid tillverkningen
            samt de aromgivande växtdelarna är till 100 procent inhemska,
          </p>
          <p xml:id="i-YDXtTBbqfbWCfVRK6n5xeS">
            4) vars råämnen till minst 50 procent härstammar från tillståndshavarens
            egna odlingar eller från odlingar som han besitter, samt
          </p>
          <p xml:id="i-LN6ixXTQ78DCggUoDn1Vyi">
            5) vars organoleptiska egenskaper härstammar från de råämnen
            som använts vid framställningen eller från de smak- och aromämnen
            som uppstått ur dem vid jäsningen.
          </p>
          <p xml:id="i-5YoosWQi6mrFCJn4G8QLe5">
            Gårdsvinet kan ges namn enligt råämnets växtplats antingen efter
            gården, byn, kommunen, landskapet eller något annat område. Om
            användningen av geografiska påskrifter bestäms särskilt.
          </p>
          <p xml:id="i-T9BrSUuYGjNhpppo3nXqXn">
            I februari 2007 blev Finland tvunget att anpassa sin lagstiftning.
            EU-kommissionen hade invändningar på punkt 3 i definitionen av
            gårdsvin. För att uppfylla EU:s önskemål gjorde Finland ett tillägg
            till punkt 3 enligt följande: I vars framställning använts bär
            och frukter samt aromgivande växtdelar vilka härstammar från en
            växtzon inom det Europeiska ekonomiska samarbetsområdet, vars
            karakteristiska drag genereras norr om den sextionde nordliga
            breddgraden. Det här innebär att varje gårdsbutik fortfarande
            endast får sälja egenproducerade drycker men att druvan och bären
            som används kan härstamma från exempelvis Sverige. Kravet är att
            druvan kommer från norr om den 60:e breddgraden.
          </p>
          <p xml:id="i-JYUyNVkQsSYZogSWKnNumZ">
            Verksamheten har fungerat utmärkt och medfört en blomstring av
            den finska landsbygden. Inhemsk turism har ökat starkt och arbetstillfällen
            skapats. Fruktvinsnäringen har fått en stark folklig förankring.
          </p>
          <p xml:id="i-Q539Q2AhAsLEzyepQUg1Te">
            Finlands lagstiftning kan skapa underlag för en svensk motsvarande
            lagstiftning. Härigenom kan problem undvikas och tid vinnas. Självklart
            kan det finnas specifikt svenska förhållanden som motiverar särskilda
            lösningar. Dit hör inte minst att Sverige officiellt är ett av
            EU:s vinodlande länder.
          </p>
          <head xml:id="i-HusRpuuQ9rxwL1EAAXuto" type="h2">
            Alkoholpolitiska effekter
          </head>
          <p xml:id="i-RsKzvD5orW2zZFMRvQit2X">
            Inga experter inom alkoholforskningen förutser några speciella
            negativa effekter för alkoholpolitiken. Inga sådana har heller
            konstaterats i Finland. Det praktiska genomförandet av gårdsförsäljning
            kräver givetvis ett regelverk som säkerställer god kontroll, inte
            minst att försäljning inte sker till ungdomar. En gårdsbutiks
            tillstånd skall efter varning kunna dras in om missförhållande
            uppdagas.
          </p>
          <head xml:id="i-7DWje7z3t5gGS9p6vu8NEU" type="h2">
            Vin- och fruktvinsproducenter i Sverige
          </head>
          <p xml:id="i-12QpqwnFhUwrT89nw9BE2f">
            Trots alla problem och ofördelaktiga regler för vin- och fruktvinsproducenterna
            i Sverige har det vuxit upp flera spännande verksamheter runtom
            i Sverige. Det finns idag avsevärt fler vinodlare än fruktvinsframställare.
            Vinodlingarna är koncentrerade till landets södra delar samt Öland
            och Gotland. Bland dessa märks följande producenter. Observera
            att alla inte är kommersiella.
          </p>
          <table>
            <row xml:id="i-GWtXggFoCm62ynDofwD4ko">
              <cell>
                Bies Vingård
              </cell>
              <cell>
                Frösakull, Halland
              </cell>
            </row>
            <row xml:id="i-Np1A6wrTgVtWBQqCLBhixo">
              <cell>
                Blaxta Vin
              </cell>
              <cell>
                Flen, Södermanlands län
              </cell>
            </row>
            <row xml:id="i-CTjR8tsqL3mbVuP3TEReXa">
              <cell>
                Domaine Sånana
              </cell>
              <cell>
                Sydöstra Skåne
              </cell>
            </row>
            <row xml:id="i-YBK39aCtJYccuT9j17kDYk">
              <cell>
                Fredholms Vinträdgård
              </cell>
              <cell>
                Tyringe - Norra Skåne
              </cell>
            </row>
            <row xml:id="i-FpWNQZJ6N6UEu3Vr8QawFd">
              <cell>
                Gabriels Vingård
              </cell>
              <cell>
                Åhuskärr (mellan Åhus &amp; Kivik)
              </cell>
            </row>
            <row xml:id="i-W69c1BCHZb9sPeVAGUXiMV">
              <cell>
                Gans 1:11
              </cell>
              <cell>
                Näs, Gotland
              </cell>
            </row>
            <row xml:id="i-VjVYRRTeVc5DxZD5iMEdYE">
              <cell>
                Gavelins Vingård
              </cell>
            </row>
            <row xml:id="i-NJgGfBFDMsZ9a8nuHDCn3D">
              <cell>
                Gustkust Vingård
              </cell>
              <cell>
                Omma, Sjöbo
              </cell>
            </row>
            <row xml:id="i-4JwYfsmAWYJm9chanxnUFu">
              <cell>
                Gute Vingård AB
              </cell>
              <cell>
                Hablingbo, Gotland
              </cell>
            </row>
            <row xml:id="i-CjTW7h6UTTsfasXz7x12ei">
              <cell>
                Henriksdals Vingård
              </cell>
            </row>
            <row xml:id="i-6Bv9SjtRVsfTgT7PQPDFJx">
              <cell>
                Håks Gård
              </cell>
              <cell>
                Beteby Mörbylånga på södra Öland
              </cell>
            </row>
            <row xml:id="i-EyQWGQ7BBhGE4LJFTUVRCz">
              <cell>
                Hököpinge
              </cell>
              <cell>
                Hököpinge
              </cell>
            </row>
            <row xml:id="i-8akkGDm2m5TGuX9oDd7vHk">
              <cell>
                Kullahalvöns Vingård AB
              </cell>
              <cell>
                Nyhamnsläge, Höganäs kommun
              </cell>
            </row>
            <row xml:id="i-7viPsd5Ri8qr2oTMM3Z8o7">
              <cell>
                Nangijala Vingård
              </cell>
              <cell>
                Klagshamn (1 mil söder om Malmö)
              </cell>
            </row>
            <row xml:id="i-2rwZDKL6Pvg6nJxVqhL6Cw">
              <cell>
                Nordanvik Domaine
              </cell>
              <cell>
                Näsum (nordöstra Skåne, vid Ivösjön)
              </cell>
            </row>
            <row xml:id="i-WGcmRPyH2tLYkpERpZhurb">
              <cell>
                Nyttorps vingård
              </cell>
            </row>
            <row xml:id="i-Rv3u6nz4qrSMquvyuTbH6b">
              <cell>
                Oragården
              </cell>
              <cell>
                Tågradalen, 4 km söder om Sjöbo
              </cell>
            </row>
            <row xml:id="i-2NYEMk7v2amRmB5Pn3Xmfs">
              <cell>
                Sandskogens Vingård
              </cell>
              <cell>
                Löddeköpinge
              </cell>
            </row>
            <row xml:id="i-S8HeFbu5RBktbUE65XJSqz">
              <cell>
                Stångby Vingård
              </cell>
              <cell>
                Stångby norr om Lund
              </cell>
            </row>
            <row xml:id="i-GwSddc3gLJQxhe9YZCX4tt">
              <cell>
                Tittigården / Väderlanda Vingård
              </cell>
              <cell>
                5 resp. 25 km söder om Växjö
              </cell>
            </row>
            <row xml:id="i-ArnwiXTc6XiCY8c72FBsbU">
              <cell>
                Vejby Vingård
              </cell>
            </row>
            <row xml:id="i-QhbTk5MDp7Bjjmf2Ugi3NE">
              <cell>
                Vingården i Friel
              </cell>
              <cell>
                Friel, mellan Lidköping och Vänersborg
              </cell>
            </row>
            <row xml:id="i-7PwWGD8jwK6oW5xKrdkNb9">
              <cell>
                Vingården i Åhus
              </cell>
              <cell>
                Nordöstra Skåne
              </cell>
            </row>
            <row xml:id="i-4XdfuwjZvryaTwQvqMFCmz">
              <cell>
                Vinhuset Halls Huk
              </cell>
              <cell>
                Halls Huk, Lärbro, Gotland
              </cell>
            </row>
            <row xml:id="i-141m5QzLoBez2MXbyvty9v">
              <cell>
                Wannborga Vingård
              </cell>
              <cell>
                Öland
              </cell>
            </row>
            <row xml:id="i-S86rTeNotxEsJVH6j8wupT">
              <cell>
                Åsum Crest
              </cell>
              <cell>
                N. Åsum Kristianstad
              </cell>
            </row>
          </table>
          <p xml:id="i-Nk4AazUjT6CALwdbeQbWNf">
            Fruktvin framställs av bl. a. följande:
          </p>
          <list style="ul">
            <item xml:id="i-a2yP41VJmaScz7qcikgYt">
              Grythyttan Vin AB. Beläget i Grythyttan i Örebro län. Framställer
              fruktvin på skogens bär: hjortron, blåbär, lingon, enbär, samt
              på uppdrag det mousserande Knutstorp Sparkling av vita vinbär.
            </item>
            <item xml:id="i-GDWNjzM5jtypXug2utFLss">
              Björksavsprodukter i Åre AB. Framställer mousserande Sav av björksav.
            </item>
            <item xml:id="i-R9pr2kg4K6662PLaE1vQ54">
              Blaxta Vin. Beläget utanför Flen i Södermanlands län. Tillverkar
              äppelvin och päronvin i mindre kvantiteter från egna odlingar
              samt har en viss areal vindruvor.
            </item>
            <item xml:id="i-Aqh75eWQ4SsUP5W4pD8wk3">
              Gutevin AB. Beläget i Hablingbo, Gotland. Egna druvodlingar och
              egen framställning av såväl vin som fruktvin.
            </item>
          </list>
          <head xml:id="i-R8YaciphWDyRQyPJLqEM6Y" type="h2">
            Närproducerat vin och fruktvin på Systembolaget
          </head>
          <p xml:id="i-Y9h3a1zNDA1EzFtZ8FHnoF">
            Systembolaget gjorde under 2008 en förändring av sin sortimentspolicy
            som innebär att producenter av vin och fruktvin får sälja sina
            drycker i en systembutik (den närmaste). Även om detta är en välkommen
            attitydförändring ger den inte alls samma positiva effekter som
            gårdsbutiker.
          </p>
          <p xml:id="i-6VXkFGLbgj3PJj5i3NJs71">
            I en debattartikel av den 7 september 2009 framförde Systembolagets
            vd Magdalena Gerger att gårdsförsäljning av vin går att förena
            med svensk alkoholpolitik. Genom att utveckla Systembolagets service
            och introducera e-beställning på deras hemsida ser Systembolaget
            en möjlighet att möta önskemålen från allmänheten och gårdsproducenterna.
            Planen är att göra det möjligt för semestrande gårdsbesökare att
            beställa gårdsproducerat vin via Systembolagets nya e-beställningstjänst.
            Varorna kan sedan hämtas i någon av företagets 412 butiker.
          </p>
          <p xml:id="i-Kw19CzkA3j3q7qTPFLq4gU">
            Magdalena Gergers utspel vittnar om en okunskap om hur gårdsförsäljning
            fungerar i praktiken. Utökad service genom e-handel är självfallet
            positivt för konsumenterna, men ersätter inte på långa vägar gårdsförsäljningen
            vi eftersträvar. E-handelssystemet tilltalar inte vare sig svenska
            eller utländska besökare. Attraktionen består i att varan säljs
            direkt till turister och andra besökare till anläggningarna. Många
            av vinodlarna i Sverige är hobbyodlare och i så gott som samtliga
            fall rör det sig om småskalig verksamhet. Volymen är liten och
            det framställda vinet blir dyrt, vilket medför begränsade möjligheter
            att få det sålt via Systembolaget. I dagsläget sker beställningarna
            en flaska i taget till respektive kund runt om i landet. När tillverkaren
            sedan distribuerar varan via beställningssortimentet avgår över
            100 kr/flaska till Systembolaget och logistik, vilket raderar
            ut hela vinsten. De små gårdsproducenterna diskrimineras fortsatt,
            och detta är inget som sortimentspolicyn eller e-handels-systemet
            kommer att förändra.
          </p>
          <p xml:id="i-SEmpi8LkdgkE9smPbHQ1rq">
            Vår vision och exempel från andra länder visar att den här typen
            av vinerier ofta blir små lanthandlar för närproducerade, ekologiska
            produkter som grönsaker, honung, kryddor, ost, m.m. Vinerierna
            skapar härigenom positiva synergieffekter för hela landsbygden.
          </p>
          <head xml:id="i-7zGuZho5Z2uzKMbmDggAhH" type="h2">
            SOU 2009:22 En ny alkohollag
          </head>
          <p xml:id="i-Cd8sCnQ99TyHFk2wr8Fggh">
            I den aktuella utredningen rekommenderas ett totalförbud av gårdsförsäljning
            av vin. Utredningens bedömning lyder: Försäljning av starköl,
            vin, spritdrycker direkt från tillverkaren bör inte tillåtas då
            det inte är förenligt med Systembolagets monopolställning. Sådan
            försäljning av starköl och spritdryck skulle dessutom vara olämplig
            från alkoholpolitisk synpunkt. Det anförda är förvånande eftersom
            utredningen tydligt redogör för gårdsförsäljningens positiva effekter,
            inte minst på tillväxten av näringsverksamheten på landsbygden.
            Gällande vin konstaterar utredningen dessutom att det inte finns
            några bärande alkoholpolitiska skäl mot att tillåta gårdsförsäljning
            av vin, fruktvin, cider eller liknande under förutsättning att
            volymen alkohol uppgår till högst 15 procent och att det rör sig
            om småskalig produktion. Detta resonemang gör att utredningens
            slutliga bedömning framstår som än märkligare.
          </p>
          <p xml:id="i-yJQdebJZAQe7qTNXTcRE8">
            Utredningens förslag om att gårdsförsäljning bör förbjudas är
            fullkomligt omotiverat. Syftet med ett tillåtande av gårdsförsäljning
            är inte att monopolet skall avvecklas, utan att småskaliga tillverkare
            av vin skall få möjligheten att sälja direkt från sina gårdar.
            Detta tillämpas som tidigare nämnts i hela Europa inklusive Finland
            (som också har ett monopol). Remissinstanser som Jordbruksverket,
            Tillväxtverket, LRF, SHR och Företagarnas riksorganisation ställer
            sig positiva till gårdsförsäljning. Vidare har EU-kommissionen
            understrukit att gårdsförsäljning av t.ex. lokalproducerat öl
            och vin är juridiskt förenligt med vårt försäljningsmonopol. Gårdsförsäljning
            av vin utgör inget hot, varken mot folkhälsan eller mot Systembolagets
            och alkoholmonopolets fortsatta existens.
          </p>
          <head xml:id="i-VHGAyEDWH6Vqa6bWePRtaS" type="h2">
            Positiva effekter av gårdsförsäljning
          </head>
          <list style="ul">
            <item xml:id="i-DuSrdHL1gQQHVyfnvPJXzz">
              Gårdsbutiker skapar nya jobb i både odling, framställning och
              handel.
            </item>
            <item xml:id="i-EZe5fbaGj41m3gtYu4vGnh">
              Landsbygden får en ny näringsgren. Gårdsbutiker bidrar därmed
              till en mer mångfasetterad landsbygd.
            </item>
            <item xml:id="i-CPYPmENRJzogwhaV4ijpAT">
              Gårdsbutiker skapar en sund och livaktig landsbygdsturism.
            </item>
            <item xml:id="i-DLLS7UdUfFsivvv3GtSUV3">
              Miljön vinner både på kortare transporter och fler bär- och fruktodlingar.
            </item>
            <item xml:id="i-8JWBkCQSpKieEzRywK7oSs">
              Avsättning för vilda bär inom landet skapas, exempelvis blåbär,
              lingon, hjortron.
            </item>
            <item xml:id="i-2tFaLZo1ui3okL5B3qoTz7">
              Ett potentiellt hot mot Systembolagets monopol undanröjs.
            </item>
            <item xml:id="i-KeFokQB7xWhv6yyMTpvRa5">
              Bättre övervakning av ålders- och nykterhetskontrollen i alla
              butiker.
            </item>
            <item xml:id="i-9XmUuZsGRxr22L1kyKQoUB">
              Gårdsbutiker skapar positiva synergieffekter för andra närproducerande,
              ekologiska tillverkare.
            </item>
          </list>
          <head xml:id="i-UvsRKr3ECD1GJYPVzRJ7hD" type="h2">
            Sammanfattning
          </head>
          <p xml:id="i-9NMdeWs311Dctc82sWpiUZ">
            Producenterna av svenskt vin och fruktvin måste ha rätt att få
            rimliga möjligheter till avsättning av sina produkter. Vinodlingarna
            blir allt fler, och alkohollagstiftningen måste anpassa sig till
            förändringen. Det vore också till gagn för Sverige, särskilt landsbygden,
            om fruktvinsproduktionen åter kunde etablera sig som en svensk
            näring, vilket den var före monopolets införande vid början av
            1900-talet. Det skulle skapa nya arbetstillfällen och ökad avsättning
            för svensk frukt- och bärodling liksom för tillvaratagandet av
            vilda bär. Det skulle även bidra till en ökad inhemsk turism.
            I Finland har vi noterat alla dessa positiva konsekvenser till
            följd av möjligheterna till gårdsförsäljning.
          </p>
        </div>
        <div type="motSignatures">
          <list>
            <item xml:id="i-H69oJkxTbmtCaoRBUvWgRK" who="i-R9MuNkxgtjYredKHhh6ujV">
              Per Bill (m)
            </item>
            <item xml:id="i-V6e2t2gBe4PdQVXmJBqoYg" who="i-TSGehE1rwudkXFF6bgJHmH">
              Henrik von Sydow (m)
            </item>
            <item xml:id="i-PWKAwWZzBunAabCjo9Tepx" who="i-MJ5jNxLePBwUGGvPE1LaWp">
              Rolf K Nilsson (m)
            </item>
            <item xml:id="i-E9mJXwLSECRsKqnPTB5SNy" who="i-DKsVYU73WDtSTFEeLoboVx">
              Ola Sundell (m)
            </item>
          </list>
        </div>
      </div>
    </body>
  </text>
</TEI>
