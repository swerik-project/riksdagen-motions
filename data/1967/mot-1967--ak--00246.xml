<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__246/mot_1967__ak__246-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 246 år 1967 15
          </p>
          <p>
            Nr 246
          </p>
          <p>
            Av herr Nelander m. fl., i anledning av Kungl. Maj:ts framställ-
            ning om anslag till Bilateralt tekniskt och humanitärt bistånd:
            Fältverksamhet.
          </p>
          <p>
            (Lika lydande med motion nr 189 i Första kammaren)
          </p>
          <p>
            »De industrialiserade ländernas bistånd till de underutvecklade
            länder- na ökar endast obetydligt. Den ekonomiska klyftan mellan
            rika och fattiga folk fortsätter att vidgas. Medan välståndet
            stiger och utbredes i industri- länderna, blir de ekonomiska framsteg,
            som onekligen göres i u-länderna, bokstavligen uppätna av en hastigt
            och i stort sett ohämmat växande be- folkning. Denna utveckling
            — eller säg snarare tillbakagång — utgör ett växande hot mot världens
            fred.» Så inleder SIDA sin petitaframställning om anslag för budgetåret
            1967/ 68. I ett nötskal klargöres här förhållandet mellan rika
            och fattiga länder i världen. Vårt land, som genom sin prioriterade
            ställning och sitt växande välstånd har ett särskilt stort ansvar
            i detta avseende, har hittills åtagit sig en andel i hjälpaktionerna,
            som inte kan anses särskilt stor. Det inne- varande budgetårets
            statliga anslag till u-hjälpen, 337 miljoner kronor, motsvarar
            ungefär en procent av det sammanlagda u-hjälpsbeloppet på drygt
            30 miljarder kronor från alla länder. Den samlade svenska u-hjäl-
            pens finansiella omfattning utgör nu ca 1/3-dels procent av bruttonational-
            produkten. Det är mindre än vad vårt folk producerar på en arbetsdag.
            Vi har alltså långt kvar till den målsättning, som riksdagen tidigare
            uttalat sig för, nämligen en procent av bruttonationalprodukten.
            även om det eko- nomiska läget nu är kärvare bör enligt vår mening
            Sverige kunna öka sitt anslag till u-hjälpen. I sitt äskande för
            fältverksamheten i den bilaterala hjälpen har SIDA tagit upp ett
            sammanlagt behov av 164 miljoner kronor, av vilket regering- en
            medgivit 99 miljoner. I SIDA:s medelsbehov i detta avseende innefat-
            tas en post om 6 miljoner, vilken avser mindre fältprojekt och
            bistånd ge- nom enskilda organisationer. Genom den i statsverkspropositionen
            före- slagna nedprutningen torde denna post — jämte åtskilliga
            andra — vara i farozonen. Nämnas kan att SIDA för närvarande har
            icke behandlade ansökningar liggande från enskilda organisationer
            — i huvudsak svensk mission i u-
          </p>
          <pb facs="riksdagen-motions-pdf/data/1967/mot_1967__ak__246/mot_1967__ak__246-002.pdf"/>
          <p>
            16 Motioner i Andra kammaren, nr 246 år 1967
          </p>
          <p>
            länderna — om stöd för investeringar, skolor, sjukhus, etc. å
            ett samman- lagt belopp av kronor 7 669 335. Enligt vad SIDA meddelat
            finns inga möj- ligheter att tillgodose dessa behov i årets budget
            och, om regeringens för- slag bifalles, knappast heller under
            nästa budgetår. Professor Gunnar Myrdal framhöll i ett uttalande
            vid årsskiftet missio- nens sätt att arbeta såsom föredömligt.
            Givet är att svensk mission, som för hundra år sedan började svenskt
            u-hjälpsarbete och därvid helt haft att lita till frivilliga missionsoffer
            och till missionsarbetares personliga offer- gärning, lärt sig
            att utföra sin gärning på möjligast ekonomiska sätt. Detta faktum
            har tidigare vid åtskilliga tillfällen påpekats i motioner från
            bland annat Riksdagens kristna grupp. SIDA och dess föregångare
            har också gång på gång använt sig av denna väg för u-hjälp genom
            svenska missions- organisationer, som är väl kända i u-länderna
            och som har dessa folks och deras regeringars förtroende. Från
            1962/63 har ca 6 miljoner kronor av statsmedel anvisats de svenska
            missionsorganisationerna som bidrag till olika former av tekniskt
            och humanitärt bistånd, främst på yrkesunder- visningens och sjukvårdens
            område. Vi anser att dessa möjligheter är eko- nomiskt fördelaktiga
            och att de även i fortsättningen bör tillvaratagas. SIDA :s anslagsframställningar
            är väl underbyggda och befogade. Vi har emellertid i denna motion
            särskilt velat framföra önskemålen om u-hjälp genom svensk mission
            och andra enskilda organisationer — Röda korset, Rädda barnen,
            m. fl. — och får med stöd av vad ovan anförts hemställa, att riksdagen
            vid behandling av statsverkspropositionen, bil. 5 C 7 för Fältverksamhet
            för budgetåret 1967/68 måtte anvisa ett reservationsanslag av
            105 miljoner kronor mot av regeringen föreslagna 99 miljoner kronor
            och anföra att där- av 6 miljoner kronor efter prövning av SIDA
            bör användas för Mindre fältprojekt och bistånd genom enskilda
            organisa- tioner.
          </p>
          <p>
            Stockholm den 20 januari 1967
          </p>
          <p>
            Eric Nelander (fp)
          </p>
          <p>
            David Gomér (cp) Axel Gustafsson (fp) Erik Larsson (cp) i Norderön
            Tore Nilsson (h) Sven Johansson (cp) Thorvald Källstad (fp) Gunnar
            Hyltander (fp) Mårten Werner (h) Olle Westberg (fp) Carl Eric
            Hedin (h) Arvid Nilsson (fp) Sven Hector (k)
          </p>
          <p>
            i Lönsboda
          </p>
          <p>
            Blenda Ljungberg (h) Per Petersson (h) Filip W. Fridolfsson (h)
          </p>
          <p>
            KL Beckmans Tryckerier AB » Stockholm
          </p>
        </div>
      </div>
    </body>
  </text>
</TEI>
