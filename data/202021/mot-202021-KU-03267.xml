<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03267">
  <teiHeader>
    <fileDesc>
      <titleStmt>
        <title>Liberal demokrati- och integritetspolitik</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3267 av Tina Acketoft m.fl. (L)</title>
          <idno type="rdwebb">H8023267</idno>
          <rs type="number">3267</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023267/text</ref>
          <ref type="dokument_url_html">http://data.riksdagen.se/dokument/H8023267</ref>
          <ref type="dokumentstatus_url_xml">http://data.riksdagen.se/dokumentstatus/H8023267</ref>
          <ref type="docx">http://data.riksdagen.se/fil/75CA6486-A189-4F60-9A3B-21FE45498AF8</ref>
          <ref type="pdf">http://data.riksdagen.se/fil/8D70B096-13E1-4B34-AB7B-079F0F23C221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FvwLiy2WedS3Sv24c8zYVC" type="signed"/>
        <correspContext corresp="i-FvwLiy2WedS3Sv24c8zYVC">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-8Xv1bwwJrTh7k1tae7SnAK" type="submitted">
          <date when="2020-10-06"/>
          <time when="15:37:45"/>
        </correspAction>
        <correspAction xml:id="i-TEjfojNzFp2QNiuFUnGYXK" type="reviewed">
          <date when="2020-10-06"/>
          <time when="17:55:49"/>
        </correspAction>
        <correspAction xml:id="i-PBeiC597YwAv8ZJ2812R2W" type="referred">
          <date when="2020-10-14"/>
        </correspAction>
        <correspAction xml:id="i-BJqDKmTBxquc2asNjXRrLy" type="assigned">
          <date when="2022-05-19"/>
          <time when="16:13:58"/>
        </correspAction>
        <correspContext corresp="i-BJqDKmTBxquc2asNjXRrLy">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-AGSn8t8t4h9UoTZjGGBwQf" type="behandlas_i"/>
        <correspContext corresp="i-AGSn8t8t4h9UoTZjGGBwQf">
          <ref type="uppgift">2020/21:KU18</ref>
          <ref type="ref_dok_id">H801KU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU18</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8FXUDRj8XusDotz7sG3AC6" type="behandlas_i"/>
        <correspContext corresp="i-8FXUDRj8XusDotz7sG3AC6">
          <ref type="uppgift">2020/21:KU19</ref>
          <ref type="ref_dok_id">H801KU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU19</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KF8sTgnwpqeemzdwHXeDgs" type="behandlas_i"/>
        <correspContext corresp="i-KF8sTgnwpqeemzdwHXeDgs">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JNhxXQbgBmTiRJ6556NV8e" type="behandlas_i"/>
        <correspContext corresp="i-JNhxXQbgBmTiRJ6556NV8e">
          <ref type="uppgift">2020/21:KU26</ref>
          <ref type="ref_dok_id">H801KU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU26</ref>
          <ref type="ref_dok_titel">Kommittéberättelse - kommittéernas verksamhet under 2020, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QJS9FTBApz3obnWNHgTpGU" type="behandlas_i"/>
        <correspContext corresp="i-QJS9FTBApz3obnWNHgTpGU">
          <ref type="uppgift">2021/22:KU6</ref>
          <ref type="ref_dok_id">H901KU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU6</ref>
          <ref type="ref_dok_titel">Förstärkt skydd för väljare vid röstmottagning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TNKYHbyGwBU9Ub8X8AUbuR" type="behandlas_i"/>
        <correspContext corresp="i-TNKYHbyGwBU9Ub8X8AUbuR">
          <ref type="uppgift">2021/22:KU26</ref>
          <ref type="ref_dok_id">H901KU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU26</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-38aVYTASecfUc5wh5z11cD" type="behandlas_i"/>
        <correspContext corresp="i-38aVYTASecfUc5wh5z11cD">
          <ref type="uppgift">2021/22:KU35</ref>
          <ref type="ref_dok_id">H901KU35</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU35</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Egrf5E6hnHtyfrp5PxFR6b" type="behandlas_i"/>
        <correspContext corresp="i-Egrf5E6hnHtyfrp5PxFR6b">
          <ref type="uppgift">2021/22:KU34</ref>
          <ref type="ref_dok_id">H901KU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU34</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ERS9eaL61gCdyYpJoCv29N" type="motHeader">
        <div xml:id="i-L6L2rhzCi3EBdiQQW949AN" type="motTitle">
          Motion till riksdagen 2020/21:3267 av Tina Acketoft m.fl. (L)
          Liberal demokrati- och integritetspolitik
        </div>
      </div>
      <div xml:id="i-3cioi7pzzsXpKxRs7fSvPo" type="motBody">
        <div xml:id="i-X7GR1ogUebLhEEwouGh53j" type="motProposal" subtype="förslag">
          <head xml:id="i-9FnXZKdQv4pcJK7Br5tfsm">
            Förslag till riksdagsbeslut
          </head>
          <list xml:id="i-AcrrLnF8av99fzbbRdo212" style="ol">
            <item xml:id="i-UbCaeaAh8iPqdNYF42YCNg">
              Riksdagen ställer sig bakom det som anförs i motionen om skilda
              valdagar och tillkännager detta för regeringen.
            </item>
            <item xml:id="i-5SVnrTU2La19AvJDigkL1N">
              Riksdagen ställer sig bakom det som anförs i motionen om översyn
              av valsedels- och personvalssystemet och tillkännager detta för
              regeringen.
            </item>
            <item xml:id="i-6jVRQrcaw5KACKajiejAWC">
              Riksdagen ställer sig bakom det som anförs i motionen om lagstiftningsöversyn
              för att stärka valresultatens offentlighet och tillkännager detta
              för regeringen.
            </item>
            <item xml:id="i-8iD21LtXKeN9uyosiXT2cT">
              Riksdagen ställer sig bakom det som anförs i motionen om folkmotion
              och tillkännager detta för regeringen.
            </item>
            <item xml:id="i-3HBqBPn5FUMp8QeS5aXPNx">
              Riksdagen ställer sig bakom det som anförs i motionen om ledamöternas
              ekonomiska register och tillkännager detta för riksdagsstyrelsen.
            </item>
            <item xml:id="i-M5kPpQHbF5VQ4czRLEvAFq">
              Riksdagen ställer sig bakom det som anförs i motionen om kommunalt
              lag- och domstolstrots och tillkännager detta för regeringen.
            </item>
            <item xml:id="i-NjgVKyfe5ExPx6RX5AtJaZ">
              Riksdagen ställer sig bakom det som anförs i motionen om Svenska
              kyrkans ställning och tillkännager detta för regeringen.
            </item>
            <item xml:id="i-5Lf3dQjyVbtj3xcKNyFb8X">
              Riksdagen ställer sig bakom det som anförs i motionen om årlig
              regeringsskrivelse om integritetsfrågor och tillkännager detta
              för regeringen.
            </item>
            <item xml:id="i-PCUDS325EX54AxEw4okHxe">
              Riksdagen ställer sig bakom det som anförs i motionen om obligatoriska
              integritetsanalyser i lagstiftningsarbetet och tillkännager detta
              för regeringen.
            </item>
          </list>
        </div>
        <div xml:id="i-N8Z6MV548WtqgWqGzEHmCU" type="motContent">
          <head xml:id="i-8fomx2QTGNLtz795RHRH7m" type="h1">
            Motivering
          </head>
          <p xml:id="i-raKwomD5HnFw3JU4yqTPW">
            Demokratin är ung. I Sverige är det bara hundra år sedan det
            demokratiska genom­brottet. I december tog riksdagen efter en
            proposition på initiativ av den liberale statsministern Nils Edén
            principbeslutet 1918 om att införa allmän rösträtt för kvinnor
            och män. Genom successiva lagändringar hölls under perioden 1919–1921
            de första demokratiska valen till kommuner, landsting och riksdag
            baserade på allmän och lika rösträtt. Även därefter fanns dock
            begränsningar för vissa grupper som hade uppnått rösträttsålder,
            till exempel för personer som hade dömts till fängelse eller försatts
            i konkurs. Först 1989 fick alla svenska medborgare över 18 år
            rösträtt, när omyndighets­begreppet avskaffades.
          </p>
          <p xml:id="i-E76FALKy8wzqGEV2vFhWbF">
            Det demokratiska genombrottet hände inte av sig självt. Det var
            en lång kamp, kantad av hårda politiska motsättningar, innan demokratin
            slutligen fick sitt genombrott genom författningsuppgörelsen i
            riksdagen. När Sverige införde allmän och lika rösträtt för kvinnor
            och män var vi det sista landet i Norden att göra så.
          </p>
          <p xml:id="i-9mbNCSFVso8Qxos1k7L6WA">
            Den offentliga makten är begränsad och utövas under lagarna.
            Det offentligas maktbefogenheter gentemot den enskilde får aldrig
            sträcka sig längre än vad som är nödvändigt och försvarligt för
            att sköta de gemensamma uppgifterna. Dessa liberala kärnvärden
            innebär att den offentliga makten också ska betraktas med hälsosam
            vaksamhet. Den enskildes möjligheter att hävda sig gentemot staten
            handlar om varje människas lika fri- och rättigheter och om att
            begränsa statsmaktens maktanspråk.
          </p>
          <p xml:id="i-Y9XnJgUJPPqgVHzt6icNF1">
            Sverige är i dag en av världens mest stabila demokratier, men
            demokratins arbetssätt måste hela tiden utvecklas. Likaså behövs
            fortsatta reformer för att stärka det konstitu­tionella skyddet
            för det demokratiska systemet, den fria åsiktsbildningen och de
            individuella fri- och rättigheterna. I denna motion presenterar
            Liberalerna ett antal förslag till demokratiska reformer.
          </p>
          <head xml:id="i-4YLe82C3dRMK1i6q8rzkJj" type="h2">
            Stärk det konstitutionella skyddet för demokratin
          </head>
          <p xml:id="i-N6PtZWhAZsCdErrDrTfE4a">
            Den liberala demokratiska modellen med organisationsfrihet, fri
            åsiktsbildning och oberoende domstolar är satt under press globalt.
            Antalet länder som enligt den ansedda tankesmedjan Freedom House
            definieras som fria sjunker. Ungern räknas inte längre som fullvärdig
            demokrati och visar liksom Polen hur regimer i länder som är fullvärdiga
            EU-medlemmar framgångsrikt kan nedmontera de strukturer som borde
            ha varit själv­klara i alla demokratier.
          </p>
          <p xml:id="i-M1rwwT51NQT4qSBwroiucx">
            Sverige är en av världens mest stabila demokratier, men vi är
            inte immuna. För att folkstyret, rättssäkerheten och den fria
            åsiktsbildningen ska fungera också i ett politiskt skymningsläge
            behövs det en fördjupad diskussion om hur de demokratiska strukturerna
            ska göras mer robusta.
          </p>
          <p xml:id="i-VuQAuoQgbo2kPcK2d6Yrzw">
            Det yttersta skyddet ligger i en stark folklig uppslutning för
            de demokratiska vär­der­ingarna. Demokratin behöver ständigt återerövras
            och de demokratiska principerna stän­digt förklaras och försvaras.
            Den dag vi tar dem för givna blir demokratin sårbar på allvar.
          </p>
          <head xml:id="i-JHyxCcztNsvZkT44hbtJnZ" type="h3">
            Formerna för grundlagsändring och skyddet för domstolarnas oberoende
          </head>
          <p xml:id="i-Nz3VmVBgSBvbk117CLC3fT">
            Svensk grundlag ändras genom två likalydande riksdagsbeslut med
            mellanliggande riksdagsval. Denna beslutsordning syftar till att
            motverka drastiska ändringar i grund­lagen till följd av tillfälliga
            opinionsyttringar. Kravet på mellanliggande val ska ge väljarna
            möjlighet att säga sin mening innan slutligt beslut fattas.
          </p>
          <p xml:id="i-6wA6JQaQj1PenT7eENkC6j">
            Detta ger dock inget fullgott skydd för demokratin i en situation
            där landet befinner sig i en allvarlig kris. I ett politiskt skymningsläge
            kan det uppstå en tillfällig politisk koalition i riksdagen som
            är beredd att genomföra omfattande inskränkningar i demo­kratin.
            En regering kan då utlysa ett extra val, och om samma majoritetsförhållande
            kvarstår kan den nyvalda riksdagen därefter fullfölja inskränkningarna
            mycket snabbt. Inräknat beredningstid och tidsgränser för väckande
            av grundlagsärende skulle det i teorin kunna ta halvtannat år
            att avskaffa demokratin i Sverige.
          </p>
          <p xml:id="i-SNNGc3KbWAehRkSX1wd7CV">
            Ovanstående scenario behöver inte förutsätta att antidemokratiska
            partier vinner majoritet i riksdagen. Det går också att föreställa
            sig en situation där ett antidemokra­tiskt parti utnyttjar sin
            vågmästarställning till att avkräva konstitutionella reformer
            i utbyte mot att ge en regering sitt stöd i andra frågor. Vid
            en akut internationell kris skulle det också kunna inträffa att
            främmande makt utövar påtryckningar mot Sverige.
          </p>
          <p xml:id="i-AH4jZNRWqnYhURLJrqWXzM">
            Liberalerna har därför i flera år förespråkat en bredare analys
            av reglerna för ändring av grundlag. En möjlighet är att grundlagsändring
            ska förutsätta mellanliggande ordina­rie riksdagsval, vilket skulle
            eliminera risken för att en tillfällig politisk kris utnyttjas
            till att utlysa extra val för att inskränka demokratin. En annan
            möjlighet är att föreskriva kvalificerad majoritet vid ändring
            av de centrala grundlagsbestämmelserna om riksdag, regering, domstolarnas
            oberoende, individuella fri- och rättigheter samt tryck- och yttrandefrihet
            m.m. Att en grundlagsändring ska förutsätta att ett minimiantal
            riksdags­ledamöter deltar i beslutet har också föreslagits. På
            så sätt förebyggs att långtgående inskränkningar i demokratin
            genomförs av ett litet antal ledamöter.
          </p>
          <p xml:id="i-TW2KvcT7dAhAm3rhUCxDfZ">
            Att rättskipningen sker under lagarna av oberoende domstolar
            som inte tar emot politiska instruktioner i enskilda fall är en
            förutsättning för ett demokratiskt och rättssäkert samhälle. Utvecklingen
            i auktoritär riktning i Ungern och Polen visar vilket strategiskt
            mål domstolarna är för de regeringar som vill montera ned den
            liberala demokratiska samhällsmodellen.
          </p>
          <p xml:id="i-NMYtDeeQmtC4doMgY9YkKk">
            Domstolarnas oberoende är grundlagsfäst i regeringsformens elfte
            kapitel, men det finns luckor som behöver uppmärksammas. Bland
            annat finns det ingen grundlags­reglering av hur många domare
            som ska sitta i landets två högsta juridiska instanser, Högsta
            domstolen och Högsta förvaltningsdomstolen. Det gör att en auktoritär
            regering får möjlighet att utöva press på domstolsväsendet genom
            att verka för att antalet domare i HD och HFD ökas kraftigt. Likaså
            skulle en regering, i ett läge när den inte anser att någon av
            de av Domarnämnden föreslagna kandidaterna är tillräckligt regimlojal,
            kunna vägra att över huvud taget utse nya domare till de högsta
            instanserna.
          </p>
          <p xml:id="i-T3cWBsxrewDZbQNnx8cdNp">
            Angrepp på domstolsväsendet har i EU-grannländer också genomförts
            genom att man i politiskt syfte har sänkt pensionsåldern för domare
            kraftigt. På så vis kan en auktoritär regering uppnå två fördelar.
            Dels töms domstolsväsendet på ett betydande antal domare som inte
            har den sittande regeringen att tacka för sin ställning, dels
            uppstår ett stort antal vakanser som kan fyllas med i regimens
            ögon mer passande kandidater.
          </p>
          <p xml:id="i-V8M8ZZju1kWU2PTpMBCuAw">
            Domstolsverket har det samlade ansvaret för domstolarnas budgetmedel,
            fördelar anslagna medel till domstolarna och ansvarar likaså för
            viktiga administrativa uppgifter, organiserar utbildningar m.m.
            I grunden är detta en rimlig modell. I ett politiskt skym­ningsläge
            skulle dock en auktoritär regering kunna utöva ett påtagligt destruktivt
            infly­tande över domstolarna genom att utse en regimtrogen generaldirektör
            för Domstols­verket för att gynna de domstolar som regimen favoriserar
            och straffa de domstolar som inte agerar lojalt.
          </p>
          <p xml:id="i-3yjFjNRVSRNP4fStyxzBqy">
            Genom januariavtalet har Liberalerna medverkat till att det nu
            tillsatts en parlamen­tarisk kommitté (dir. 2020:11) för att stärka
            grundskyddet för de demokratiska struktu­rerna genom att utreda
            formerna för ändring av grundlag och skyddet för domstolarnas
            och domarnas oberoende långsiktigt. Kommittén ska också utreda
            behovet av att möj­liggöra ytterligare begränsningar i föreningsfriheten
            i förhållande till sammanslutningar som ägnar sig åt terrorism.
            Av respekt för kommitténs pågående arbete väljer vi att inte lägga
            något formellt yrkande i denna del, utan vi kommer noggrant att
            följa frågan i samband med den fortsatta beredningen av utredningens
            förslag.
          </p>
          <head xml:id="i-Y9LkEUJefK6HByMF8ycy9A" type="h3">
            Författningsdomstol och lagprövning
          </head>
          <p xml:id="i-fKAvuFFjN5Cu4oyJAj62Z">
            Rättssäkerheten och skyddet för de medborgerliga fri- och rättigheterna
            behöver förstärkas. Därför ska en författningsdomstol inrättas
            i Sverige.
          </p>
          <p xml:id="i-RWpBe79Khe6dwfYhPz51Ur">
            För oss liberaler är tanken bakom en författningsdomstol enkel.
            All makt kan miss­brukas, också den som har getts i fria val.
            Om medborgare i sitt dagliga liv avkrävs att följa lagar och förordningar
            är det också rimligt att kräva att politiker följer grundlagen
            i sitt arbete med att stifta nya lagar. Detta är särskilt angeläget
            för att den offentliga mak­ten ska utövas under lagarna också
            vid en politisk kris eller ett så kallat skymningsläge.
          </p>
          <p xml:id="i-6zkXMMjDveJVnecwL4jdkd">
            Det finns också andra argument för en starkare lagprövningsrätt.
            Om det i efterhand blir lättare att pröva en ny lags förenlighet
            med grundlagen höjs kvaliteten i lagstift­ningsarbetet. Lagstiftaren
            tvingas att se till att en ny lag håller så hög rättslig standard
            att den inte riskerar att kritiseras av författningsdomstolen.
          </p>
          <p xml:id="i-HSwiGaYzQP3gTBWsgWAWvX">
            Ofta angrips idén om en författningsdomstol med argumentet att
            en förändring i den riktningen skulle vara odemokratisk. Det är
            en felsyn. Om en författningsdomstol inrättades skulle det inte
            innebära att makten vreds ur de folkvalda politikernas händer.
            Ytterst har medborgarnas valda representanter alltid möjligheten
            att ändra grundlagen för att undanröja en konflikt mellan författningen
            och en specifik lag. Det som etable­randet av en författningsdomstol
            betyder är att det skapas tydliga spelregler, som ger ett betydligt
            ökande mått av eftertanke och reflektion i den politiska processen
            kring formerna för lagstiftning och respekten för de grundläggande
            fri- och rättigheterna.
          </p>
          <p xml:id="i-2jN3ZfxZLTwyWWHehXb4qz">
            Liberalerna anser därför att ett lagstiftningsarbete för att
            inrätta en författningsdom­stol bör inledas. I detta arbete bör
            också analyseras möjligheten att ge författningsdom­stolen rätt
            till så kallad abstrakt normprövning. Likaså bör Lagrådets framtida
            roll och funktion vid ett inrättande av en författningsdomstol
            ingå i den bredare analys som behövs.
          </p>
          <p xml:id="i-UUksXAe47KWeY35sSNqkDK">
            Frågan om behovet av en författningsdomstol och normprövning
            har utretts av Grundlagsutredningen, vars förslag låg till grund
            för författningsreformen 2010. Under föregående mandatperiod har
            det inte varit aktuellt att analysera frågan på nytt. Vid nästa
            övergripande grundlagsöversyn anser Liberalerna det vara naturligt
            att frågan om författningsdomstol analyseras, liksom frågan om
            abstrakt lagprövning. Eftersom vårt motionsyrkande med denna innebörd
            från riksdagsåret 2019/20 ännu inte behandlats väljer vi att här
            inte upprepa vårt förslag.
          </p>
          <head xml:id="i-SNXmgX15xA648SuydaVGUT" type="h2">
            Utveckla det demokratiska systemet
          </head>
          <head xml:id="i-YSuQ6oAacBKm9jF4B3A26u" type="h3">
            Återinför skilda valdagar
          </head>
          <p xml:id="i-YQrzhXcQRzEn5ipGb16LnZ">
            Alltsedan 1970 har val till riksdag, regioner (tidigare landsting)
            och kommuner ägt rum på en och samma dag, numera vart fjärde år.
            Bland världens demokratier är Sverige ett av de länder där det
            går längst tid mellan de allmänna valen. Olägenheterna med den
            nuvarande ordningen framstår i allt tydligare dager.
          </p>
          <p xml:id="i-E1DVnkzLTJq7tneSjWSkic">
            Den lokala politiken, där exempelvis inriktningen av en väsentlig
            del av den offent­liga välfärdspolitiken beslutas, kommer i skymundan
            av rikspolitiken. Kommunalpoli­tikerna, vilka bör fungera som
            demokratins spjutspetsar, blir anonyma och bilden av kommunerna
            som rena implementeringsorgan för riksdag och regering förstärks.
          </p>
          <p xml:id="i-H3AKNoDC3XbXzn5JyjCkWM">
            Liberalerna menar att det bästa vore att återgå till skilda valdagar.
            Vartannat år skulle det i så fall vara val till riksdagen, vartannat
            år till kommuner och regioner. Detta ger större utrymme för lokal
            politisk debatt och lokalt ansvarsutkrävande. Frågan om hur skilda
            valdagar ska genomföras bör prövas ytterligare inom ramen för
            en kommande författningsöversyn. Efter en grundlagsändring skulle
            de första separata valen till kommunala församlingar kunna ske
            2024, varefter det hålls riksdagsval 2026, lokalval 2028, riksdagsval
            2030 och så vidare.
          </p>
          <head xml:id="i-Mp7fLUdJAT45vWpngyLt7A" type="h3">
            Valsedlar och personval
          </head>
          <p xml:id="i-WHf7et8796HzUE8yQBRqGE">
            Det svenska systemet med en valsedel per parti är internationellt
            sett sällsynt. Detta är inte bara resurskrävande utan skapar också
            många osäkerhetsfaktorer som påverkar valförrättningen.
          </p>
          <p xml:id="i-ESbPmncUzuCf3uch2PtKeh">
            Omkring 700 miljoner valsedlar trycks under ett år med riksdags‑,
            region- och kommunalval. Så gott som alla kasseras. Detta är en
            betydande miljömässig och ekonomisk belastning och skapar dessutom
            ett stort merarbete för alla som är inblan­dade i genomförandet
            av valen, från valsedelstryckeri och distributörer till lokala
            röstmottagare.
          </p>
          <p xml:id="i-BGbZJLyfoqp1bueZVBZdbM">
            Än viktigare är dock att valsedelssystemet kan bidra till bristande
            säkerhet vid valförrättningen. Många väljare har exempelvis upplevt
            att det tidigare varit olustigt att ta valsedlar ur ett valsedelsställ
            som stått allmänt synligt i vallokalen. Detta har påverkat valhemligheten.
            Den nyordning som började tillämpas i Europavalet år 2019 innebär
            att valsedelsställen står bakom en insynsskyddad skärm. Det förbättrar
            valhemligheten, men gör å andra sidan att risken för sabotage
            har ökat.
          </p>
          <p xml:id="i-UofMt9QTNqgGc8hLSH8pYj">
            Riksrevisionen, som nyligen granskat valförfarandet (RiR 2019:35),
            föreslår att en översyn görs för att utreda ett alternativt valsedelssystem.
            Bakgrunden är att de svag­heter som kan identifieras i valförrättningen
            till stor del har sin bakgrund i att det finns så många olika
            valsedlar att hantera. I de flesta länder är valsedeln en värdehandling
            som lämnas ut i vallokalen och där väljaren sedan kan markera
            vilket parti och vilken person hen vill rösta på.
          </p>
          <p xml:id="i-CYZGZxsET8F72ZZj5wdjDx">
            Samtidigt bör det beaktas att det finns tunga argument även för
            dagens ordning. Ett givet argument är att dagens system, med en
            valsedel per parti, är ett etablerat system sedan mycket lång
            tid och att det är välkänt för väljarna. Eventuella förändringar
            måste alltså förutsätta mycket breda informationskampanjer för
            att inte leda till att det uppstår en osäkerhet bland väljare
            om hur det går till att rösta.
          </p>
          <p xml:id="i-9cQRCHY3NashbCkNce5QC2">
            Liberalerna anser att det är dags att göra en förutsättningslös
            utredning av alternativa valsedelssystem. Denna fråga tas inte
            upp i direktiven till 2020 års valutredning utan kan med fördel
            utredas separat.
          </p>
          <p xml:id="i-FMNV8NnKkAtLUCcV1SL6Fa">
            I samma utredning bör då studeras frågan om att reformera personvalssystemet.
            Dessa två frågor hänger samman, eftersom utformningen av valsedlarna
            påverkar hur en personröst kan avges. Systemet med personval infördes
            1998. Liberalerna var pådri­vande för att personvalssystemet blev
            verklighet, så att väljarna fick större makt att påverka vilka
            förtroendevalda som skulle föra deras talan i folkvalda församlingar.
            Från och med valet 2014 gäller en enhetlig gräns så att kandidater
            som får mer än 5 procent kryss kan bli invalda genom personval.
          </p>
          <p xml:id="i-Qh7i8k5pYjtMbTTJxR4ACH">
            Personvalssystemet har nu tillämpats i sex val till riksdag,
            landsting och kommuner och fyra val till Europaparlamentet. Även
            om personvalet används av många måste det också konstateras att
            genomslaget inte har blivit det förväntade. Andelen som person­röstar
            i riksdagsvalen pendlar mellan 22 och 26 procent och tendensen
            har de senaste valen varit svagt fallande. Förhoppningen om att
            allt fler skulle personrösta, i takt med att väljarna vänjer sig
            vid det nya systemet, har alltså inte infriats.
          </p>
          <p xml:id="i-USZ8iZCtB8mE9GFa8atDzu">
            För oss liberaler är det en självklar princip att väljarna ska
            ha ett tydligt inflytande över vilka förtroendevalda som företräder
            dem. De nästan 1,6 miljoner personkryss som avgavs i årets riksdagsval
            visar också att möjligheten uppskattas av många väljare. Att avskaffa
            personvalssystemet är alltså inget alternativ. I stället bör det
            göras en bredare analys av hur personvalssystemet kan utvecklas
            för att bli mer ändamålsenligt.
          </p>
          <p xml:id="i-6QoMb63U1JZKR6PaJ93Q7y">
            De svagheter som finns i dagens system behöver också erkännas.
            Till exempel finns det en inbyggd paradox i att bara tillåta ett
            personkryss när valet sker i en valkrets med många mandat.
          </p>
          <p xml:id="i-HHhzR28sZ1jodAguw26m3U">
            Systemet med ett enda personkryss fungerar som bäst när väljaren
            röstar på ett parti som realistiskt sett bara kan ta ett mandat
            i valkretsen. Väljaren kan då avge en tydlig preferens för vem
            som blir partiets företrädare.
          </p>
          <p xml:id="i-FLyXGxhPsTJ1X8YkQjcRtP">
            Om väljaren däremot röstar på ett parti som kan förväntas ta
            många mandat i val­kretsen blir effekten mer svårförutsägbar.
            Till exempel kan det i ett större parti med flera mandat vara
            relativt enkelt för en liten men hårt sammansvetsad falang att
            kryssa in en kandidat, om väljarkåren i övrigt har jämn spridning
            på personkryssen. Om det i ett större parti finns hård konkurrens
            om flera av mandaten kan väljaren bara avge sin preferens vad
            gäller ett av mandaten.
          </p>
          <p xml:id="i-6H75UXZeAs7jYCsBHvVP9N">
            Personvalssystemet har nu funnits i 20 år, och tiden är mogen
            att göra en bredare översyn i samma utredning som bör se över
            valsedelssystemet. Utgångspunkten ska vara att personvalssystemet
            ska behållas, men översynen bör i övrigt ske förutsättnings­löst.
            Några tänkbara alternativ som skulle kunna prövas i en sådan utredning
            skulle kunna vara att sänka procentspärren för personkryss eller
            att ge väljare möjligheten att avge flera personröster. Likaså
            bör systemet i Finland, där personvalet är ett obligato­riskt
            inslag i valhandlingen, analyseras.
          </p>
          <head xml:id="i-RLgCXdbKmyQPrZfRg9HQ5W" type="h3">
            Stärk valsäkerheten
          </head>
          <p xml:id="i-FJrxJGGGgbs6sjdHf6Hwfw">
            Det svenska systemet för valförrättningar har brister vad gäller
            både valhemlighet och valsäkerhet. Personer med synnedsättning
            saknar möjligheter att personrösta med bevarad full valhemlighet.
            Så kallad familjeröstning, där flera personer samtidigt ställer
            sig bakom valskärmen och tillsammans gör i ordning sina valkuvert
            i varandras åsyn, är ett utbrett fenomen trots att det formellt
            inte är tillåtet.
          </p>
          <p xml:id="i-58vvNmajxWWoY1Z3T8Edxm">
            Valåret 2014 var det första år då myndigheterna skulle garantera
            att vallokalerna var tillgängliga för alla och att därmed individer
            med funktionsnedsättning inte skulle kunna bli diskriminerade.
            Kommunernas dispenser att kunna använda otillgängliga lokaler
            togs bort. Men den demokratiska resan mot full tillgänglighet
            måste fortsätta. Ett all­varligt problem i dag är att personer
            med synnedsättning inte kan rösta med fullständig valhemlighet
            i vallokalerna. Det går nämligen inte att personrösta på en kandidat
            utan att röja sin valhemlighet eftersom man måste be en valarbetare
            att hjälpa en att kryssa på valsedeln.
          </p>
          <p xml:id="i-GFR3F7cBUhmVk4fF4sQtBt">
            Till följd av januariavtalet har nu en parlamentarisk utredning
            tillsatts, 2020 års valutredning, med uppdrag att göra en översyn
            av valsystemet för att göra det mer motståndskraftigt mot manipulationer
            (dir. 2020:30). Av respekt för detta väljer vi att inte lägga
            något formellt yrkande i denna del.
          </p>
          <head xml:id="i-LbThxnkGVdhyUkDgHDwpsx" type="h3">
            Valresultat ska vara offentliga
          </head>
          <p xml:id="i-5ZkdSWMVqGBBLWB9aBjP1Z">
            Det är den enskildes valhandling som ska vara hemlig, inte valresultatet.
            Ändå har rättstillämpningen lett fram till att det nu är omöjligt
            för enskilda att ta reda på hur det gått i svenska allmänna val
            utan att bedriva arkivstudier.
          </p>
          <p xml:id="i-7ukshZBjkuJ8srKhbEQ8Lb">
            Den 6 december 2019 beslutade Högsta förvaltningsdomstolen att
            inte meddela prövningstillstånd i frågan om att lämna ut personvalsresultaten
            för valet till Europaparlamentet 1999 till en privatperson som
            begärt ut uppgiften om hur många personröster de ledande kandidaterna
            hade fått. Med stöd i HFD:s beslut kunde den ansvariga arkivmyndigheten
            SCB därmed vägra att lämna ut dessa uppgifter.
          </p>
          <p xml:id="i-34rnSskjvcfY3a1tWfmow8">
            Enligt 24 kap. 8 § första stycket offentlighets- och sekretesslagen
            gäller sekretess i sådan särskild verksamhet hos en myndighet
            som bedriver framställning av statistik för uppgift som avser
            en enskilds personliga eller ekonomiska förhållanden och som kan
            hänföras till den enskilde. SCB är en sådan statistikmyndighet
            och har gjort bedöm­ningen att antalet personröster på en kandidat
            i ett allmänt val är en uppgift som kan hänföras till den enskilde.
            Den så kallade statistiksekretessen är som huvudregel absolut.
            Eftersom SCB:s bedömning vann stöd i samtliga rättsliga instanser
            kan det dröja till år 2069, det vill säga 70 år efter valet, innan
            sekretessen för valresultatet 1999 slutligen hävs.
          </p>
          <p xml:id="i-979BUTfuEiKauN1VfcPi83">
            Det skadar tilltron till det demokratiska systemet att den rådande
            rättsordningen innebär att en del av valresultatet blir oåtkomligt
            i efterhand. Personvalet är en integrerad del av det svenska valsystemet,
            och det måste vara möjligt att få ta del av uppgifter om hur många
            röster som gavs och på vilka kandidater utan att bedriva omfattande
            arkivstudier på plats.
          </p>
          <p xml:id="i-8iwoPfNXEoxUrJbxHBAToE">
            När personuppgiftslagen infördes på 1990-talet inträffade det
            att svenska kommuner inte vågade nämna de ledande lokalpolitikerna
            vid namn på den kommunala webb­platsen, eftersom det skulle kunna
            betraktas som att registrera en persons politiska åsikt i en databas
            (i detta fall skriptet till en webbplats). Samma slags överdrivna
            sekretess i synen på offentligt folkvalda har nu gjort att det
            blivit omöjligt att från statliga myndig­heter få ut uppgifter
            om hur många personkryss exempelvis Marit Paulsen fått.
          </p>
          <p xml:id="i-2oeQ9q3pj6pZxGGL3wuNbM">
            Regeringens intresse för att se över lagstiftningen har hittills
            varit obefintligt, trots att frågan uppmärksammats från Liberalernas
            sida i riksdagsarbetet. Liberalerna upp­repar därför att reglerna
            om offentlighet och sekretess gällande valresultat måste ses över.
            Att slå vakt om offentligheten i valresultatet är lika viktigt
            för tilltron till valsyste­met som att slå vakt om den enskilde
            väljarens valhemlighet.
          </p>
          <head xml:id="i-VcqArr7yZQb7Xi6KFCSHKc" type="h3">
            Folkmotion
          </head>
          <p xml:id="i-KrSmi1pFXBh1mqKqaitanM">
            2014 års demokratiutredning (SOU 2016:5) föreslog att Sverige
            skulle införa folkmotion till riksdag, kommuner och landsting.
            Förslaget innebär att en röstberättigad person kan anmäla en folkmotion
            och öppna en namninsamling bland andra röstberättigade. Om minst
            en procent av de röstberättigade inom en viss tid ansluter sig
            till en folkmotion väcks motionen. För kommuner och landsting
            föreslås folkmotionen ersätta dagens system med medborgarförslag.
          </p>
          <p xml:id="i-8eWB6urAYWZbuqqGz2cL3C">
            Liberalerna anser att utredningens förslag om folkmotion öppnar
            en intressant möjlighet för medborgarna att lämna in konkreta
            förslag till behandling i de folkvalda församlingarna. Eftersom
            förslag som har väckts i en folkmotion ska beredas på samma sätt
            som motioner väckta av politiker blir det också enkelt att låta
            dessa förslag vara en del av den ordinarie beslutsprocessen. Liberalerna
            ser därför positivt på att förslaget prövas närmare.
          </p>
          <p xml:id="i-YFsQqrSr3iEPE5uKE1pPDU">
            Om den fortsatta beredningen leder fram till slutsatsen att folkmotion
            införs anser Liberalerna att det måste vara en förutsättning att
            folkmotioner bara ska kunna väckas i sådana frågor där respektive
            folkvald församling är behörig att fatta beslut. För att inte
            urholka folkmotionens betydelse bör det inte vara möjligt att
            lämna in folkmotioner som närmast är av opinionsbildande karaktär,
            t.ex. en folkmotion med förslag om att riks­dagen ska göra ett
            allmänt hållet tillkännagivande i en aktuell fråga. Det bör också
            övervägas vilket minimiantal underskrifter som ska krävas. För
            att instrumentet folkmotion ska bli legitimt behöver vidare antalet
            undertecknare vara tillräckligt stort. Erfarenheterna från Finland,
            där ett liknande system redan finns, bör analyseras.
          </p>
          <head xml:id="i-AkSN6Eqbnuf7d8XNsdoniV" type="h3">
            Stärk insynen i riksdagsledamöternas ekonomiska intressen
          </head>
          <p xml:id="i-6fhAjwKj9F382dRe5LBav6">
            Sedan 1996 finns i riksdagen ett register där de folkvalda redovisar
            i vilken mån de har betydande ekonomiska kopplingar till intressen
            vid sidan av politiken. Det handlar till exempel om stora ägarandelar
            i aktiebolag, ägande av näringsfastigheter, styrelseupp­drag i
            aktiebolag och inkomstbringande sidoverksamheter utanför politikens
            sfär. Där­emot innehåller inte registret, och ska med hänsyn till
            integritetsintresset inte heller innehålla, sådan information
            som hör till privat- eller familjelivet eller privatekonomin i
            övrigt.
          </p>
          <p xml:id="i-PWLL1UMr2Z6ztfjQ4K6J96">
            Att få åtkomst till uppgifterna i registret är dock inte helt
            lätt. Den som vill få del av informationen måste besöka riksdagen
            på plats alternativt köpa kopior i form av registerutdrag. Detta
            kan jämföras med ordningen i till exempel Europaparlamentet, där
            motsvarande redovisningar från ledamöterna är åtkomliga via webben.
            För att öka allmänhetens möjlighet att ta ställning till de folkvaldas
            ekonomiska kopplingar utanför politiken bör även riksdagens ekonomiska
            register bli åtkomligt via nätet.
          </p>
          <head xml:id="i-6qJ8xaHbnPH9jT7TCjhfv1" type="h2">
            Starkare ansvarsutkrävande
          </head>
          <p xml:id="i-VDcagwGmReAdxH9HuDBXmL">
            Det så kallade ämbetsansvaret, vilket var en benämning på vissa
            befattningshavares (till exempel stats- och kommunaltjänstemäns)
            straffrättsliga ansvar för skötseln av sin befattning, avskaffades
            genom en reform 1975. Den som var underkastad ämbetsansvar hade
            tidigare kunnat dömas till särskilda straff, avsättning eller
            suspension. Reformen innebar att det straffbelagda området minskade
            avsevärt.
          </p>
          <p xml:id="i-5NWm46JNAFErRPLxKqg2ym">
            Ämbetsansvarsreformen var inte oomstridd. Kritikerna menade att
            förändringen inte tog tillräckligt stor hänsyn till skillnaderna
            mellan offentlig och privat verksamhet.
          </p>
          <p xml:id="i-WkA5cHjprtxSBaFDH8Rky3">
            År 1989 förändrades därför lagstiftningen på nytt, denna gång
            så att det straffrättsli­ga tjänsteansvaret för offentligt anställda
            utvidgades. Dagens regler innebär att den som vid myndighetsutövning
            genom en handling eller underlåtenhet åsidosätter vad som gäl­ler
            för uppgiften döms för tjänstefel till böter eller fängelse i
            upp till två år enligt brottsbalken.
          </p>
          <p xml:id="i-28WAeMqAaJSNKtDMZQt8LW">
            Liberalerna anser att tjänsteansvarsbestämmelserna behöver skärpas.
            Detta innebär inte att vi förespråkar en återgång till äldre tiders
            bestämmelser och de särskilda strafformer som då gällde. Däremot
            menar vi att den makt som följer med rätten att bedriva myndighetsutövning
            behöver kombineras med ett tydligt regelverk gentemot den som
            grovt missköter sitt uppdrag som företrädare för det allmänna.
            Eftersom vårt motionsyrkande från riksdagsåret 2019/20 ännu inte
            behandlats väljer vi i år att inte upprepa det formella yrkandet.
          </p>
          <p xml:id="i-7eCeHtD8vyZR1AZbjqREwG">
            Den 14 maj 2020 tillsatte regeringen, mot bakgrund av ett tidigare
            tillkännagivande från riksdagen, en utredning som bland annat
            har till uppgift att göra en översyn av tjänstefelsansvaret (dir.
            2020:54). Uppdraget ska redovisas senast den 12 november 2021.
            Liberalerna kommer att följa utredningens arbete noga. Målet måste
            vara att en lagreform därefter genomförs så snart som möjligt
            så att fler fall ska leda till juridiskt ansvar och att ett modernt
            och ändamålsenligt ämbetsansvar ska återinföras inom såväl statlig
            som kommunal verksamhet.
          </p>
          <p xml:id="i-43ChD6ridcKLAp7VzQxHrg">
            Likaså bör det göras en översyn för att komma åt så kallat kommunalt
            lag- och domstolstrots, det vill säga att kommunala förtroendevalda
            eller beslutsfattare utan påföljd åsidosätter gällande rätt eller
            domstolsbeslut. Exempel på lag- eller domstols­trots kan vara
            att en kommun håller ett lokalt företag under armarna genom att
            köpa företagets arbetsmaskiner och sedan hyr ut dem till samma
            företag för en symbolisk penning, att en kommun går vidare med
            en byggentreprenad trots att upphandlingen ogiltigförklarats eller
            att en kommun trots domstolsbeslut om det otillåtna i saken gynnar
            enskilda näringsidkare genom att satsa stora belopp i samägda
            fastighetsbolag. I samtliga dessa fall, som har motsvarigheter
            i verkligheten, har varken myndigheter eller domstolar kunnat
            hindra kommuner från att genomdriva beslut i strid med gällande
            rätt.
          </p>
          <p xml:id="i-DYGqtzs3QjpBTAHQx2kMwW">
            Stramare regler om tjänsteansvar skulle sannolikt bidra till
            att motverka detta prob­lem, men mer behövs. ESO-rapporten Maktutövning
            under lagarna? (rapport 2015:2) pekar ut ett antal åtgärder. Det
            handlar bland annat om lagstadgad skyldighet att rätta beslut
            som upphävts av domstol och om skärpta regler gällande när ett
            beslut kan verkställas. Liberalerna anser att det, vid sidan av
            ett moderniserat ämbetsansvar, behövs en bredare översyn för att
            minska utrymmet för lag- och domstolstrots i kommuner, regioner
            och kommunalförbund.
          </p>
          <head xml:id="i-Le6CzaYSgwzvbnA4ZjqzSt" type="h2">
            Befria Svenska kyrkan
          </head>
          <p xml:id="i-B5Wgk44y21ZYKJex9Tzv1G">
            Trossamfunden är en central del av det civila samhället och ska
            ha goda möjligheter att verka. Staten har ett ansvar för att säkra
            en fri religionsutövning men ska inte ta ställ­ning för en viss
            religion eller vissa samfund.
          </p>
          <p xml:id="i-UFeex4HF2XsNt3tiDBXXkf">
            Genom kyrka–stat-reformen 1999/2000 ändrades relationen mellan
            Svenska kyrkan och staten i grunden. Kyrkolagen med rötter i 1600-talets
            lutherska ortodoxi avskaffa­des, och statens medverkan i beslut
            kring Svenska kyrkans inre verksamhet avskaffades. Detta var något
            som Liberalerna, med våra djupa rötter i kampen för religionsfrihet,
            hade verkat för under mycket lång tid.
          </p>
          <p xml:id="i-RhJEE6uTK7xvLAu2ZBpfxd">
            Kyrka–stat-reformen innebar dock inte att statens särskilda styrning
            av Svenska kyrkan upphörde helt. Medan andra samfund fritt väljer
            sin egen organisationsform finns det en särskild lag (1998:1591)
            om Svenska kyrkan, som detaljerat reglerar samfundets uppbyggnad,
            församlingens uppgifter, biskoparnas roll, kyrkomötets beslutsbefogenheter
            och så vidare. Och mest slående av allt: I lagens portalparagraf
            föreskrivs Svenska kyrkans religiösa bekännelse.
          </p>
          <p xml:id="i-T4ptcip6nZgas2Jm7f6tKT">
            Lagen om Svenska kyrkan får ses som en del av den bredare kompromiss
            som på 1990-talet möjliggjorde de förändrade relationerna mellan
            staten och Svenska kyrkan. I ett mer långsiktigt perspektiv är
            det dock uppenbart att den bara kan ses som en etapp på vägen
            mot att Svenska kyrkan uppnår fullt oberoende, på samma villkor
            som övriga trossamfund i Sverige.
          </p>
          <p xml:id="i-64KyuWGiRYy3mwBy6gevBa">
            För att Svenska kyrkan ska stå helt fri från statlig styrning
            anser därför Liberalerna att den särskilda lagen om Svenska kyrkan
            bör avskaffas. Svenska kyrkan bör liksom alla andra samfund ha
            full frihet att avgöra sin egen verksamhet. Det är Svenska kyrkans
            medlemmar – inte riksdagen – som ska avgöra samfundets vägval
            i religiösa frågor.
          </p>
          <p xml:id="i-3aLfMcKQYuY9UaiikPXoRJ">
            Att avskaffa lagen om Svenska kyrkan kan eventuellt förutsätta
            anpassningar i övrig lagstiftning. Det påverkar däremot inte i
            sig Svenska kyrkans ansvar vad gäller begrav­ningsväsendet. Inte
            heller trossamfundens möjlighet att via Skatteverket få hjälp
            med uppbörden av medlemsavgifter påverkas, eftersom detta regleras
            i annan lagstiftning.
          </p>
          <head xml:id="i-XofoajsUuHRq1zv8bj6nsA" type="h2">
            Integritetspolitik
          </head>
          <head xml:id="i-WvH9sm4z1rBiYgWQbagUt9" type="h3">
            Stärk tillsynen och uppföljningen på integritetsområdet
          </head>
          <p xml:id="i-XmXHE12oNVjETSET2exuuy">
            Det är positivt att Datainspektionen (som kommer att byta namn
            till Integritetsskydds­myndigheten) har fått ett utökat uppdrag
            att löpande följa utvecklingen inom integ­ritetsskydd och rapportera
            till regeringen om den mest aktuella och betydelsefulla utvecklingen
            som påverkar den personliga integriteten. Liberalerna anser att
            Data­inspektionen också bör ges en övergripande roll som tillståndsmyndighet
            för integritets­känslig hantering av personuppgifter.
          </p>
          <p xml:id="i-YDTSBozAKcCiLS86SFa1vh">
            Regeringen bör i en årlig skrivelse till riksdagen redovisa utvecklingen
            vad gäller skyddet för den personliga integriteten. Skrivelsen
            bör avse både de legala förutsätt­ningarna för integritetsskyddet
            och den övergripande utvecklingen vad gäller använd­ningen av
            olika slags informationsteknik som påverkar integriteten.
          </p>
          <head xml:id="i-5JuvsRz8a7272bu4mDvBf3" type="h3">
            Tänk efter före – obligatoriska integritetsanalyser
          </head>
          <p xml:id="i-AXzxfyxkhLGVcSpM5pfD4J">
            Redan på ett tidigt stadium i lagstiftningsprocessen måste integritetshänsyn
            spela en viktig roll. I alla direktiv till utredningar om ny lagstiftning
            ska obligatoriskt ingå att bedöma regelförändringars effekter
            på människors personliga integritet, på samma sätt som man i dag
            alltid bedömer effekterna på till exempel jämställdheten och den
            regionala utvecklingen.
          </p>
          <p xml:id="i-EGmmVjED4X9uxCBQzcQpUE">
            Redan i dag föreskriver kommittéförordningen (1998:1474) att
            statliga utredningar alltid ska göra konsekvensbeskrivningar vad
            gäller de föreslagna åtgärdernas effekter för t.ex. den statliga
            och kommunala ekonomin, den kommunala självstyrelsen, jämställdheten
            eller integrationen. På samma sätt bör det ställas krav på att
            genomföra en integritetskonsekvensutredning. Integritetsfrågan
            skulle då alltid analyseras innan nya lagförslag tas fram, och
            lagstiftaren tvingas därmed att tänka efter före.
          </p>
        </div>
        <div xml:id="i-R9bFzDsb2Kn8MqgySzHTET" type="motSignatures">
          <list xml:id="i-S8cDXUR9kQixYFiMHkPwHU">
            <item xml:id="i-CieF1QSfvdWVK36bPck8bX">
              Tina Acketoft (L)
            </item>
            <item xml:id="i-Wjf8NxzaRW267guhvgoVCw">
              Johan Pehrson (L)
            </item>
            <item xml:id="i-QeBzAqgwKZu1JyGTA9De5e">
              Maria Nilsson (L)
            </item>
            <item xml:id="i-JT5JyEnS9pPkKHtUyqTh2A">
              Lina Nordquist (L)
            </item>
            <item xml:id="i-Ch2i6HCPJTjYemkrnq2gU3">
              Gulan Avci (L)
            </item>
            <item xml:id="i-B3GnRMGh3oacHoNaFX855H">
              Christer Nylander (L)
            </item>
            <item xml:id="i-G45rWWStDSzYVYRtBicqXR">
              Mats Persson (L)
            </item>
            <item xml:id="i-9RtuyDnbJ5X6mE15vHuKyR">
              Allan Widman (L)
            </item>
          </list>
        </div>
      </div>
    </body>
  </text>
</TEI>
