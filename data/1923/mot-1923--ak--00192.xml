<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--ak--00192">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__192/mot_1923__ak__192-001.pdf"/>
      <fw xml:id="i-Nc48wfPZ76EY6oA27Eb2fb">
        Motioner i Andra kammaren, Nr 192. 1
      </fw>
      <div xml:id="i-RzofxmxYxF3CfQHD6xNnDT" type="motHeader">
        <div xml:id="i-BptCkKgWY5TnhEePdJHJdg" type="motTitle"/>
        <div xml:id="i-GpQRRtunpsvypWaez4RCPJ" type="motSubmissionInfo"/>
      </div>
      <div xml:id="i-XX9Na2A46GPriDxKagRw1T" type="motBody">
        <div xml:id="i-ALCYc1Q42aBEjL2PXar2fS">
          <p xml:id="i-MFBDopt9P755axd4VT6fHk">
            Nr 192.
          </p>
          <p xml:id="i-26mFGJJ85Q1xNQgv2YHwT1">
            Av herr Lithander m. fl., om skrivelse till Kungl Maj:t angående
            indragning av kontrollstyrelsen.
          </p>
          <p xml:id="i-2RvLXLsisGf2Qx1a9JEnKy">
            I sitt yttrande till statsrådsprotokollet vid föredragning av
            finansplanen för statsregleringen erinrade finansministern om
            den av honom anbefallda granskningen, särskilt i personalhänseende,
            av ämbetsverkens äskanden för nästa budgetår, och uttalade han
            därvid, att den hittills vidtagna under- sökningen endast borde
            betraktas som början till en efter större linjer anlagd, mera
            allmän eftersyn, om ej genom slopande av onödiga eller alltför
            kostsamma uppgifter förvaltningen kunde förenklas och förbilligas.
            När man i anslutning till finansministerns berörda uttalande tager
            en överblick över statsförvaltningen, synes det, som om särskilt
            ett verk, framförallt på senare tid, vuxit ut på ett sätt och
            i en omfattning, som säkerligen ingen från början tänkt sig, nämligen
            kontrollstyrelsen. Kontrollstyrelsen, eller som den först benämndes
            kontroll- och justerings- styrelsen, tillkom genom beslut vid
            1907 års riksdag, och utgör en fort- sättning av finansdepartementets
            dåvarande kontroll- och justeringsbyrå. Dess närmaste uppgift
            var att utöva överinseendet av kontrollen vid till- verkningen
            och beskattningen av brännvin, maltdrycker och socker m. m., ävensom
            handhava kontrollen över försäljningen av brännvin. Kontrollstyrelsens
            personalbehov utgjordes från tiden för styrelsens tillkomst och
            ända fram till 1914 av åtta personer, oaktat styrelsen under denna
            tidsperiod erhållit ytterligare uppgifter. Genom den vidgade be-
            fogenhet, särskilt i fråga om brännvinsförsäljningen, som började
            år 1915, ansågs förstärkning av kontrollstyrelsens arbetskraft
            nödig och från nämnda tid ökades personalantalet från varje år
            så, att detsamma för närvarande uppgår till ej mindre än 42 personer,
            oberäknat det antal personer, som sysselsättas i pris- och inköpsnämnden,
            kontrollrådet, systembolagets för- troendenämnd m. m. Kostnaden
            för avdelningen för kontrollen över tillverkningsavgifter och
            avdelningen för rusdrycksförsäljningsärenden uppgick år 1914 till,
            såvitt vi kunnat konstatera, 45,600 kronor. Från nämnda år hava
            kost- Bihang till riksdagens protokoll 1923. 4 saml. 66 häft.
            (Nr 192—194.) 1
          </p>
          <pb facs="riksdagen-motions-pdf/data/1923/mot_1923__ak__192/mot_1923__ak__192-002.pdf"/>
          <fw xml:id="i-JXVWD1qmqQEsa4sUrxKJLM">
            2 Motioner + Andra kammaren, Nr 192.
          </fw>
          <p xml:id="i-Uum5AihCTjYsHE3W3kTgyW">
            naderna alltjämt ökats, så att de, enligt vad vi utrönt, för
            år 1922 stigit till över 600,000 kronor. I sistnämnda belopp äro
            dock inbegripna kost- naderna för avdelningen för ärenden angående
            skattefri sprit m. m., vilka bekostas av vin- och spritcentralens
            dotterbolag, aktiebolaget skattefri sprit. Nu berörda utgifter
            avse kontrollstyrelsens egen verksamhet. Då man betänker, att
            exempelvis i Danmark skatteintäkterna av brännvin och malt- drycker
            enligt tillgängliga uppgifter uppgå till i det närmaste 50,000,000
            kronor, medan slutsiffrorna för hela kontrollen icke belöpa sig
            till mer än cirka 100,000 kronor, måste det förefalla synnerligen
            beaktansvärt, att i Sverige kostnaderna för den kontroll, som
            utövas enbart av kontrollstyrelsen, uppgå till här ovan nämnda
            belopp, och då har i allt fall icke tagits hän- syn till de högst
            betydande kostnaderna för den kontroll, som utövas genom överkontrollörer,
            kontrollörer, tillsyningsmän m. fl. I detta sammanhang kan anmärkas,
            att man varken i Danmark eller Norge ansett sig behöva ett särskilt
            ämbetsverk motsvarande kontrollstyrelsen, utan handläggas hit-
            hörande frågor av respektive länders tulldepartement. Inför den
            utveckling, som sålunda ägt rum inom kontrollstyrelsen, frågar
            man sig onekligen, om något kan åtgöras för att nedbringa de härav
            föranledda kostnaderna. Vid övervägande av detta spörsmål måste
            man osökt fråga sig, huruvida det verkligen skulle erfordras ett
            självständigt och för staten mycken dyrbart ämbetsverk för frågor
            av ifrågavarande art. Utan tvivel borde dessa frågor kunna handläggas
            inom andra områden av statsförvaltningen på ett enklare och för
            staten mindre betungande sätt. Kontrollstyrelsen har ej heller
            ännu hunnit vinna den självständighet gent emot statens övriga
            verk, att ej en omläggning i angivna riktning utan alltför stora
            svårigheter skulle kunna verkställas. Det vore närmast att betrakta
            som en återgång till förutvarande förhållanden. Att besparingar
            och förenklingar, så nödvändiga i betraktande av det nuvarande
            stats- finansiella läget, härigenom skulle uppstå, ligger i öppen
            dag. De organ, som särskilt måste anses lämpade för att övertaga
            de upp- gifter, som för närvarande åligga kontrollstyrelsen, äro
            givetvis finansdeparte- mentet och socialstyrelsen. Av instruktionen
            för kontrollstyrelsen framgår, att ett intimt samarbete existerar
            mellan styrelsen och finansdepartementet. Så har styrelsen bland
            annat att till chefen för nämnda departement avgiva berättelse
            dels angående tillverkningen av brännvin, maltdrycker och socker
            ävensom angående tobaksodlingen i riket, dels angående rusdrycksförsälj-
            ningen och dels över styrelsens verksamhet såsom uppsiktsmyndighet
            i fråga om handeln med skattefri sprit och vissa alkoholhaltiga
            preparat. Till finansdepartementet skall styrelsen därjämte månadsvis
            insända uppgifter
          </p>
          <pb facs="riksdagen-motions-pdf/data/1923/mot_1923__ak__192/mot_1923__ak__192-003.pdf"/>
          <fw xml:id="i-J8pTLxcyMmSR1tanHjRUg6">
            Motioner 1 Andra kammaren, Nr 192. 3
          </fw>
          <p xml:id="i-JokV3iDHxTni3rkSgvzbvw">
            över statsverkets inkomster av tillverkningen av brännvin, maltdrycker
            och socker. Vidare åligger det överdirektören eller annan ledamot
            eller tjänsteman i kontrollstyrelsen, som Kungl. Maj:t förordnar,
            att biträda chefen för finansdepartementet med beredande till
            underdånig föredrag- ning på Kungl. Maj:ts prövning och avgörande
            ankommande mål och ären- den, tillhörande förvaltningsområden,
            i avseende på vilka kontrollstyrelsen enligt meddelade bestämmelser
            har att utöva inseende eller eljest taga befattning. Även med
            socialstyrelsen har kontrollstyrelsen närmare kontakt, då vid
            föredragning och avgöranden inom kontrollstyrelsen av frågor,
            som beröra den sociala uppsikten över rusdrycksförsäljningsbolagen,
            represen- tant från socialstyrelsen äger närvara och deltaga i
            överläggningen. Det är givetvis omöjligt att i en motion framlägga
            ett i detalj ut- arbetat positivt förslag till hur kontrollstyrelsens
            ärenden efter indragning av ämbetsverket borde fördelas å andra
            statens organ. Följande riktlinjer torde dock kunna angivas. Avdelningarna
            för kontroll över tillverknings- avgifter och avdelningen för
            ärenden angående skattefri sprit m. m. skulle inflyttas i finansdepartementet
            eller möjligen handelsdepartementet, där en byrå är fullt tillräcklig
            att handhava dessa ärenden. Den möjligheten föreligger ock att
            i analogi med förhållandena i Danmark och Norge lägga överinseendet
            av kontrollen vid tillverkningen och beskattningen av bränn- vin,
            maltdrycker, socker o. d. å tullverket, då redan nu en del av
            kon- trollen och beskattningen å socker ligger hos tullverket.
            Kontrollen över tobaksodlingen i riket torde ock kunna övertagas
            av nämnda verk. Till socialstyrelsen bör kunna förläggas kontrollstyrelsens
            nuvarande avdelning för rusdrycksförsäljningen, varvid socialstyrelsens
            första byrå skulle övertaga hela denna avdelnings funktion med
            undantag av bear- betningen av statistiska uppgifter, vilken förlägges
            till socialstyrelsens femte byrå i den mån bearbetningen av uppgifterna,
            såsom fallet är med fylleristatistiken, icke redan förut ålegat
            nämnda byrå. Socialstyrelsen borde även handhava den ekonomiska
            kontrollen över systembolagen, enär det icke torde vara ur praktisk
            synpunkt lämpligt att skilja denna ifrån den sociala kontrollen
            över systembolagen. De uppgifter, som åligga kontrollstyrelsens
            laboratorium, torde lätt kunna överflyttas å andra statens verk,
            där laboratorier finnas, exempel- vis tullverket eller statens
            provningsanstalt. Då finansministern anbefallt ämbetsverken att
            avgiva yttrande och förslag angående de begränsningar av ej nödvändiga
            eller alltför kost- samma arbetsuppgifter, som kunna genomföras,
            och det enligt vårt för-
          </p>
          <pb facs="riksdagen-motions-pdf/data/1923/mot_1923__ak__192/mot_1923__ak__192-004.pdf"/>
          <fw xml:id="i-9WUDbgPHkhLW7QxR1aCZrh">
            4 Motioner i Andra kammaren, Nr 192.
          </fw>
          <p xml:id="i-BYtXUHjhX5acu1LSvkmUww">
            menande inom kontrollstyrelsens arbetsområde finnas åtskilliga
            arbetsupp- gifter av berörda art, bör en undersökning i nämnda
            syfte vara mycket lämplig att verkställa i sammanhang med överflyttning
            av kontrollstyrel- sens ärenden å andra statens organ. Det är
            vår övertygelse, att en omläggning av kontrollstyrelsens upp-
            gifter på sätt vi ovan skisserat skall leda till betydliga förenklingar
            å hithörande område av statsförvaltningen och därigenom också
            till avse- värda besparingar, och detta utan att kontrollen ur
            nykterhetssynpunkt behöver äventyras eller åsidosättas. Tidpunkten
            för en indragning av kontrollstyrelsen är därjämte nu så till
            vida särskilt lämplig, som den nu- varande chefen inom detta år
            uppnår pensionsåldern, i följd varav in- dragning av posten låter
            sig utan svårighet genomföras. På grund av vad vi sålunda anfört
            och med understrykande av nöd- vändigheten utav att på alla sätt
            förenkla och förbilliga statsförvaltningen få vi hemställa,
          </p>
          <p xml:id="i-TRgt1AT6mJcQMGKWWmLpq">
            att riksdagen ville i skrivelse till Kungl. Maj:t anhålla om
            utarbetande av förslag till sådan ändring i gällande bestämmelser
            rörande kontrollen å tillverkning och försäljning av spritdrycker
            och maltdrycker, socker m. m., att kontrollstyrelsen må upphöra
            och dess arbets- uppgifter överflyttas till andra statsförvaltningens
            organ.
          </p>
          <p xml:id="i-K8kWDer4JLszVUMW5cxN1z" type="date">
            Stockholm den 20 januari 1923.
          </p>
          <p xml:id="i-3sUhPvtkVEYXfnkCu7ra6o" type="signatureBlock">
            Edvard Lithander. G. Björkman. Carl A. Andersson. N. E. Nilsson.
            Erik Nylander. Nils Holmström. Oscar Lundquist. A. Henrikson.
            H. Kinmanson.
          </p>
          <p xml:id="i-YRPGHXgqBttW28xNSMSLE4">
            David Norman.
          </p>
        </div>
      </div>
    </body>
  </text>
</TEI>
