<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00438">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__438/mot_1937__ak__438-001.pdf"/>
      <fw xml:id="i-KjmLHkpE2w64d1A9gh75hp">
        Motioner i Andra kammaren, Nr 438. 1
      </fw>
      <div xml:id="i-H1jKBYJDMvTADHA3Wwebc8" type="motHeader">
        <div xml:id="i-13BawYfJb1udLJNnb24dVP" type="motTitle"/>
        <div xml:id="i-5d1T62BsUWG9wS2fyZPvjM" type="motSubmissionInfo"/>
      </div>
      <div xml:id="i-Qqn3PJFWsqbsyeBFnS8GH3" type="motBody">
        <div xml:id="i-SVvcPkaFZrH6yrMTwSHf37">
          <p xml:id="i-Wmb2TEeXrE6qSLA3rn6qtx">
            Nr 438.
          </p>
          <p xml:id="i-67wQ9v9eZtj1qKKARWuovs">
            Av herr Sjögren, i anledning av Kungl. Maj:ts proposition, nr
            94, med förslag till lag angående ändring i vissa delar av lantarbetstidslagen
            den 26 juni 1936 (nr 333).
          </p>
          <p xml:id="i-TkTecxm51aF2isi6bFYY5R">
            Den nu gällande lantarbetstidslagen av den 26 juni 1936 har varit
            i till- lämpning så kort tid, att det måste anses synnerligen
            angeläget, att större erfarenhet vinnes rörande lagens verkningar,
            innan så väsentliga förändringar vidtagas som föreslås i Kungl.
            Maj:ts proposition nr 94 till årets riksdag. An- passningen till
            den nya lagen har otvivelaktigt inneburit avsevärda svårig- heter
            och omkostnader för jordbruket, och lagens i förevarande proposition
            föreslagna utvidgning till att gälla ett betydande antal bondebruk
            skulle komma att öka belastningen för det medelstora och mindre
            jordbruket, som arbetar med anställd arbetskraft. Vid föregående
            års riksdagsbehandling av denna fråga framfördes tungt vägande
            skäl för att pröva sig fram på detta om- råde och först så småningom
            vidtaga de utvidgningar i lagens omfattning, som kunde befinnas
            önskvärda och av erfarenheten motiverade. Beträffande motiven
            härför hänvisas till motioner och utskottsutlåtande vid 1936 års
            riksdag. Det synes mig vara en naturlig konsekvens av detta ställningsta-
            gande, att skärpningar av lagen i varje fall icke ännu vidtagas
            och att på grund härav propositionen nr 94 avslås. Därest detta
            oaktat väsentliga förändringar av lantarbetstidslagens om- fattning
            skulle komma att genomföras, anser jag mig böra föreslå vissa
            för- ändringar i och kompletteringar till Kungl. Maj:ts förslag.
            Kungl. Maj:t har i sin nämnda proposition begärt vissa långtgående
            skärp- ningar av gällande lantarbetstidslag. De begärda förändringarna
            avse for- mellt endast vissa av lagens paragrafer. Det finnes
            emellertid alltid ett visst samband mellan de olika bestämmelserna
            i en lag och då det i här före- varande fall är lagens huvudstadganden,
            som skulle ändras, varigenom grun- den för vissa andra av lagens
            regler måste bli en annan än tidigare, synas mig, till uppehållandet
            av den inre balansen mellan de olika lagreglerna, de av Kungl.
            Maj:t föreslagna ändringarna nödvändiggöra en justering också
            av vissa andra stadganden i lantarbetstidslagen. Till en början
            vill jag sålunda fästa uppmärksamheten vid att när Kungl. Maj:t
            föreslagit, att antalet arbetare vid en jordbruksegendom, för
            vilken lagen skall gälla, skall minskas från »flera än fyra arbetare»
            till » minst tre arbetare», så innebär detta en avsevärd förändring
            i den förutsättning, varpå gällande lags 2:a paragraf bygger,
            i det att denna ej ställer annat lantbruks- befäl än »lantbruksinspektorer
            eller annan befattningshavare i överordnad ställning» utanför
            lagen. Vid utarbetandet av sitt förslag till lantarbetstidslag
            undantogo de tillkallade
          </p>
          <p xml:id="i-YZLPJuFY4zYdj2YjBq67x8">
            Bihang till riksdagens protokoll 1937. 4 saml. Nr 438—441. 1
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-002.pdf"/>
          <fw xml:id="i-GFmaAwYxCxS5EfsGWwLwzf">
            2 Motioner i Andra kammaren, Nr 438.
          </fw>
          <p xml:id="i-Xot2C9Mz4QzrAkq9cFeVSZ">
            sakkunniga från lagens tillämpning bl. a. »lantbruksinspektorer
            eller annan befattningshavare med uppgift att leda och fördela
            arbetet». De sakkunniga hänvisade för stadgandets tolkning till
            allmänna arbetstidslagens motsva- rande bestämmelse, enligt vilken
            föreståndare, verkmästare och förmän inom olika verksamhetsområden
            undantagits från lagens tillämpning, vanligen under förutsättning
            att de icke heller endast undantagsvis deltaga i det av dem ledda
            arbetet, men i enstaka fall även om deras huvudsakliga uppgift
            varit att leda arbetet för ett större antal arbetare. Sedan Socialstyrelsen
            och Arbetsrådet i sina remissyttranden föreslagit formuleringen
            »lantbruksinspektor eller annan befattningshavare i överord- nad
            ställning» upptogs ett stadgande av sistnämnda lydelse i Kungl.
            Maj:ts proposition till 1936 års riksdag. Departementschefen förklarade
            att han med denna formulering avsett att beakta det från arbetarhåll
            framförda kravet på att från lagens tillämpning skulle undantagas
            allenast befälsper- soner, som icke annat än tillfälligtvis själva
            deltoge i arbete. Utskottet förklarade sig icke ha anledning till
            erinran mot den av Kungl. Maj:t föreslagna formuleringen samt
            framhöll att det borde tillkomma Ar- betsrådet att avgöra huruvida
            en person skall anses som arbetare i lagens mening eller ej, därvid
            Arbetsrådet hade att pröva om han hade till sin hu- vudsakliga
            uppgift att leda arbetet, oavsett om han i någon utsträckning
            själv deltager i detsamma. Gällande lag har upptagit Kungl. Maj:ts
            formulering »lantbruksinspektor eller annan befattningshavare
            i överordnad ställning&gt;. Jag hyser den meningen, att den föreslagna
            utökningen av lagen till ett stort antal medelstora och mindre
            jordbruk delvis undanrycker grunden för utskottets ställningstagande.
            Vid de många mindre egendomar, som lagen nu är avsedd att även
            omfatta, finnas nämligen mera sällan anställda egent- liga lantbruksinspektorer,
            utan arbetets ledning och fördelning ombesörjes där ofta av s.
            k. rättare, vilka på grund av arbetarantalets ringa omfattning
            givetvis icke kunna vara helt eller ens i övervägande mån sysselsatta
            med enbart arbetsledningen utan därjämte själva deltaga i arbetet.
            Att sådana arbetsledare skulle lagligen förhindras att arbeta
            mer än de i lagen angivna timmarna per dag och vecka, synes mig
            innebära att de delvis betagas möjligheten att utföra sina åligganden
            såsom förmän. En rättare, som själv deltager i arbetet, skulle
            nämligen, om han icke undantoges från de lagliga arbetstidsreglernas
            tillämpning, hindras från att på annan tid än den för övriga arbetare
            gällande arbetsdagen föra dagsverksjournaler och lönelistor, anteckna
            uttagen övertid samt framför allt att öva tillsyn över kvälls-
            och morgonarbete i stall och ladugård, vilket allt i allmänhet
            måste ske på annan tid än den, under vilken utearbetet pågår.
            Det bör också be- aktas, att det journalförings- och övervakningsarbete,
            som tillkommer en rättare, icke att hänföra till sådant grovarbete,
            som lagen avser att reglera. Det är heller icke oväsentligt, att
            i den lön, som tillkommer en rättare, inne- fattas ersättning
            för hans arbete som förman, d. v. s. för arbete som till viss
            del måste utföras på annan tid än den för vanliga arbetare gällande
            tiden.
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-003.pdf"/>
          <fw xml:id="i-Np6xhBPj9HESHXE5rDX4nS">
            Motioner i Andra kammaren, Nr 438. 3
          </fw>
          <p xml:id="i-2FNG35BLoydBmrg94Bgd4e">
            Arten av anställningen och avlöningsformen bör därför vara avgörande
            för om en rättare bör föras under lagens regler eller ej. Undantaget
            ifråga synes därför böra utformas på sådant sätt att därunder
            inbegripas arbetsledare, även om dessa i viss utsträckning deltaga
            i av dem fördelat arbete. Kungl. Maj:t har vidare föreslagit,
            att diknings- och skogsarbete, som ut- föres mot ackordsersättning
            av fast anställd arbetare skall regleras av lagens arbetstidsbestämmelser.
            En sådan lagändring torde komma att bli oläglig för båda parter
            i anställningsförhållandet, i det såväl arbetsgivarna som i all
            synnerhet arbetstagarna genom densamma skulle lida avbräck i sin
            näring respektive sitt förvärvsarbete och detta utan att påtaglig
            fördel för någon- dera parten kan vinnas. Lantarbetstidslagen
            gäller ej blott för jordbruk utan jämväl för vissa skogsbruk,
            nämligen sådana, som äro att betrakta såsom binäring till jord-
            bruk av den i lagen förutsatta storleksordningen. Vid dessa skogsbruk
            fin- nas i viss utsträckning fast anställda skogsarbetare. Dessa
            arbetare syssel- sättas huvudsakligen med ackordsarbete liksom
            förhållandet är med arbe- tarna vid de större skogsbruk, för vilka
            lantarbetstidslagen icke gäller. Någon som helst anledning att
            bedöma de olika skogsarbetarnas förhållanden efter skilda grunder
            torde icke finnas. Ett sådant bedömande torde otvivelaktigt av
            de utav lagen drabbade arbetarna komma att betraktas som både
            orätt- vist och obilligt. Jag är, som nyss nämnts, av den uppfattningen
            att den föreslagna lag- ändringen motarbetar inte blott arbetsgivarnas
            utan framför allt arbetarnas intressen. För en sådan skogsarbetare,
            som här ovan omtalats, vilken för sin utkomst är beroende av utsträckt
            arbete under de tider på året, då för- tjänstmöjligheter yppas
            i större grad eller då väderleken är tjänlig, kommer nämligen
            den föreslagna lagändringen att utgöra ett allvarligt hinder i
            hans fullt naturliga och beaktansvärda strävan att förbättra sin
            inkomst. Han kommer att finna sig tvungen till sysslolöshet vissa
            timmar på dagen under den tid på året, då skogsarbetet eljest
            ger goda arbetsförtjänster, medan skogsarbetaren vid skogsbruk,
            som ej drives i samband med jordbruk, är oförhindrad att utnyttja
            tillgången på arbetsförtjänst. Det bör också beaktas att för en
            skogsarbetare, anställd vid ett skogskomplex, för vilket lantarbets-
            tidslagen gäller, icke kan ifrågakomma någon mot minskningen i
            arbetstiden svarande förhöjning av ackordsprisen, enär dessa senare
            bestämmas så, att de i huvudsak ansluta sig till de större skogsbrukens
            ackordssatser. Indra- gandet av skogsarbete på ackord under lagens
            regler torde sålunda komma att för arbetaren leda till en direkt
            minskning av arbetsförtjänsten. De av Kungl. Maj:t föreslagna
            förändringarna i arbetstidslagen torde i angivna fall många gånger
            medföra att arbetarna förlora de icke föraktliga förmåner, som
            en fast anställning erbjuder, och resultatet blir sålunda för
            dem oförmånligt. Vidare vill jag bringa under diskussion system
            för veckoarbetstidens in- delning, som Kungl. Maj:t föreslagit
            och som f. ö. överensstämmer med gäl-
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-004.pdf"/>
          <fw xml:id="i-V8CJn6Cc94zyfPuQjSkMEf">
            4 Motioner i Andra kammaren, Nr 438.
          </fw>
          <p xml:id="i-51a9fWtSCHxnSnnNaaVikk">
            lande lags bestämmelser. Arbetstiden är anknuten till »veckor,
            vilkas för- sta söckendag infalla» i årets olika månader. De sakkunniga
            ha motiverat denna anordning därmed att härigenom ernåtts en praktisk
            lösning av frå- gan om arbetstidens längd under de kalenderveckor,
            som infalla på gränsen mellan två månader, för vilka man tänkt
            sig olika veckoarbetstider. Erfarenheten under lagens korta tillämpningstid
            har givit vid handen, att systemet varit opraktiskt. Bestämmelsen
            har nämligen visat sig vara allt- för tillkrånglad för att kunna
            med fördel praktiskt tillämpas. Den leder till att jordbrukarna
            måste år från år med almanackan i hand sätta sig ner och räkna
            ut hur arbetstiden skall fördelas. Ett uppgjort arbetstidssehema
            kan blott gälla för ett visst kalenderår och måste sedan omarbetas.
            Särskilt för brukarna av mindre jordbruksföretag måste en sådan
            anordning verka be- tungande utan att motsvaras av någon egentlig
            förmån för arbetarparten. Därtill kommer att nuvarande system
            vissa år leder till att arbetstiden un- der årets sista och mörkaste
            månad blir längre än som är behövligt, medan den, då de ljusa
            vårmånaderna inträffa, blir kortare än som egentligen av- setts.
            Till exemplifiering av detta påstående skall nämnas följande:
            Den 30 november 1936 inföll på en måndag. Novembers arbetstid
            drogs därigenom in nära en vecka i december. Ett motsvarande förhållande
            kommer att in- träffa vid övergången från den kortare arbetstiden
            i mars månad till den längre i april månad, i det att mars månads
            kortare arbetstid kommer att tillämpas ett par dagar in i april.
            Det skulle därför vara önskligt, att arbetstiden kunde anknytas
            till vissa bestämda data, så att ett uppgjort arbetstidsscechema
            kunde bli gällande år från år. En sådan anordning torde kunna
            genomföras, helst som åtskilliga av de praktiska jordbrukarna
            vid diskussioner av lagen och på annat sätt uttalat sig för övergivande
            av nu gällande princip om arbetstidens anknyt- ning till veckor.
            Fastställande av viss arbetstid för en var av årets månader skulle
            leda till att såväl arbetsgivare som arbetare lättare än vad nu
            är fallet skulle kunna överblicka arbetstidens fördelning. Om
            jordbrukets arbetstid enligt Kungl. Maj:ts förslag avkortas till
            den för industrien gällande arbetstiden av i genomsnitt 8 timmar
            per dag, är det av utomordentlig betydelse att man tillskapar
            regler härför, som i möjligaste mån åvägabringa också en reell
            jämställdhet mellan de båda näringarna. Helt går detta ej att
            genomföra, beroende på att jordbrukets förhållanden i hög grad
            skilja sig från industriens. Medan man vid fabriksdriften kan
            till- godogöra sig så gott som 100 ?/o effektiv arbetstid av nettoarbetstiden,
            upp- går, enligt utförda undersökningar, jordbrukets motsvarande
            siffra ej ens till 70 ?/o. Anledningarna till denna skillnad torde
            numera för riksdagens samtliga ledamöter vara så väl kända att
            jag ej anser mig behöva här redo- göra för dem utan nöjer mig
            med en hänvisning till vad som i den frågan anförts i motion nr
            797/1936 i andra kammaren. Jordbruket kommer alltså vid en genomsnittlig
            arbetstid av 8 timmar per dag att med hänsyn till arbetstiden
            belastas med inemot 30 9/0 hårdare än industrien. Det synes därför
            böra vara ur rättvise- och skälighetssynpunkt
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-005.pdf"/>
          <fw xml:id="i-9mz2kf38F8pitAJjhK7BaX">
            Motioner i Andra kammaren, Nr 438. D
          </fw>
          <p xml:id="i-9B1ZNSzQ1LBXiw7nfYdqN1">
            högst angeläget för envar av riksdagens ledamöter att, oavsett
            politisk upp- fattning och just med hänsyn till kravet på jämställdhet
            de olika näringarna och deras arbetare emellan, medverka till
            att den likställighet, som man avser att åvägabringa, ej blott
            blir formell utan framför allt reell. Jag syftar närmast på det
            förhållandet, att industriarbetarna få på sin egen tid begiva
            sig till arbetsplatsen, medan gällande lantarbetstidslag ej utsäger,
            om jordbruksarbetarna, vilka vanligen bo på den egendom, där de
            arbeta, skola börja sin lagligen reglerade arbetstid på arbetsplatsen,
            eller om de skola vara berättigade att använda en ej obetydlig
            del av den knappt till- mätta lagstadgade arbetstiden för att
            förflytta sig ut till arbetsplatsen. En laglig reglering av lantarbetarnas
            arbetstid, som leder till att denna faktiskt blir kortare än industriarbetarnas,
            synes mig uppenbart orimlig, sär- skilt om hänsyn tages jämväl
            till jordbruksarbetets mera omväxlande ka- raktär och mindre hälsovådlighet.
            En komplettering av lagen med en be- stämmelse därom, att arbetet
            i vissa fall skall börja på arbetsplatsen är där- för befogad
            och skälig. Beaktansvärt är vidare att Kungl. Maj:t i sitt förslag
            helt uteslutit möjlig- heten att under ett antal sommarveckor
            utöka den ordinarie arbetstiden med två timmar. Gällande lag,
            liksom den av Kungl. Maj:t nu föreslagna, bygger på den i lagtexten
            ej uttalade förutsättningen, att arbetstiden på lördagar regelmässigt
            bör uppgå till mindre antal timmar än på övriga dagar. Be- tydelsen
            av att vid sådd och skörd kunna något förlänga lördagsarbetstiden
            är emellertid stor. Därför kommer slopandet av de två timmarna
            utsträckt ordinarie tid sannolikt att i sak ej betyda annat än
            att motsvarande timmar uttagas såsom övertid. Jag är därför av
            den bestämda uppfattningen att rättigheten att utöka arbetstiden
            med 2 timmar per vecka under visst antal veckor under sommarhalvåret,
            såsom grundad på ett faktiskt behov, bör bi- behållas. En annan
            betydelsefull ändring i gällande lags bestämmelser innefattas
            i Kungl. Maj:ts förslag att rätten till överförande av viss arbetstid
            från no- vember—december till februari—-mars månader skall uteslutas
            ur lagen. Ifrågavarande rätt har under den korta tid, under vilken
            gällande lag varit verksam, visat sig ha stor betydelse särskilt
            i mellersta och norra Sverige, där ljusförhållandena och jordbruks-
            (och skogs-)driftens anordning kräver läng- re arbetstid i februari—mars
            månader. Visserligen har Kungl. Maj:t i gengäld föreslagit en
            utökad befogenhet för Arbetsrådet att medgiva dispens, men enligt
            min mening föreligger det ett betydligt större värde i att äga
            en lagligen tillerkänd rätt att överflytta vissa timmar än att
            blott äga befogenhet att hos en myndighet ansöka om sådan rätt.
            Det är därför angeläget att bibehålla den hittillsvarande bestämmelsen
            om rätt att överflytta viss arbetstid från höst till vår, vilken
            på intet sätt kränker arbetarnas rätt till ordnad ledighet utan
            tvärtom tjänar deras in- tresse av att ej behöva arbeta efter
            mörkrets inbrott. Vad härefter beträffar kreatursskötselns inordnande
            under lagen, innebär Kungl. Maj:ts förslag att kreatursskötarnas
            arbetstid skall utgöra högst 108
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-006.pdf"/>
          <fw xml:id="i-CpD4Cog8GvCLUEScMVD9gt">
            6 Motioner i Andra kammaren, Nr 438.
          </fw>
          <p xml:id="i-NwNrpgbrxhnYc9SjgqV82Y">
            timmar per 14-dagars period. Detta betyder att kreatursskötarna
            i ladugårdar, där arbetet icke kan nedpressas under 9 timmar per
            dag, vilket i allmänhet torde bli fallet, komma att erhålla ledigt
            två dagar per 14-dagarsperiod eller med andra ord var sjunde dag.
            Det förefaller, som om Kungl. Maj:t icke när- mare Övervägt frågan
            om varifrån ersättare under fridagarna skulle erhållas. De ordinarie
            kreatursskötarna bliva ju enligt lagens bestämmelser förhindrade
            att själva mot ersättning arbeta under sina fridagar. Såsom ersättare
            återstå alltså endast de egentliga jordbruksarbetarna. På en egendom
            med två ute- arbetare och en ladugårdskarl kommer sålunda den
            ene av utearbetarna att en gång i veckan få tjänstgöra i ladugården.
            En utearbetare, som vinterti- den, då arbetstiden för det egentliga
            jordbruksarbetet uppgår till allenast 7 timmar per dag, skall
            ersätta den ordinarie kreatursskötaren under dennes ledighetsdag,
            måste alltså under veckan beredas ledighet ej allenast en dag
            utan även två timmar en annan dag. De svårigheter, som uppkomma
            där- igenom att än den ena och än den andra av utearbetarna måste
            för ej blott en utan dessutom !/1+ dag i veckan avkopplas från
            arbetet, varvid ev. ett par hästar måste stanna i stallet, äro
            påtagliga. Man bör även beakta, att utearbetaren oftast har varken
            vana vid eller intresse för ladugårdsarbete, vilket än ytterligare
            ökar svårigheterna att lösa frågan om ersättartjänst- göring under
            ökat antal dagar. Därest kreatursskötarnas arbetstid skall regleras
            genom lag, torde det bli nödvändigt att lägga regleringen så att
            utearbetarnas arbetstid ej i alltför hög grad beskäres genom ersättningstjänstgöring.
            En möjlighet vore att sär- skild tid anvisades för ersättningstjänstgöring
            såsom särskild arbetstid i lik- het med vad enligt gällande lag
            har medgivits för förberedelse- och avslut- ningsarbeten eller,
            vad angår trädgårdsskötsel, vakt-, vattnings- eller andra underhållsarbeten.
            En annan möjlighet, ehuru på långt när icke tillfreds- ställande,
            vore att bestämmelse infördes i lagen därom att ett dagsverke,
            av- seende ersättningstjänstgöring för kreatursskötare, skulle
            motsvara ett dags- verke vid det egentliga jordbruksarbetet, oavsett
            om ersättaren därvid finge arbeta större antal timmar än vad som
            eljest skulle åligga honom såsom utearbetare. Ur alla synpunkter
            bäst synes dock vara att arbetstidsperioden för krea- tursskötare
            sättes till 13 dagar i stället för föreslagna 14 dagar. Kreaturs-
            skötarna kunna därvid beredas ledighet var 13:e dag, vilket i
            och för sig in- nebär en förbättring mot nuvarande förhållanden
            på fria arbetsmarknaden. En sådan anordning skulle, även om den
            måste bli tyngande för ett stort an- tal jordbruk, vara betydligt
            lättare att genomföra än Kungl. Maj:ts förslag, i det att dels
            ersättare ej behövde anskaffas så ofta och dels fridagarna på
            grund av Periodens ojämna dagantal (13 dagar) komme att period
            efter pe- riod infalla på olika veckodagar. Vid vissa egendomar
            ha liknande anord- ning på senare tid genomförts till ömsesidig
            belåtenhet. Slutligen vill jag beröra frågan om arbetsgivareansvarets
            överflyttande på arbetsledare. Ehuru Kungl. Maj:t icke föreslagit
            ändring av 15 $ lantarbets- tidslagen, innebär Kungl. Maj:ts förslag
            till årets riksdag en avsevärd skärp-
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-007.pdf"/>
          <fw xml:id="i-CaxEUKz7v1Eqv6DM7CEo7a">
            Motioner i Andra kammaren, Nr 438. 7
          </fw>
          <p xml:id="i-Rf5aPae43SFiBVfQzk7Xyj">
            ning av innebörden i sagda paragraf. Därest arbetstiden avsevärt
            förkortas, ökas nämligen svårigheterna för arbetsgivare i vissa
            fall att övervaka lagens efterlevnad, och jag vill därför till
            granskning upptaga bestämmelserna om arbetsgivares rätt att under
            vissa omständigheter ansöka om godtagande av arbetsföreståndare.
            I lantarbetstidsutredningens förslag upptogs beträffande arbetsgivarean-
            svarets avlyftande följande bestämmelse: »8 14. Beträffande verksamhet,
            som bedrives av kommun, skall vad i denna lag är stadgat angående
            arbetsgivare gälla arbetsföreståndare. Lag samma vare, där Arbetsrådet
            efter framställning av arbetsgivare god- tagit viss person såsom
            arbetsföreståndare i arbetsgivarens ställe.» Lantarbetstidsutredningen
            anförde i sina motiv till ifrågavarande paragraf bl. a. följande:
            »Då det på jordbrukets område ofta förekommer, att dödsbon, bolag
            eller andra juridiska personer än stat och kommun äga företag,
            vilka de icke själ- va sköta, utan vilkas skötsel ombesörjes av
            förvaltare eller andra förtroen- demän, under det att dödsbodelägarna,
            styrelsemedlemmarna 0. s. v. äro bo- satta å annan ort än den,
            där företaget är beläget, har det synts önskvärt att i särskilda
            fall kunna avlyfta arbetsgivareansvaret från den frånvarande äga-
            ren och i stället lägga det å den, som utövar den direkta ledningen
            av före- taget. På grund härav föreslå de sakkunniga i andra stycket
            av förevarande paragraf, att arbetsrådet på framställning skall
            kunna godtaga viss person såsom arbetsföreståndare med den verkan,
            att vad i lagen är stadgat om ar- betsgivare i stället skall gälla
            arbetsföreståndaren.»&gt; I sitt anförande till statsrådsprotokollet
            framhöll departementschefen un- der paragraferna om straffansvaret
            följande: »Att låta straffansvaret för arbetstidsreglernas iakttagande
            under alla för- hållanden åvila arbetsledare i stället för arbetsgivaren,
            lärer icke vara möj- ligt. För de fall, i vilka en sådan överflyttning
            av det formella ansvaret otvivelaktigt motsvarar den faktiska
            fördelningen av ansvaret för arbetsled- ningen vid företaget,
            har såsom framgår av 15 8 i departementsförslaget stadgats möjlighet
            för arbetsrådet att på ansökan godtaga arbetsföreståndare i arbetsgivarens
            ställe i här ifrågavarande avseende.» Beträffande överflyttande
            av ansvaret framhöll departementschefen bl. a. följande: »Beträffande
            juridiska personer i allmänhet torde däremot» (d. v. s. till skillnad
            mot kommuner och hushållningssällskap) »en sådan generell över-
            flyttning icke vara försvarlig utan i varje fall böra särskilt
            prövas. För det- ta ändamål ävensom för övriga fall där en sådan
            överflyttning kan an- ses naturlig, upptager departementsförslaget
            jämväl den av de sak- kunniga föreslagna rätten för arbetsrådet
            att efter särskild framställning god- taga arbetsföreståndare
            i arbetsgivarens ställe.» Den kungl. propositionens lagtext i
            frågan om straffansvarets överflyttan- de överensstämde ord för
            ord med kommittéförslaget utom däri att med kom- mun jämställts
            hushållningssällskap.
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-008.pdf"/>
          <fw xml:id="i-UZvWzpxxhCKEBuHikeLcpN">
            8 Motioner i Andra kammaren, Nr 438.
          </fw>
          <p xml:id="i-6DkMwvBta1J71ogPEdbDoc">
            Lagrådet gjorde intet uttalande i anledning av här berörda förslag
            till be- stämmelse. Ej heller berördes i någon av de utav Propositionen
            föranledda motionerna frågan om straffansvarets överflyttande.
            Andra lagutskottet förklarade att utskottet icke funnit anledning
            till erin- ran mot de framlagda förslagen i här avhandlade delar.
            Under riksdagsdebatten behandlades ej frågan om straffansvarets
            över- flyttande från arbetsgivaren till arbetsföreståndare. Av
            de refererade yttrandena framgår: 1) att lantarbetstidsutredningen
            vid framläggande av sitt förslag till 14 8:s andra stycke ansett
            det ej blott skäligt eller lämpligt utan t. o. m. önskvärt att
            överflyttande av arbetsgivareansvaret skulle ifrågakomma särskilt
            be- träffande dödsbon, bolagsstyrelser och andra Juridiska personer,
            vilkas egen- domar skötas av förvaltare, 2) att departementschefen
            förklarat sig anse a) att bestämmelserna om arbetsgivareansvarets
            överflyttande äro av- sedda att ifrågakomma, där den faktiska
            fördelningen av ansvaret för arbetsledningen sådant påkallar,
            samt b) att överflyttandet av arbetsgivareansvaret efter prövning
            i vart fall skulle ske för såväl juridiska personer som för övri
            ga fall, där en sådan överflyttning kunde anses naturli g. 3)
            att riksdagen och dess utskott ej anmält någon häremot avvikande
            me- ning, 4) samt att lagtexten bygger på nu angivna förutsättningar.
            15 $ andra stycket lantarbetstidslagen har emellertid erhållit
            en formule- ring, som visat sig icke utesluta att stadgandet tolkas
            på annat sätt än som, att döma av förarbetena till lagen, varit
            avsett. Arbetsrådet har nämligen avgjort ett fyrtiotal ansökningar
            om godtagande av arbetsföreståndare i arbetsgivarens ställe. Därvid
            ha avslagits såväl samt- liga ansökningar av aktiebolag som ock
            ansökningar av enskilda personer, vilka av annan tjänst varit
            förhindrade att själva deltaga i ledningen av jord- bruksarbetet.
            Sålunda har arbetsrådet, för att nämna ett exempel, avslagit en
            av ett större industribolag ingiven ansökan om godtagande av arbetsföreståndare.
            Bolaget brukar ej mindre än 23 egendomar om sammanlagt 3,838 har,
            för- delade på fyra olika län. Att ledamöterna i bolagets styrelse,
            vilka sanno- likt ej ens sett alla bolagets jordbruksegendomar
            och av vilka troligen flera sakna närmare kännedom om jordbruk
            och arbetsledning vid lantbruk, per- sonligen skulle svara för
            eventuella försummelser från arbetsledningens sida, synes mig
            uppenbart orimligt. Arbetsrådet har vidare, för att taga ett annat
            exempel, avslagit bl. a. en motsvarande ansökan av en i Stockholm
            bosatt tjänsteman. Sökanden hind- ras av sin tjänst i huvudstaden
            att annat än tillfälligtvis besöka egendomen i fråga, vilken självständigt
            skötes av en jordbruksförvaltare. I båda här omnämnda fall ha
            vederbörande länsstyrelser tillstyrkt såväl arbetsgivareansvarets
            överflyttande som godtagandet av de föreslagna arbets- föreståndarna.
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-009.pdf"/>
          <fw xml:id="i-WYrxiyv2SRBnEdbTLxrLLn">
            Motioner i Andra kammaren, Nr 438. 9
          </fw>
          <p xml:id="i-Exv1UG6sct1zsb8vgiNnjq">
            Jag hyser den uppfattningen att frågan om arbetsgivareansvarets
            överflyt- tande till arbetsföreståndare bör bedömas efter jordbrukets
            särskilda förhål- landen och med hänsynstagande i vart särskilt
            fall till ansvarets faktiska fördelning i praktiken och naturligheten
            i en sådan fördelning. Det är påtagligt att jordbrukets förhållanden
            i detta hänseende skilja sig från industriens. De industriella
            förhållandena, särskilt fabriksdriftens, äro nämligen reglerade
            på sådant sätt att faran för kränkning av arbetstidslagens bestämmelser
            i fråga om arbetstiden ej i särskilt hög grad är aktuell. Inom
            Jordbruket äro arbetsförhållandena däremot i så hög grad beroende
            av åt- skilliga olikartade omständigheter, vilka försvåra lagens
            efterlevnad och öka kravet på den direkta arbetsledarens vaksamhet
            och omtanke i här före- varande hänseende, att det skulle vara
            i högsta grad obilligt om en arbets- givare, som själv ej deltager
            i arbetets planläggning och ledning, skulle få ansvara för den
            verkliga arbetsledarens försumlighet eller oförmåga att över-
            vaka lagens efterlevnad. Därtill kommer att straffbestämmelserna,
            vilkas enda uppgift är att ga- rantera lagens efterlevnad, bättre
            skulle tjäna sitt syfte om självständigt verkande arbetsledare
            personligen finge bära ansvaret för sina försummel- ser i fråga
            om arbetstidens anordning, än om detta ansvar åvilar exempelvis
            en på annan ort boende person, som icke har möjlighet att påverka
            arbets- fördelningen på annat sätt än att helt allmänt hänvisa
            den direkte arbets- ledaren till att i varje uppkommande situation
            följa lagens regler. Att arbets- ledaren är beroende av egendomens
            ägare och att denne härigenom skulle kunna utöva ett tryck på
            honom, som motsvarar lagreglernas tryck på ägaren, är icke ett
            allmängiltigt förhållande och därför ej heller ett tillfyllestgörande
            korrektiv, när det gäller lagreglernas iakttagande. Åtskil- liga
            fall kunna nämligen förekomma, i vilka det är arbetsledaren likgiltigt
            om ägaren ådömes böter. Strävan att i möjligaste mån skapa garantier
            för lagens efterlevnad synes mig därför böra föranleda att överflyttande
            av arbetsgivareansvaret från ägare, som är förhindrad att själva
            utöva löpande kontroll av arbetsför- delningen, till den verkliga
            arbetsledaren regelmässigt bör ske. Då lagens formulering på denna
            punkt givit upphov till en rättstillämp- ning, som står i strid
            med här framförda synpunkter, anser jag det natur- ligt att 15
            8 erhåller en sådan formulering att hänsyn kan tagas till önske-
            målet att arbetsgivareansvaret må kunna överflyttas på den person,
            som faktiskt har att svara för lagens efterlevnad.
          </p>
          <p xml:id="i-Q4y3w1jLQrrRNUyJh6EhqU">
            På grund av det anförda hemställes, att riksdagen måtte avslå
            Kungl. Maj:ts proposition nr 94.
          </p>
          <p xml:id="i-ExnbiAqzq2uKiRxaLHn7fz">
            Därest detta icke skulle bli riksdagens beslut hemställes,
          </p>
          <p xml:id="i-7TYjWD8Kj2RPvKeikedYjd">
            att riksdagen måtte besluta att nedan angivna paragrafer resp.
            delar av paragrafer i Kungl. Maj:ts förslag skola erhålla följande
            lydelse:
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-010.pdf"/>
          <fw xml:id="i-4beMiRV6imwSmv8V9HVAWZ">
            10 Motioner i Andra kammaren, Nr 438.
          </fw>
          <p xml:id="i-WXXZ9VyZhv24PjMpBhvchf">
            b) mjölkning, arbete med skötsel och upptagning av rotfrukter
            samt dik- nings- och skogsarbeten i den mån dessa arbeten utföras
            mot ackordsersätt- ning;
          </p>
          <p xml:id="i-8gGzVCpUhvzVxRaA52NLDi">
            28. Såsom arbetare skall vid tillämpning av denna lag ej räknas
            medlem av arbetsgivarens familj, samt ej heller lantbruksinspektor,
            rättare eller annan befattningshavare i överordnad ställning,
            som har att leda och fördela arbetet, övervaka dess utförande
            eller bokföra detsamma, bokhållare eller annat kontorsbiträde.
          </p>
          <p xml:id="i-6kW4PfxXWWJQzcHxqGSpoG">
            4 8. 1 mom. I arbete som avses i 1 8 under 1) må arbeisgivare
            icke använda arbetare till arbete under längre tid, raster oräknade,
            än för dygn 10 timmar samt för vecka, om första söckendagen i
            veckan infaller i januari, februari eller december, 46 timmar,
            om första söckendagen i veckan infaller i mars, oktober eller
            november, 51 timmar och om första söckendagen i veckan infaller
            under tiden april—september, 56 limmar; dock må beträffande högst
            tolv sådana veckor, som sist nämnts, veckoar- betstiden utsträckas
            till 58 timmar. Arbetstiden skall påbörjas och avslutas på den
            arbetsplats, som arbetsgi- varen generellt eller för varje särskilt
            fall anvisat arbetaren. Beträffande arbetare, som användes uteslutande
            till djurskötsel, skall i stället för vad nu sagts, gälla, att
            arbetstiden icke må överstiga för dygn 10 timmar samt för 13 dygn
            i följd 108 timmar.
          </p>
          <p xml:id="i-U4HeQXmAP9VCwffGHGeZAc">
            5 8. 1 mom. Därest den längsta arbetstid, som jämlikt 4 8 1 mom.
            eller endera bestämmelsen i 2 mom. av samma paragraf må uttagas
            under februari eller mars, å någon ort eller i något företag skulle
            finnas icke vara tillfyllest, må arbetsgivare under högst tre
            perioder, vardera perioden omfattande två vec- kor, förlänga denna
            arbetstid med högst 10 timmar per tvåveckorsperiod un- der förutsättning
            att motsvarande förkortning av arbetstiden ägt rum under november
            och december året förut. 2 mom. Arbetsrådet må, när skäl därtill
            äro, medgiva att den i 4 8 angivna arbetstiden utan att förlängas,
            för år räknat, fördelas på annat sätt än i nämn-
          </p>
          <p xml:id="i-3wf7qweYcFxnzexgm5Xk7i">
            da paragraf sägs.
          </p>
          <pb facs="riksdagen-motions-pdf/data/1937/mot_1937__ak__438/mot_1937__ak__438-011.pdf"/>
          <fw xml:id="i-HjicP7PGQinNSifNb6C5L1">
            Motioner i Andra kammaren, Nr 438. tu
          </fw>
          <p xml:id="i-22AxgC9AaEMkHkwRniFiWw">
            3 mom. Finnes i visst fall av synnerliga skäl påkallat att arbetstiden
            ut- sträckes längre, för år räknat, än i 4 8 sägs, äger arbetsrådet
            lämna medgi- vande därtill.
          </p>
          <p xml:id="i-XQXDRLYeaTnm7usaZHdaoQ">
            4 mom. Undantag från — — — oskäligt utsträckas. 15 8. Beträffande
            — — — arbetsföreståndare.
          </p>
          <p xml:id="i-2Qb69D7HBHqGY77eqUueCr">
            Lag samma vare beträffande dödsbo, bolag, förening eller annan
            samman- slutning samt i särskilda fall enskild person, för vilka
            fall dock fordras att arbetsföreståndaren svarar för arbetsledningen
            samt att arbetsrådet icke fun- nit skäl att vägra hans godtagande
            såsom arbetsföreståndare i arbetsgivarens ställe.
          </p>
          <p xml:id="i-3iav3kmmjUrNWnW6zcji2w" type="date">
            Stockholm den 9 mars 1937.
          </p>
          <div xml:id="i-GzteAWqAeCq4niBg7U3Dmi" type="signatureBlock">
            <p who="i-UGQ9eCvtTzQGC1RtgNwuky" type="signature">
              E. Sjögren
            </p>
          </div>
          <pb facs="riksdagen-motions-pdf/data/1937/mot_1937__ak__438/mot_1937__ak__438-012.pdf"/>
        </div>
      </div>
    </body>
  </text>
</TEI>
