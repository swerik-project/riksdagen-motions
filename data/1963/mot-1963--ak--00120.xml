<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__120/mot_1963__ak__120-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 120 år 1963 3
          </p>
          <p>
            Nr 120
          </p>
          <p>
            Av herrar Wachtmeister och Larsson i Luttra, om ett engångs-
            bidrag till utrustning av Bernadottemuseet i Pau.
          </p>
          <p>
            År 1963 kan karakteriseras som ett märkesår för relationerna
            mellan Sverige och Frankrike. Nyligen har vårt lands statsminister
            avlagt ett offi- ciellt besök i Frankrike, och den 26 januari
            högtidlighålles ett stort gemen- samt svensk-franskt minne, 200-årsdagen
            av konung Karl XIV Johans fö- delse. I maj månad kommer konung
            Gustaf VI Adolf att avlägga ett stats- besök i Frankrike, och
            i anslutning härtill inleder staden Pau firandet av Karl XIV Johans
            födelse därstädes för 200 år sedan. Till detta minnesfi- rande
            har staden anslagit betydande belopp som bidrag till restaureringen
            av det hus, vari den blivande konungen av Sverige och Norge föddes.
            I bygg- naden är inrymt ett mycket förnämligt museum, till vilket
            grundaren av och chefen för Tessininstitutet i Paris, kulturrådet
            Gunnar W. Lundberg tagit initiativet. De till stor del genom gåvor
            sammanförda museisamling- arna giva en mycket god bild av vår
            nuvarande kungadynastis och även vårt lands historia under den
            långa fredsperiod som inledes av Karl XIV Johan. Genom att Pau
            är en av Frankrikes främsta turistorter är museet av stor betydelse
            för spridande av kännedom om vårt land, samtidigt som det utgör
            en svensk kulturhärd utefter det stora pilgrimsstråket till och
            från Lourdes, den romersk-katolska kyrkans främsta vallfartsort.
            På sista tiden har träffats förberedelser för att i museets mottagningshall
            kunna tillhandahålla olika av Svenska turisttrafikförbundet till
            förfogande ställda turist- och upplysningsbroschyrer om Sverige
            på främst franska, engelska och spanska språken, varjämte man
            avser att i ännu högre grad än hitintills låta museet skildra
            vårt land och dess folk under den långa bernadotteska fredsperioden.
            Genom de betydande ekonomiska bidrag som staden Pau anslagit till
            restaureringen av Karl XIV Johans födelsehus kan detta svenska
            historiska byggnadsminnesmärke på utländsk mark istånd- sättas
            till det förestående minnesfirandet. För utrustningen av museet
            med olika inventarier, bl. a. för reklam- och upplysningsverksamheten
            rörande Sverige, erfordras emellertid ytterligare penningmedel.
            Då det här är fråga om en ej oväsentlig angelägenhet av goodwillnatur
            för vårt land, framstår det som skäligt, att ett engångsbidrag
            till sagda ändamål beviljas av stats- medel.
          </p>
          <pb facs="riksdagen-motions-pdf/data/1963/mot_1963__ak__120/mot_1963__ak__120-002.pdf"/>
          <p>
            Motioner i Andra kammaren, nr 120 år 1963
          </p>
          <p>
            Under åberopande av vad här ovan anförts hemställes, att riksdagen
            måtte besluta, att av anslaget till upplys- ningsverksamhet i
            utlandet angående Sverige må utgå ett engångsbidrag av 10000 kronor
            till utrustning av Berna- dottemuseet i Pau.
          </p>
          <p>
            Stockholm den 23 januari 1963
          </p>
          <p>
            Hans Wachtmeister Gunnar Larsson i Luttra
          </p>
        </div>
      </div>
    </body>
  </text>
</TEI>
