<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00247">
  <teiHeader>
    <fileDesc>
      <titleStmt>
        <title>Nationell handlingsplan mot våld och övergrepp mot äldre</title>
        <author corresp="i-L3xspgThUxUN1YtSDqcmk8">av Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell handlingsplan mot våld och övergrepp mot äldre</title>
          <idno type="rdwebb">H002So247</idno>
          <rs type="number">So247</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So247/text</ref>
          <ref type="dokument_url_html">http://data.riksdagen.se/dokument/H002So247</ref>
          <ref type="dokumentstatus_url_xml">http://data.riksdagen.se/dokumentstatus/H002So247</ref>
          <ref type="doc">http://data.riksdagen.se/fil/A822F757-45B6-4E6C-BB8D-BA53FA70993E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8uLJaq8ng3C9j9ut6YTVsD" type="signed"/>
        <correspContext corresp="i-8uLJaq8ng3C9j9ut6YTVsD">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-U7ZmFWRRyoQyJY9eXfp1bS" type="numbering">
          <date when="2012-09-28"/>
        </correspAction>
        <correspAction xml:id="i-PowSNqe2kA6Q469Zh3uBXo" type="submission">
          <date when="2012-09-27"/>
        </correspAction>
        <correspAction xml:id="i-RKZpbqVUd86i2vURXVMmJ5" type="transfer">
          <date when="2012-09-27"/>
        </correspAction>
        <correspAction xml:id="i-MBfoufKxCBJQWJ9Z7UrEKR" type="assigned"/>
        <correspContext corresp="i-MBfoufKxCBJQWJ9Z7UrEKR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BKF7C89hZCvhkZJHayAr3b" type="motHeader"/>
      <div xml:id="i-NgxCJkn5KyRbVZRdyijG2w" type="motBody">
        <div xml:id="i-9v3WEz87s4KCJaFcHaUdAC" type="motProposal" subtype="förslag">
          <head xml:id="i-AaqWepqRQWZ7MTMFugTfJp">
            Förslag till riksdagsbeslut
          </head>
          <p xml:id="i-8EBDgWsu6vSXWxQDz3JYwk">
            Riksdagen tillkännager för regeringen som sin mening vad som
            anförs i motionen om en nationell handlingsplan mot våld och övergrepp
            mot äldre.
          </p>
        </div>
        <div xml:id="i-Jj2y8Fybkk14MysH1ocMYH" type="motContent">
          <head xml:id="i-QRRN9ta8Zwxww9c9xTaRfT" type="h1">
            Motivering
          </head>
          <p xml:id="i-M7wvT8QxXRtB1xKWxLBoo6">
            År 1994 publicerades Nordisk socialpolitisk kommittés studie
            över förekomsten av våld och övergrepp mot äldre i de nordiska
            länderna tillsammans med detaljerade rekommendationer till länderna
            om vad som borde göras för att komma åt problemet.
          </p>
          <p xml:id="i-Tj1bcBX11PQfWcZFr6rnnf">
            Samma år kom Socialstyrelsens rapport Övergrepp mot äldre i hemmet.
            Ser vi toppen av ett isberg? Sen hände inte så mycket förrän 2003
            då Nationellt råd för kvinnofrid under Margareta Winbergs ledning
            presenterade Råd för kvinnofrid till regeringen. Slutrapport från
            Nationellt råd för kvinnofrid. Här lyftes fram vad som borde göras
            bland annat beträffande våld och övergrepp mot äldre. Brottsofferjourernas
            Riksförbund, Studieförbundet Vuxenskolan och Sveriges Pensionärsförbund
            publicerade 2006 boken Trygghet som saknas om våld och övergrepp
            mot äldre med förslag till åtgärder. De ordnade också ett symposium
            om detta den 15 juni 2006, den dag på året som FN nu utnämnt till
            den internationella dagen mot Elder Abuse (våld och övergrepp
            mot och vanvård av äldre). Därefter hade socialutskottet i september
            2007 en offentlig utfrågning på temat våld mot äldre men sedan
            har det inte hänt så mycket frånsett att Socialstyrelsen skapat
            en hemsida om vad kommunerna bör erbjuda våldsutsatta äldre.
          </p>
          <p xml:id="i-5NLuQj5HVNdh8dwggxA3GT">
            En kartläggning som Folkpartiet gjorde, med hjälp av riksdagens
            utredningstjänst 2010, visade att sju av tio kommuner inte bedrev
            något medvetet arbete för att ge stöd åt äldre kvinnor och män
            som utsätts för våld och övergrepp. Det är anmärkningsvärt med
            tanke på den utsatta situation de kan befinna sig i.
          </p>
          <p xml:id="i-E1cqWK2UKVs499SPQPB77w">
            Ingen vet säkert hur många äldre kvinnor och män som är våldsutsatta.
            Någon nationell undersökning har inte gjorts. År 2010 publicerades
            dock en europeisk studie från sju europeiska städer, däribland
            Stockholm. I studien uppgav 30 procent av de svenska äldre, som
            ingick i studien, att de hade utsatts för olika typer av psykiskt
            våld. Fyra procent av dem hade blivit utsatta för fysiskt våld.
            I studien var det fler män än kvinnor som uppgav att de blivit
            våldsutsatta, med undantag för sexuella övergrepp.
          </p>
          <p xml:id="i-uAzk7YmYyK62uUVu4Ye5s">
            I Brottsoffermyndighetens nu tolv år gamla undersökning Ofrid
            bland äldre i Umeå uppgav fler kvinnor (16 %) än män (13 %) att
            de utsatts för allvarligt våld, ofta av maken eller sonen. De
            flesta hade inte berättat om övergreppen eller sökt hjälp. Förövaren
            kan också vara omsorgspersonal eller annan vårdtagare. Det kan
            även vara någon okänd, vilket dock är mer ovanligt.
          </p>
          <p xml:id="i-P8AKtgDUSxa8uEiBjVB882">
            En del av de händelser som den våldsutsatta kan drabbas av omfattas
            av lagstiftningen om lex Sarah. Det kan till exempel handla om
            situationer när personal kränker den äldre personen, eller när
            omsorgstagare skadar varandra på ett vård- och omsorgsboende.
            Däremot gäller inte lex Sarah i situationer som när personal inom
            hemtjänsten inte påtalar sina misstankar om att en äldre kvinna
            blir slagen av sin man eller att ett äldre par verkar bli skinnade
            på sina pengar av sin missbrukande dotter.
          </p>
          <p xml:id="i-QnWqJX5mMT77nrUyHJjHX6">
            Regeringen har skärpt kraven på kommunerna i socialtjänstlagen
            när det gäller deras skyldighet att ge stöd till brottsoffer.
            Kommunerna ska särskilt beakta att kvinnor som är, eller har varit,
            utsatta för våld eller andra övergrepp av närstående, kan vara
            i behov av stöd och hjälp för att förändra sin situation. Flera
            rapporter har under senare år dock pekat på brister i detta stöd
            i synnerhet när det gäller äldre kvinnor.
          </p>
          <p xml:id="i-WChpWNTTeaEpfhgRS6zpjJ">
            Sedan många år tillbaka finns en anmälningsskyldighet i socialtjänstlagen
            för många yrkesgrupper när det gäller barn som far illa. En motsvarande
            anmälningsskyldighet bör införas i socialtjänstlagen när det gäller
            våld och övergrepp mot äldre personer samt vuxna med funktionsnedsättningar.
            På grund av sin beroendeställning kan de befinna sig i sårbara
            situationer. Anmälningsskyldigheten ska omfatta alla myndigheter
            och yrkesgrupper som kommer i kontakt med äldre personer och vuxna
            med funktionsnedsättningar. Samma skyldighet ska gälla också dem
            som arbetar i privat driven verksamhet.
          </p>
          <p xml:id="i-8REA99kCkMnbELgL2mvfee">
            Sedan borde Sverige följa Nederländernas exempel och ta fram
            en handlingsplan mot övergrepp, utnyttjande och vanvård av äldre.
            Riksdagens utredningstjänst har hjälpt mig med att få fram den
            nederländska handlingsplanen som presenterades i mars 2011. Den
            har titeln Äldre i säkra händer. Den tar sikte på gärningar som
            begås mot personer över 65 år av någon som den äldre har ett beroendeförhållande
            till. Våldet kan utövas av någon i familjekretsen, en partner,
            ett barn eller en annan familjemedlem eller bekant. Det kan också
            utövas av en yrkesutövare inom vården. Förövaren kan också vara
            frivilligarbetare. Handlingsplanen ska bidra till att staten,
            kommunerna, sjukvården och frivilligarbetare agerar på ett gemensamt
            sätt för att motverka våld och övergrepp mot äldre. Här återger
            jag i punktform tio konkreta åtgärder i programmet:
          </p>
          <p xml:id="i-2hU8j6zyrfKkKEfBQEF8TV">
            Åtgärd 1: Förebyggande insatser.
          </p>
          <p xml:id="i-2V1e2kgRpGEaqVfsk36dwA">
            Kommunerna spelar en viktig roll för att förebygga misshandel
            av äldre. Kommunerna ska få hjälp med detta arbete. Inom ramen
            för ett särskilt projekt utreds hur ekonomiskt utnyttjande av
            äldre kan rapporteras, förebyggas och beivras. Detta ses som en
            allvarlig form av misshandel av äldre, eftersom den gör den äldre
            än mer beroende.
          </p>
          <p xml:id="i-JQuXjsrDmJFDnpGfpLfc5f">
            Åtgärd 2: Riktad informationskampanj.
          </p>
          <p xml:id="i-FZKVByCUHAYhuLhDzJ4CbB">
            Beroendeställning, skamkänslor och ångest hindrar äldre från
            att tala om att de blir misshandlade. En informationskampanj riktad
            mot äldre och deras omgivning ska göra det möjligt att börja tala
            om misshandel av äldre. Kampanjen ska upprepas varje år.
          </p>
          <p xml:id="i-J8JmxH8L11R3NtKUu9bMW5">
            Åtgärd 3: Screening av vårdpersonal.
          </p>
          <p xml:id="i-MAW2YkN1HBGqoU5xPX9SQG">
            Enligt lagförslaget om patienters rättigheter i vården är vårdgivaren
            skyldig att undersöka (juridiska) personers vandel innan ett avtal
            sluts. I den planerade ramlagen AWBZ Vård införs en obligatorisk
            kontroll av vandel (VOG) när en yrkesutövare tillträder sin tjänst
            och när avtalet mellan vårdgivaren och yrkesutövaren ändras. En
            handledning förbereder ledning och vårdpersonal på detta.
          </p>
          <p xml:id="i-GMx1NbipanXhZ7xYebrHGU">
            Åtgärd 4: Verktygslåda för frivilliga.
          </p>
          <p xml:id="i-F6bDdHTUJa9mot8DkiWumE">
            Många frivilliga deltar i vård av och stöd åt äldre. Frivilligas
            misshandel av äldre är en blind fläck inom (frivillig-)organisationerna.
            Därför är det viktigt att medvetandegöra problemet. En verktygslåda
            erbjuder hjälp åt (frivillig-) organisationer för att uppmärksamma,
            förebygga och motverka misshandel av äldre.
          </p>
          <p xml:id="i-ACGmZDfaGGdLQGSAoaQu1h">
            Åtgärd 5: Anmälningsskyldighet.
          </p>
          <p xml:id="i-EsUZ9drjYNBS4eiGWfRxBu">
            När det gäller sexuella övergrepp finns redan en anmälningsskyldighet
            får vården. Nu utvidgas anmälningsskyldigheten till att också
            gälla misshandel av äldre genom yrkesutövare. Detta framgår av
            lagförslaget om patienters rättigheter i vården och den planerade
            ramlagen AWBZ Vård. När det gäller misshandel i hemmiljö kommer
            inom kort en obligatorisk anmälningsregel för yrkesutövare. Detta
            regleras i en särskild lag.
          </p>
          <p xml:id="i-LYsPqbGef1b8impxF5vKc9">
            Åtgärd 6: Upplysning och utbildning.
          </p>
          <p xml:id="i-9Yt76QgUktcHxB4tseJ3n4">
            Två utbildningskurser har utarbetats: en modul för e-lärande
            kallad Att rapportera och anmäla misshandel av äldre och en utbildning
            kallad Att förebygga misshandel av äldre för lokala organisationer
            som deltar i äldrevården.
          </p>
          <p xml:id="i-NFhCcmwq8bY5jTN2aVqQ4Z">
            Åtgärd 7: Anmälningspunkter.
          </p>
          <p xml:id="i-EMWLx1MUycvuSsbBt1vbn2">
            Vårdpersonal, brottsoffer, förövare och andra kan anmäla misshandel
            av äldre i familjekretsen till stödpunkterna för familjevåld (SHG).
            Till SHG kan människor också vända sig för att få råd. När det
            gäller misshandel begången av vårdpersonal kan de vända sig till
            vårdinspektionen (IGZ). Man utreder nu hur SHG och IGZ ska kunna
            hänvisa till varandra på ett effektivt sätt, så att anmälningar
            om misshandel av äldre alltid kommer fram till rätt ställe.
          </p>
          <p xml:id="i-Kz4jSLvDnLnbLdrYmY8EmX">
            Åtgärd 8: Hjälp och stöd åt brottsoffer efter anmälan.
          </p>
          <p xml:id="i-3cawu6afXSXzaQGnYtFxUm">
            Vid misstanke om misshandel av äldre, både i familjekretsen och
            vid institutioner, bör en äldrementor kopplas in. Äldrementorn
            är en person (en yrkesutövare) som brottsoffret har förtroende
            för och som kan ge honom eller henne stöd. Det är under utredning
            hur detta kan regleras. Kommunerna kommer också att erbjudas stöd
            för att sätta in krisbehandling för äldre som utsätts för misshandel.
          </p>
          <p xml:id="i-SMSeWrY8p1dVhXTQD8XQ5C">
            Åtgärd 9: Stöd till äldre när anhörigvård fallerar.
          </p>
          <p xml:id="i-9oxujMaXYgGFDXmdRwzbKx">
            En särskild plan för att förebygga att anhörigvårdare överbelastas
            kommer att presenteras. Av planen ska också framgå vilka lösningar
            som snabbt behöver sättas in om det trots detta brister i anhörigvården.
            Samarbetet mellan SHG och stödpunkterna för anhörigvård ska stärkas.
            Det kommer en checklista för hantering av akuta indikationer på
            att det finns stora brister i anhörigvården. Vid en sådan indikation
            kan SHG snabbt sätta in vårdåtgärder.
          </p>
          <p xml:id="i-JLq97dEntHfLv91opLxxHg">
            Åtgärd 10: Lagföring av förövare.
          </p>
          <p xml:id="i-8bsJRSQ4koVjTFH1ypQCGU">
            Säkerhets- och justitieministeriet undersöker om misshandel av
            äldre bör ses som en form av familjevåld. En utredning ska analysera
            hur misshandel av äldre ska utredas och lagföras. Lagen om tillfälligt
            besöksförbud tillämpas redan nu när det gäller misshandel av äldre
            som begås av familjemedlemmar, men mer kunskap krävs om hur lagen
            används i dessa fall och hur den kan tillämpas på mest effektivt
            sätt.
          </p>
          <p xml:id="i-5671294da81CSeBYvtd3Rw">
            Vissa delar av handlingsplanen har redan börjat implementeras.
            Den kommer att löpa fram till 2014. För att verkställa planen
            anslås tio miljoner euro per år.
          </p>
          <p xml:id="i-Nfz8rbvaggpoWfnkxywUWe">
            Jag anser att regeringen utöver det redan nämnda förslaget om
            införande av anmälningsskyldighet när det gäller våld och övergrepp
            mot äldre personer samt vuxna med funktionshinder i likhet med
            den nederländska regeringen bör ta initiativ till en nationell
            handlingsplan mot övergrepp, utnyttjande och vanvård av äldre.
            Detta bör riksdagen ge regeringen tillkänna.
          </p>
        </div>
        <div xml:id="i-GfgRDDAXFpcRXCnwo5NDvz" type="motSignatures">
          <list xml:id="i-66PXM9zQjz2L1bnZjcwsXP">
            <item xml:id="i-9MXxB6HZAyghwUAwyyug3N">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
