<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--fk--00020">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__20/mot_1924__fk__20-001.pdf"/>
      <fw xml:id="i-EKzmh7mQYqDwMERs8fkSnF">
        Motioner i Första kammaren, Nr 20. 9
      </fw>
      <div xml:id="i-PxREeg11bSBTEN5hFubLVP" type="motHeader">
        <div xml:id="i-LtQeTb16DZQRCRcNySUPqN" type="motTitle"/>
        <div xml:id="i-3jWhnGHKufZXQ37pbCSQcN" type="motSubmissionInfo"/>
      </div>
      <div xml:id="i-2NjKfAJRcyW2CaaRuT4Bie" type="motBody">
        <div xml:id="i-GjkB9mhC8c6WGBpmczEPwv">
          <p xml:id="i-UtBzMbrmW29X326Jru3n5u">
            Av herr Hellberg, om allhelgonadagens upptagande bland helg-
            dagarna.
          </p>
          <p xml:id="i-NaQKqpTN1jmPtBAYzWwxKX">
            Det är ett anmärkningsvärt förhållande, att alla helger och helgdagar
            i vår svenska kalender infalla under eller i omedelbart sammanhang
            med sol- årets förra halvdel. Även julen börjar ju först efter
            vintersolståndet och är sedan gammalt en fest för det återvändande
            ljuset. Och midsommar firas när detta nått sin höjdpunkt — sommarsolståndet.
            Under hela det halvår, som ligger däremellan och julen, finns
            hos oss inte en enda helgdag. Denna ojämna fördelning kan åtminstone
            ur psykologisk synpunkt inte anses lycklig. Bortsett från deras
            rent religiösa karaktär, skänka helg- dagarna den arbetande befolkningen
            ett behagligt och behövligt avbrott i vardagslivets enformighet
            och begås vanligen i en viss feststämning, som för in en smula
            poesi i tillvaron. Det är då, om också förklarligt att de blivit
            så talrika — med jul och midsommar — inte mindre än 12 — under
            det gladare vårhalvåret, likväl inte tillfredsställande, att de
            fullständigt saknas under det dystrare hösthalvåret. Som bekant
            är förhållandet i detta avseende ett annat i katolska länder.
            Där är först och främst den 1 november, allhelgonadagen, helgdag.
            Men även den 2 november är en sådan, ägnad åt de dödas minne,
            och den hög- tidlighålles genom allmän vallfärd till kyrkogårdarna
            och kransnedläggning på gravarna. Detta är en vacker och anslående
            sed, och den vore värd att införas även i vårt land. Den skulle
            falla mycket väl in i naturstämningen vid den an- givna årstidpunkten.
            När jorden har avlagt sin sommarskrud, föres vår tanke gärna på
            den oundgängliga förgängelsen, och därifrån går den själv- mant
            vidare till dem bland forna anhöriga, vänner och bekanta, som
            skattat åt denna allt levandes lott. Det vore då uppbyggligt att
            hava en särskild högtidsdag vigd åt minnet av de hädangångna.
            En alla dödas dag skulle lika väl här som annorstädes fylla en
            uppgift i det religiösa och pietets- bestämda vanelivet. En sådan
            helgdag, vilken lämpligen borde förläggas till den gamla allhelgonadagen,
            skulle alldeles särskilt bliva en högtidsdag för de gamla, som
            hava en stor del av sina jämnåriga i graven. Men för alla skulle
            den vara ägnad att bliva en den allvarliga eftertankens dag, på
            samma gång den också skulle bringa en om också vemodig ljusning
            in i höstmörkret. Nu kan väl för många denna sak synas mycket
            oviktig. Från den omedel- bara nyttans synpunkt är den väl också
            oviktig. Men vårt folks sedvaneliv
          </p>
          <pb facs="riksdagen-motions-pdf/data/1924/mot_1924__fk__20/mot_1924__fk__20-002.pdf"/>
          <fw xml:id="i-PEj6ZfzWmXuvLHd3EdJc1t">
            10 Motioner i Första kammaren, Nr 20.
          </fw>
          <p xml:id="i-UtFmHMKM7BH9gc3LM1deUv">
            har dock sin betydelse för dess karaktärsutveckling och andliga
            odling. Och en alla dödas dag kunde med sin påminnelse om fåfängligheten
            och förgäng- ligheten i den myckna jordiska ävlan inte minst i
            vår starkt materia- listiska tid utöva en hälsosam om också naturligtvis
            inte så stark motverkan på denna tidsanda. Tilläventyrs kan den
            invändningen tänkas mot det här antydda förslaget, att om föregående
            framställningar, som gått ut på indragning av de s. k. lätthelgdagarna,
            inte lett till någon påföljd, så bör inte heller en, som avser,
            att införa en ny sådan helgdag, vinna bifall, då den nuvarande
            arbetstiden inte får på något vis förkortas. Men om blott denna
            arbetstid användes väl, så betyder en enda dag mer eller mindre
            ingenting alls; och om den åter användes illa, så ger sannerligen
            denna enda dag ingen ersättning för det som förspilles. Frankrike,
            vars folk ju är känt för sin arbetsamhet, har 3 kyrkliga helgdagar
            mer än vi samt dessutom numer 2 borgerliga högtidsdagar, alltså
            sammanlagt 5 arbetsfria dagar som äro arbetsdagar i Sverige.!
            Men inte skulle väl någon vilja påstå, att förstnämnda land där-
            för står efter andra i produktivt avseende. Det torde väl näppeligen
            kunna befaras något motstånd mot den nu nämnda dagens upphöjelse
            till en helgdag för alla döda därför, att den i katolska länder
            är alla helgons dag och att en sådan åtgärd för den skull vore
            att betrakta som en eftergift åt katolicismen. Någon tanke på
            återgång till helgondyrkan lär förvisso inte kunna uppstå i vårt
            land, och att ägna en helgdag åt andakten inför de dödas minne
            är något så allmänmänskligt religiöst, att det borde kunna ena
            alla lärors både bekännare och förnekare. Huruvida de dödas dag
            borde få blott borgelig eller även kyrklig helgdags- karaktär,
            må lämnas öppet för en eventuell utredning. På grund av vad sålunda
            anförts vågar jag hemställa,
          </p>
          <p xml:id="i-FfgEwSqJxH8FVLu9SRAm9m">
            att riksdagen ville uttala sig för att allhelgonadag må bli en
            åt minnet av alla döda ägnad helgdag samt hos rege- ringen anhålla
            om därför erforderliga åtgärder.
          </p>
          <p xml:id="i-RJBHRH5EsTF8kxjpEXaGa3">
            Stockholm den 14 januari 1924. Mauritz Hellberg.
          </p>
          <p xml:id="i-MsrMANQF7ihti1aAmUUjVk">
            11] Frankrike äro Marie bebådelsedag, annandag pingst och midsommardagen
            inte helgdagar, medan däremot utom våra övriga där finnes 6 kyrkliga
            sådana, nämligen annandag nyår, karne- valsdagen, midfastan, madonnans
            dag, allahelgonadag och alla dödas (alla själars) dag. De borger-
            liga högtidsdagarna äro 14 juli (Bastilledagen) och 11 november
            (vapenstilleståndsdagen — ny).
          </p>
        </div>
      </div>
    </body>
  </text>
</TEI>
