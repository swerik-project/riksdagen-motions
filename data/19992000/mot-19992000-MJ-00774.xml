<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0774/mot_199900_MJ_0774-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ774 pnr: mp535
          </p>
          <p>
            Motion till riksdagen
          </p>
          <p>
            1999/2000:MJ774
          </p>
          <p>
            av Gudrun Lindvall m.fl. (mp) Hotade groddjur
          </p>
          <p>
            Inledning
          </p>
          <p>
            Takten med vilken arter i ett globalt perspektiv dör ut har under
            1900-talet troligen överträffat många tidigare utdöendeskeenden
            i jordens historia. Med anledning av denna insikt definierade
            FN:s konferens i Rio 1992 just bevarandet av den biologiska mångfalden
            som en av de viktigaste uppgifterna för mänskligheten. I Sverige
            utgör groddjuren de proportionellt sett mest hotade ryggradsdjuren
            (alltså i jämförelse med fiskar, kräldjur, fåglar och däggdjur).
            Nio av landets tretton arter (70 96) är nationellt rödlistade
            av Artdatabanken för hotade arter. Flera av dessa är vidare hotklassade
            inom hela Europa. Groddjuren betraktas idag som indikatorarter
            för biologisk mångfald — i synnerhet i landskap med småvatten,
            våtmarkskomplex och fuktiga skogsområden. Åtgärder för bevarandet
            av groddjuren bidrar i hög grad till att andra arter gynnas. Flera
            vetenskapliga studier visar exempelvis att groddjuren har stor
            betydelse som födobas för en rad andra arter. Sverige har genom
            ratificeringen av EU:s art- och habitatdirektiv (cf. Bernkonventionen)
            förbundit sig att skydda både de medtagna arterna och deras livsmiljöer.
            Denna motion har tagits fram i samarbete med Magnus Lindgren,
            biolog, och Jan Malmgren, zooekolog vid Örebro universitet. Förutom
            den större vattensalamandern, som förekommer i större delen av
            södra Sverige, samt gölgrodan, som endast påträffas i norra Upplands
            kustområden, har de hotade groddjursarterna sin huvudsakliga förekomst
            i Skåne. Där är det därför extra viktigt att undersöka eventuell
            förekomst av hotade groddjur innan man beslutar om något som kan
            skada småvatten. I dessa regioner finns även en stark insikt och
            vilja att återskapa och restaurera
          </p>
          <p>
            livsmiljöer för groddjur.
          </p>
          <p>
            Vilka är hoten?
          </p>
          <p>
            Den främsta anledningen till groddjurens kraftiga minskning under
            1900- talet är förändrade brukningsmetoder av jord- och skogsbrukslandskapet.
            Framför allt omställningen från ett kulturhävdat jordbruk till
            storskalig monokultur verkar ha inverkat allvarligt. På 150 år
            har ca 90 96 av södra Sveriges våtmarksareal försvunnit genom
            t ex utdikning och igenfyllning.
          </p>
          <pb facs="riksdagen-motions-pdf/data/199900/mot_199900_MJ_0774/mot_199900_MJ_0774-0002.pdf"/>
          <p>
            Samtidigt har stenrösen, åkerholmar, smådiken och andra ”odlingshinder”
            Mot. 1999/2000 tagits bort, liksom buskridåer och fuktiga skogspartier.
            Intensivjordbrukets MJ774 giftspridning och konstgödsling med
            påföljande övergödning samt försurning och annan miljöpåverkan
            har vidare slagit hårt mot groddjuren. Lokala faktorer som exempelvis
            anläggning av vägar invid våtmarksområden, vilka t ex skär av
            vandringsvägar, utgör avgörande faktorer för populationers fortlevnadsmöjligheter,
            liksom fisk- och kräftutplanteringar som på bara några få år slår
            ut en population av lövgroda eller större vattensalamander.
          </p>
          <p>
            Grodor drabbas extra hårt
          </p>
          <p>
            P.g.a. groddjurens livscykel, med behov av både en högkvalitativ
            vattenmiljö och goda landmiljöer med vandringsvägar, övervintringsplatser
            och områden för födosök har de drabbats extra hårt av landskapsförändringarna.
            Deras tunna och känsliga hud gör dem dessutom extra känsliga för
            kemiska utsläpp och försurning. Ur ett globalt perspektiv har
            man under 1990-talet observerat en anmärkningsvärd utdöendetrend
            bland groddjuren, även i avlägsna och orörda områden. Flera internationella
            forskargrupper arbetar idag med att utreda orsakerna härtill och
            man diskuterar bland annat den ökade UV- strålningen p.g.a. ozonuttunning
            som en möjlig orsak. I Sverige behöver vi dock inte ta till denna
            förklaringsmodell för att förstå varför groddjuren försvinner
            i landet. Det räcker att inse att landskapens förändring fragmenterat
            förekomsterna av populationer, vilket inneburit att det naturliga
            utbytet mellan dem idag omöjliggörs. Resultatet blir att grodornas
            antal på en given plats blir instabilt och känsligt för yttre
            påverkan, och risken för lokalt utdöende ökar som följd.
          </p>
          <p>
            Vad kan göras?
          </p>
          <p>
            Kunskaperna om arternas utbredning och miljökrav är ofta mycket
            bristfälliga. Steg 1 för ett bra artbevarandearbete är kunskap
            om utbredning och status. Forskningen om detta är i landet liten
            men bör uppmuntras och stödjas, förslagsvis genom att stimulera
            vetenskapliga studier av groddjur, exempelvis genom finansierad
            och tidsbegränsad forskning. Sådana åtgärder skulle kunna styras
            i riktning mot ökad samordning av forskningsinsatserna, t ex genom
            ett nationellt forskningscentrum. Det görs redan nu en del arbete.
            Naturvårdsverket och Världsnaturfonden gör t ex en satsning under
            1999 på totalt 1 miljon kronor för fem av de rödlistade arterna
            med nya pengar de närmaste åren och då också till ytterligare
            någon art. Pengarna ska gå till inventeringar, restaureringar
            av grodvatten, och till produktion av informationsmaterial för
            att öka förståelsen. I första skedet går det mesta till Skåne
            där de flesta arterna finns, men även Övriga län med hotade arter
            kommer att komma med följande år. Naturvårdsverket har också tagit
            fram åtgärdsprogram för grönfläckig padda, strandpadda, lökgroda,
            klockgroda och lövgroda, som är på remiss och bör bli klara i
            början av 2000. Sedan följer långbensgroda och förhoppningsvis
            de övriga rödlistade arterna. Åtgärdsprogrammen kommer att ligga
            till grund för hur bevarandearbetet för dessa arter ska bedrivas
            framöver.
          </p>
          <pb facs="riksdagen-motions-pdf/data/199900/mot_199900_MJ_0774/mot_199900_MJ_0774-0003.pdf"/>
          <p>
            De dammar och våtmarker som redan idag utgör livsmiljöer för
            hotade Mot. 1999/2000 arter måste ges ett reellt skydd — inte
            bara ett skydd på papperet. Speciellt MJ774 viktiga har små gammeldags
            gårdsdammar och kreatursdammar visat sig vara. Skyddszoner, utan
            spridning av gödsel och bekämpningsmedel, runt dammar och vattendrag
            är viktiga för att undvika övergödning och giftackumulering i
            vattnet. Innan tillstånd till fisk- eller kräftutplantering ges
            bör konsekvenserna för livet i dammen, tjärnen eller sjön utredas,
            vilket är extra viktigt i områden där hotade groddjur förekommer.
            Skogsbruket spelar också en viktig roll. Hyggen direkt in på dammar,
            tjärnar eller mindre sjöar och undanröjning av lågor och död ved
            bör exempelvis undvikas. I Storbritannien och på kontinenten är
            det vanligt med grodtunnlar, eller faunapassager, under bilvägar
            som korsar grodornas väg. Ett mindre antal sådana är konstruerade
            även i Sverige och sådana kan rädda populationer som fått sin
            väg korsad av bilar. Intresset för dessa lösningar är stort inom
            Vägverkets egen organisation. Ovanstående måste prioriteras och
            beaktas för att de hotade groddjuren och deras biotoper skall
            bli kvar i den svenska naturen. Vad vore väl ett svenskt landskap
            utan ”små grodor”?
          </p>
          <p>
            Vatten i landskapet
          </p>
          <p>
            Småvatten är livsviktiga också för många andra organismgrupper,
            t ex trollsländor, många mollusker och vattenväxter, men också
            för mer rörliga grupper som fåglar och däggdjur. Förstörelsen
            av småvatten har därför stor inverkan på den biologiska mångfalden.
            Förutom att skydda det lilla som finns kvar kan man också anlägga
            nya småvatten. De kan också vara bra studieobjekt för skolor,
            vilket visats i ett stort västsvenskt projekt organiserat av Naturhistoriska
            museet i Göteborg. I många kommuner har man med hjälp av Naturskyddsföreningen
            också anlagt dammar som förenar ”grodomsorg” med studieobjekt
            för skolor. Den lokala opinionen för bevarandet av groddjur är
            på många håll mycket stark, och det är svårt att hitta djur som
            har ett så starkt symbolvärde för en levande natur som grodorna.
            I Örebro kommun beslutade man i och med inrättandet av en ny naturvårdsplan
            att anlägga 100 dammar under en tioårsperiod, vilket är ett litet
            steg i rätt riktning. Kommuner över hela landet bör uppmuntras
            att följa denna väg — det behövs, för groddjurens och våra barns
            skull.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av utökad kunskap om utbredning, status och bevarandemöjligheter
            för landets groddjur, 2. att riksdagen som sin mening ger regeringen
            till känna vad i motionen anförts om insatser för att befrämja
            forskning om groddjur,
          </p>
          <pb facs="riksdagen-motions-pdf/data/199900/mot_199900_MJ_0774/mot_199900_MJ_0774-0004.pdf"/>
          <p>
            3. att riksdagen som sin mening ger regeringen till känna vad
            i Mot. 1999/2000 motionen anförts om behov av skydd av dammar
            och våtmarker med MJ774 hotade grodarter särskilt vad gäller små
            gårds- eller kreatursdammar, jämte andra småvatten, 4. att riksdagen
            som sin mening ger regeringen till känna vad i motionen anförts
            om behovet av skyddszoner runt dammar och vatten- drag, 5. att
            riksdagen som sin mening ger regeringen till känna vad i motionen
            anförts om utplantering av fisk och kräftor, 6. att riksdagen
            som sin mening ger regeringen till känna vad i motionen anförts
            om behov av åtgärder i skogsbruket så att biotoper med groddjur
            inte ödeläggs, 7. att riksdagen som sin mening ger regeringen
            till känna vad i motionen anförts om småvattnens stora betydelse
            för den biologiska mångfalden och behovet att skydda och anlägga
            nya sådana.
          </p>
          <p>
            Stockholm den 1 oktober 1999
          </p>
          <p>
            Gudrun Lindvall (mp) Birger Schlaug (mp) Barbro Feltzing (mp)
            Matz Hammarström (mp) Ewa Larsson (mp) Kerstin-Maria Stalin (mp)
            Kia Andreasson (mp) Gunnar Goude (mp) Ingegerd Saarinen (mp)
          </p>
          <p>
            Thomas Julin (mp)
          </p>
        </div>
      </div>
    </body>
  </text>
</TEI>
