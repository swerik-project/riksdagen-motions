<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--fk--00122">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__fk__122/mot_1913__fk__122-001.pdf"/>
      <div xml:id="i-xwFFMpJPRpMpM6vTWmdTp" type="motHeader">
        <div xml:id="i-WpXYMDcVZ6yxK25N5ZavBN" type="motTitle"/>
        <div xml:id="i-XSrZMEWT2iHkMJBE8C3enG" type="motSubmissionInfo"/>
      </div>
      <div xml:id="i-WYKk1yGd5hXeCr1nHb2T86" type="motBody">
        <div xml:id="i-ACE5qbMia4JXyfa1ayh5VL">
          <p xml:id="i-8EshGic9bUvrMmsMgjuib8">
            Motioner i Första kammaren, Nr 122. 3
          </p>
          <p xml:id="i-8nUv2smHDV2Pom4bsKm8MA">
            Nr 122.
          </p>
          <p xml:id="i-FipK557EAbMxbfoVDmFDx9">
            Av herr Rosén, i anledning av Kungl. Maj:ts proposition angående
            vissa ändringar i gällande föreskrifter i fråga om upplåtande
            av odlingslägenheter å kronoparker och
          </p>
          <p xml:id="i-VhwyBP9erM1byfwRs29j2Y">
            överloppsmarker i de sex nordligaste länen.
          </p>
          <p xml:id="i-7qirhYYnp1WELErbikcDVa">
            I Kungl Maj:ts nådiga proposition, nr 174, angående vissa ändringar
            i gällande föreskrifter 1 fråga om upplåtande av odlingslägenheter
            å kronoparker och överloppsmarker i de sex nordligaste länen m.
            m. föreslås bland annat, att innehavare av skogstorp på arrende
            skall äga rätt att av allmänna medel erhålla tillhopa 750 kronor,
            varav tredjedelen utbetalas, då torpets uthusbyggnad är färdig
            och godkänd, tredjedelen, då manbyggnaden är färdig och godkänd,
            samt återstoden, då minst en hektar jord, som vid tiden för innehavarens
            tillträde varit ouppodlad, är bruten och försvarligt hävdad såsom
            åker. I allmänhet är det fullständigt obemedlade personer, som
            söka och erhålla dylika lägenheter. Det finnes gott om duktiga
            arbetare med lust att bryta och odla kronojord, men därest svårigheterna,
            som sanner- ligen äro stora nog, ej skola bli alldeles oöverkomliga,
            är det nödvändigt att så långt möjligt är underlätta dessa fattiga
            människors strävan att ej blott kunna skapa ett eget hem, utan
            även behålla detsamma. Min avsikt är icke att föreslå någon höjning
            av det kontanta bidrag eller rättare lån, som av allmänna medel
            skall utgå, ehuru en ökning vore väl motiverad. Däremot synes
            det vara av vikt, att den föreslagna ordningen för dessa medels
            utbetalande ändras. Vid 1912 års riksdag väckte jag en motion,
            nr 80, angående åtgärder för underlättande av jordupplåtelser
            å kronomark i Norrland. Däri framhölls bland annat, att kronotorpare
            funnes, som icke utfått någon del av statsbidraget, ehuru de uppfört
            både ladugård och bonings- hus samt odlat jord, men att detta
            förhållande sannolikt berodde på en alltför sträng tolkning av
            gällande bestämmelser.
          </p>
          <pb facs="riksdagen-motions-pdf/data/1913/mot_1913__fk__122/mot_1913__fk__122-002.pdf"/>
          <p xml:id="i-KJ3LJfVPNe6iNmM9BWtTvD">
            4 Motioner i Första kammaren, Nr 122.
          </p>
          <p xml:id="i-KH7nE33J1ook5eAxrXxMHB">
            Såsom ett exempel på huru det för närvarande tillgår, ber jag
            att få anföra följande. Vid besök sistlidet år hos en kronotorpare
            i en lappmarkssocken fann jag, att denne uppfört en manbyggnad
            av timmer på stoppstenar, innehållande kök, kammare och förstuga,
            men endast köket var inrett. Han hade uppfört en provisorisk uthusbyggnad
            samt brutit och odlat något mer än en halv hektar, varpå växte
            potatis och havre. Då följaktligen varken uthus- eller manbyggnaden
            var färdig och ej heller tillräckligt stor areal brutits och hävdats
            såsom åker, hade ingen del av statsbidraget utfallit. Enligt egen
            uppgift hade torparen utfört allt arbete under en tid av 8 å I
            månader utan någon som helst hjälp. För att kunna livnära sig
            själv och familjemedlemmarna — hustru och tre små barn — under
            denna tid, hade han varit hänvisad till skuldsättning. Men han
            hade också nödgats köpa spik, tegel, järnspis, fönsterglas o.
            d., allt på kredit. Härigenom hade dessa varor givetvis betingat
            ett långt högre pris, än fallet varit, om han kunnat betala åtminstone
            en del kontant. Mannen hade goda förhoppningar att kunna reda
            sig på torpet, men han var bekymrad för de skulder, han åsamkat
            sig, och vilka han icke kunde i någon mån betala, förrän en del
            av statsbidraget utfölle. Dessförinnan hade han emellertid mycket
            arbete att utföra. Samma förhållande har jag varit i tillfälle
            iakttaga även på andra håll. Det är endast med umbäranden och
            försakelser av till och med det allra nödvändigaste och genom
            ett arbete, vars intensitet stundom gränsar till det otroliga,
            som dessa pioniärer kunna kämpa sig fram under den första tiden.
            Givet är också, att dessa nybyggare till stor del äro beroende
            av affärsmännens välvilja och förmåga att hålla dem kredit. Torparen
            kan icke börja med att bygga uthuset färdigt, så att han utfår
            första tredjedelen, ty han måste ha någonstans att bo. Han kan
            ej heller bygga boningshuset fullt färdigt, ty han behöver även
            ladugård. Och han måste även bryta mark och odla densamma för
            att få någon avkastning av jorden. Följden blir i regel den, att
            allt göres halvfärdigt på jämförelsevis kort tid, men så länge
            intet är fullt färdigt, får han icke ut några pengar. Härav tvingas
            torparen ut att skaffa sig arbetsförtjänst på annat håll, varigenom
            torpet försummas och ej på många år blir iståndsatt. En avsevärd
            lättnad skulle beredas torparna och arrendatorerna, om statsbidraget
            utbetalades i mån av arbetets fortgång. Någon fara för, att ett
            sådant medgivande skulle missbrukas, torde icke föreligga.
          </p>
          <pb facs="riksdagen-motions-pdf/data/1913/mot_1913__fk__122/mot_1913__fk__122-003.pdf"/>
          <p xml:id="i-KMKRTC8etN1hqsmQwLqdLK">
            Motioner i Första kammaren, Nr 122. 5
          </p>
          <p xml:id="i-HBMKEhDx58G2phoDQpGN24">
            Det arbete, som nedlägges på torpet för att detta skall komma
            i sådant skick, som kontraktet föreskriver, torde i varje fall
            böra taxeras avsevärt högre än statsbidraget. Och genom revirförvaltaren
            utövas ju från statens sida kontroll däröver, att penningar icke
            ens till någon del förskottsvis utbetalas. På grund av det anförda
            får jag hemställa, att Riksdagen måtte besluta,
          </p>
          <p xml:id="i-8P3NCPuKbBYChFpgz2kqQs">
            att mom. 19 i Kungl. Maj:ts nådiga kungörelse den 18 juni 1909
            angående upplåtande av odlings- lägenheter å kronoparker och överloppsmarker
            i de sex nordligaste länen skall erhålla följande lydelse: 19.
            Innehavare — — — frihetsår. Har innehavare av skogstorp erhållit
            torpet på arrende under femtio år, skall han äga rätt att av allmänna
            medel erhålla — utöver honom jämlikt äldre bestämmelser tillkommande
            statsbidrag å femhundra kronor — ytterligare tvåhundrafemtio kronor
            eller sålunda tillhopa sjuhundrafemtio kronor. Av sistnämnda belopp
            skall, i den mån detsamma icke redan upp- burits, utbetalas två
            tredjedelar i den mån arbetet fort- skrider, och återstoden, då
            torpets åbyggnader äro färdiga och godkända samt minst en hektar
            jord, som vid tiden för innehavarens tillträde varit ouppodlad,
            är bruten och försvarligt hävdad såsom åker. Beträffande — — —
            jämkningar; dels ock, att innehavare av skogstorp, vilken ej erhållit
            torpet på arrende, skall äga att av honom tillkommande statsbidrag
            å femhundra kronor uppbära två tredjedelar i den mån arbetet fortskrider,
            och åter- stoden, då torpets åbyggnader äro färdiga och godkända.
          </p>
          <p xml:id="i-ATJvxhZu5BBqKkjN9rSUy2" type="date">
            Stockholm den 8 april 1913.
          </p>
          <p xml:id="i-6VXXuv2dJGKxkq2rDWLxuz" type="signatureBlock">
            Gustav Rosén.
          </p>
          <p xml:id="i-UzKuhJ9ZgkvZ7UzKebNwc">
            bihang till Riksdagens protokoll 1913. 3 saml. 65 häft. (Nr 121,
            122.) 2
          </p>
        </div>
      </div>
    </body>
  </text>
</TEI>
