<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00393">
  <teiHeader>
    <fileDesc>
      <titleStmt>
        <title>Sekretessbelägg uppgifter kring kontokortsköp</title>
        <author corresp="i-425Q6s5GbQ4PVf8MroZHeD">av Sven Yngve Persson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sekretessbelägg uppgifter kring kontokortsköp</title>
          <idno type="rdwebb">GX02K393</idno>
          <rs type="number">K393</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K393/text</ref>
          <ref type="dokument_url_html">http://data.riksdagen.se/dokument/GX02K393</ref>
          <ref type="dokumentstatus_url_xml">http://data.riksdagen.se/dokumentstatus/GX02K393</ref>
          <ref type="doc">http://data.riksdagen.se/fil/F4D54FEE-4BB6-4489-8264-702AE6A00252</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-425Q6s5GbQ4PVf8MroZHeD</idno>
            <name>Sven Yngve Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7huC9xNiwfoYbLH2RGE51b" type="signed"/>
        <correspContext corresp="i-7huC9xNiwfoYbLH2RGE51b">
          <note type="signatory" corresp="i-425Q6s5GbQ4PVf8MroZHeD"/>
        </correspContext>
        <correspAction xml:id="i-VzV3SVrbayCkuvWjQThdFd" type="numbering">
          <date when="2009-10-07"/>
        </correspAction>
        <correspAction xml:id="i-JLnRnKQUVydVzcv37UTNKU" type="submission">
          <date when="2009-10-06"/>
        </correspAction>
        <correspAction xml:id="i-6b5sM9rqf6jBZZ28jeUHjx" type="transfer">
          <date when="2009-10-05"/>
        </correspAction>
        <correspAction xml:id="i-26vFACvhYkBaALwNTX7naD" type="assigned"/>
        <correspContext corresp="i-26vFACvhYkBaALwNTX7naD">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ls9MU4fSHUK9qpbj8Z8Yss" type="motBody">
        <div xml:id="i-Awudg89KL2435Zf6hfB7K" type="motProposal" subtype="förslag">
          <head xml:id="i-D5RTtSRJTGUncvkLDZNrFb">
            Förslag till riksdagsbeslut
          </head>
          <list xml:id="i-C5zsyfz7VfjQbwYVnjSmbR" style="ol">
            <item xml:id="i-YLkH5HPLKkX61ZafAtBC6G">
              Riksdagen tillkännager för regeringen som sin mening vad som
              anförs i motionen om att förbjuda att uppgifter vid kontokortsköp,
              telefonsamtal, mejl m.m. sparas i mer än sex månader samt att
              sekretessbelägga dessa uppgifter så att de endast kan hanteras
              av en ursprunglig affärspart samt efter domstolsbeslut av polis.
            </item>
            <item xml:id="i-7TWQf12NjiaEezNeqpmRYF">
              Riksdagen tillkännager för regeringen som sin mening vad som
              anförs i motionen om att man redan i samband med att man gör sin
              ansökan om att få ett kort får möjlighet att på ett särskilt ställe
              markera att man godkänner eller inte godkänner att personuppgifter
              får användas vid direktmarknadsföring eller för att utgöra underlag
              för marknads- och kundanalyser, affärsuppföljning samt affärs-
              och metodutveckling.
            </item>
          </list>
        </div>
        <div xml:id="i-3CcCLF22MTzGhk5PDstNpd" type="motContent">
          <head xml:id="i-Jc6wzJ62kPfyonUwM7yMUj" type="h1">
            Motivering
          </head>
          <p xml:id="i-XfvDxb9a8c8YTCu9VTiozC">
            Personuppgiftslagen (PuL) trädde i kraft 1998 och har till syfte
            att skydda människor mot att deras personliga integritet kränks
            när personuppgifter behandlas. Begreppet behandlas är brett, det
            omfattar insamling, registrering, lagring, bearbetning, spridning,
            utplåning, med mera. Personuppgiftslagen bygger på gemensamma
            regler som har beslutats inom EU, det så kallade dataskyddsdirektivet.
            Övriga EU-länder har alltså liknande skyddslagar, vilket underlättar
            flödet av information inom unionen.
          </p>
          <p xml:id="i-UT2LZA97DaCTBZnpbxqLk7">
            I personuppgiftslagen finns regler för hur personuppgifter får
            behandlas. Lagen bygger i hög grad på samtycke och information
            till de registrerade. Det finns också regler om säkerhet och rättelse
            av felaktiga uppgifter.
          </p>
          <p xml:id="i-GzgxQ3f5XtVWrdQ8gsH568">
            När det gäller banker och andra utlåningsföretag så skyddas kontohavare
            av banksekretess enligt 1 kap. 10 § lagen om bank- och finansieringsrörelse
            (2004:297). Det innebär bland annat att banken inte obehörigen
            får röja personuppgifter.
          </p>
          <p xml:id="i-GthCQMaddDKoFieZPwzdNH">
            Allt detta är av vikt när det gäller att på alla sätt kunna bevara
            den personliga integriteten. Problemet är bara att det i dag finns
            företag som använder uppgifter kring personers köp med olika typer
            av kort som finns på marknaden. Det kan t.ex. vara kredit- eller
            bonuskort man har hos en speciell affärskedja.
          </p>
          <p xml:id="i-5WubF7rtdo4E3HckQVTDwU">
            Uppgifterna som registreras i samband med kortköpet används sedan
            för att genom marknadsföring lämna information om egna, koncernens
            samt särskilt utvalda samarbetspartners varor och tjänster, vilket
            i vissa fall också kan innebära behandling för att utgöra underlag
            för marknads- och kundanalyser, affärsuppföljning samt affärs-
            och metodutveckling.
          </p>
          <p xml:id="i-MiUj4cMyecrL676VWHFkGX">
            Man kan som kontoinnehavare hos vissa banker och utlåningsföretag
            skriftligen till banken anmäla att man motsätter sig behandling
            för ändamål som rör t.ex. direktmarknadsföring.
          </p>
          <p xml:id="i-KdSr7hMZs2uYpszDxPGt5y">
            Detta kan man få veta om man läser den finstilta texten för de
            allmänna villkor som gäller hos vissa kortföretag. Detta är något
            som många kunder missar. Inte sällan händer det dessutom att kunden
            i efterhand kommer på att kunduppgifter används på detta sätt.
          </p>
          <p xml:id="i-4K5DEtStVCXE2wKYHm1mVt">
            Det borde vara rimligt att man redan i samband med att man gör
            sin ansökan om att få ett kort får möjlighet att på ett särskilt
            ställe markera att man godkänner att personuppgifter får användas
            vid direktmarknadsföring eller för att utgöra underlag för marknads-
            och kundanalyser, affärsuppföljning samt affärs- och metodutveckling.
            Om man som kund väljer att avtacka sig detta ska det inte vara
            anledning till att inte får ett kort.
          </p>
          <p xml:id="i-3sVidAcHvWKWT5jv1qyfsc">
            Ytterligare integritetskränkning är det faktum att uppgifterna
            som samlas in i samband med köp i olika butiker, t.ex. kassakvittosinformation
            (dvs. information om vilka varor man som kund köpt, pris, tidpunkt
            etc.) lagras upp till minst 18 månader och andra fall ännu längre.
          </p>
          <p xml:id="i-BKQ4kTK3pmoWhoA61YGbNB">
            En av orsakerna som butiker själva uppgett är att man tar hänsyn
            till säsongsmässiga variationer i kunds boende eller köpbeteende
            vid sin marknadsföring, dvs. för att kunna göra riktad marknadsföring
            till vissa köpgrupper.
          </p>
          <p xml:id="i-JNcKcww1tRzhCCWBx4c7Q3">
            Hos en del lån- eller bonuskortgivare spelas även samtal med
            kunden in och skriftlig utväxling t.ex. via mejl sparas för att
            dokumentera kommunikationen med kunden. Hur länge dessa inspelade
            samtal och dokument sparas är dock oklart.
          </p>
          <p xml:id="i-Tk5DAzfbQ4KKFQ2h1yPi11">
            Det vore mot bakgrund av det ovanstående naturligt att förbjuda
            att uppgifter vid kontokortsköp, telefonsamtal, mejl m.m. sparas
            i mer än sex månader samt att sekretessbelägga dessa så att uppgifterna
            endast kan hanteras av ursprunglig affärspart samt efter domstolsbeslut
            av polis.
          </p>
        </div>
        <div xml:id="i-FFKW3ZFoX5j6LqgakBTJe5" type="signatureBlock">
          <list xml:id="i-WxQWv6FoJHg84hDkJfJR4Y">
            <item xml:id="i-HASJ8E3Jvbam2XJdizAPxU" who="i-425Q6s5GbQ4PVf8MroZHeD" type="signature">
              Sven Yngve Persson (m)
            </item>
          </list>
        </div>
      </div>
    </body>
  </text>
</TEI>
