<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00415">
  <teiHeader>
    <fileDesc>
      <titleStmt>
        <title>Järnvägssträckan Växjö-Hultsfred-Västervik m. m.</title>
        <author>Agne Hansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägssträckan Växjö-Hultsfred-Västervik m. m.</title>
          <idno type="rdwebb">G702415</idno>
          <rs type="number">415</rs>
          <ref type="dokument_url_text">http://data.riksdagen.se/dokument/G702415/text</ref>
          <ref type="dokument_url_html">http://data.riksdagen.se/dokument/G702415</ref>
          <ref type="dokumentstatus_url_xml">http://data.riksdagen.se/dokumentstatus/G702415</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <name>AGNE HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tt8Qu11X1N4xQki3NuDx4U" type="signed"/>
        <correspContext corresp="i-Tt8Qu11X1N4xQki3NuDx4U">
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-SJZr3KVaqohjfckH9Qag36"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__415/mot_198384__415-001.pdf"/>
      <fw xml:id="i-uERzQqitQ8XunGH42n5bK">
        Motion 1983/84:415
      </fw>
      <div xml:id="i-858Fc8cGTyX75DEVsFFSMS" type="motHeader">
        <div xml:id="i-NXw3ZuA995TYbi3ZPyTHaW" type="motTitle"/>
        <div xml:id="i-3YVh7M5KBDvbtM6bJJhPvU" type="motSubmissionInfo"/>
      </div>
      <div xml:id="i-U6zkiEAoaReAAzuogkTzRu" type="motBody">
        <div xml:id="i-G1ge4Xn5RXmQwaPTdbFJJu">
          <p xml:id="i-V6ZbRAXiufDTJ2GtYf8szy">
            16
          </p>
          <p xml:id="i-SX4hhdxzTFFQxSDa2q2gmY">
            Agne Hansson m. fl. Järnvägssträckan Växjö-Hultsfred-Västervik
            m. m.
          </p>
          <p xml:id="i-BFULZNiqeRuwmExU8ek23b">
            Järnvägen Växjö-Hultsfred-Västervik bör hänföras till riksbanenätet
            eller erhålla ett statsbidrag av samma omfattning som riksdagen
            enligt beslut den 5 maj 1983 beslutat skall utgå till länstrafikbolagen
            för ersättningstrafik med buss — det senare för att de berörda
            länstrafikbolagen skall ha möjligheter att överta och driva järnvägen
            vidare. En nedläggning av järnvägen vore mycket olycklig. Det
            skulle innebära ett allvarligt steg tillbaka i utvecklingen för
            flera kommuner och bygder längs banan som i dag i hög grad är
            beroende av denna järnväg. Det skulle också vara ett allvarligt
            bakslag i strävandena att försöka vända en allvarlig nedgående
            trend i vad gäller befolkning, näringsliv och sysselsättning till
            en positiv trend i dessa bygder. Därför måste järnvägens existens
            för framtiden tryggas och en kontinuerlig upprustning komma till
            stånd.
          </p>
          <p xml:id="i-AkDfMH2GZ8h3ZoyVtP5Fnm">
            Transportrådets bedömning
          </p>
          <p xml:id="i-DqNkidALXfb2GZNpgovy7m">
            Järnvägen Växjö-Hultsfred-Västervik tillhör en av de järnvägslinjer
            som enligt tidigare riksdagsbeslut skall nedläggningsprövas. Av
            den anledningen har transportrådet i en promemoria den 18 februari
            1983 på grundval av uppgjorda kalkyler föreslagit att persontrafiken
            på bandelen skall upphöra och ersättas med busstrafik på landsväg.
            Länstrafikbolagen anser i yttrande över transportrådets PM att
            de mot bakgrund av de statsbidragsregler som nu gäller ej har
            ekonomiska möjligheter att överta och driva järnvägstrafiken vidare.
            I den utredning om alternativ trafikförsörjning som länshuvudmännen
            haft transportrådets uppdrag att genomföra och som legat som grund
            för transportrådets ställningstagande konstaterar länshuvudmännen
            samtidigt att stora brister i vägsystemet föreligger. Där sägs
            att ett interregionalt busslinjenät med mer omfattande trafik
            utmed järnvägslinjen inte är möjligt utan mycket stora investeringar
            i upprustning av nuvarande lokalvägnät. Flera remissinstanser
            har i det sammanhanget påpekat att ett sammanhängande lokalt vägnät
            i nära anslutning till järnvägens sträckning på vissa områden
            saknas och att en ersättningstrafik på landsväg därför måste få
            delvis annan sträckning. Detta kommer att medföra att vissa bygder
            längs järnvägslinjen helt kommer att förlora nuvarande kollektivresemöjligheter.
            Det finns således inte något rimligt alternativ till nuvarande
            spårbundna trafik enligt konstaterande i utredningen. Den uppfattningen
            om den
          </p>
          <pb facs="riksdagen-motions-pdf/data/198384/mot_198384__415/mot_198384__415-002.pdf"/>
          <fw xml:id="i-3qvww6FyKZ3yHpbnYQj6a9">
            Mot. 1983/84:415 17
          </fw>
          <p xml:id="i-2XroypdpX5qmbYnK5qbRkd">
            föreslagna alternativtrafiken delas av de berörda kommunerna
            Västervik, Hultsfred, Vimmerby, Uppvidinge och Växjö i deras remissvar.
            Transportrådets bedömningar har mött ett kraftigt motstånd från
            berörda i bygden. Kommunerna avstyrker en nedläggning. Flera organisationer
            har också reagerat kraftigt mot en nedläggning. Smålandsdistrikten
            av Centerns ungdomsförbund har t. ex. samlat in 9 917 namnunderskrifter
            i ett upprop för att rädda järnvägen. Alternativutredningar har
            genomförts. Bl.a. gör konsultföretaget Scantracs utredning allvarliga
            invändningar mot SJ:s och transportrådets kalkylerade kostnadsberäkningar.
            Scantrac visar på helt andra och lägre kostnader för att driva
            järnvägstrafiken vidare. I utredningen konstateras t.ex. att banan
            är i relativt gott skick tack vare ett förstärkt underhåll under
            senare år. Spårbyte erfordras t.ex. ej enligt deras bedömning
            före år 2020.
          </p>
          <p xml:id="i-MwA3aKsXBb2NhKL6NGPbAe">
            Järnvägens betydelse
          </p>
          <p xml:id="i-FvgkK45ETaUW3VCfoup3kD">
            Järnvägen Västervik-Hultsfred-Växjö är landets enda smalspåriga
            järnväg med persontrafik. Järnvägslinjen i sin helhet har en längd
            av 188 km, och mellan linjens ändstationer finns sammanlagt 34
            stationer med persontrafikutbyte. Linjen anknyter till andra järnvägslinjer
            i Växjö, Åseda, Hultsfred och Västervik. Den är således en viktig
            kommunikationsled genom ett i övrigt kommunikationsfattigt område
            där framför allt vägsystemet till stor del är bristfälligt och
            av låg standard. Järnvägen har stor betydelse för industrin och
            det övriga näringslivet. Sysselsättningsutvecklingen är vikande
            i kommunerna längs järnvägslinjen. En nedläggning av järnvägen
            skulle innebära klart försämrade och fördyrade transportmöjligheter
            för t.ex. råvarumateriel och förnödenheter. Varia- tionsmöjligheterna
            för industrin att transportera reservdelar och brådskande gods
            skulle försämras. Företagens egna tjänsteresor som kund- och leverantörsbesök
            skulle försvåras. Arbetet med nyetablering av nya företag skulle
            allvarligt lida skada. Pendlingsresandet är redan betydande. Med
            en upprustning och bättre anpassning av tidtabellen till arbetstiderna
            skulle trafiksäkra arbetsresor i ökad utsträckning kunna göras
            med järnväg. Länskortet för kollektivtrafik har i Kronobergs län
            gällt även för tåg sedan den 1 november 1982 och i Kalmar län
            sedan den 1 november 1983. Det är ännu för tidigt att dra några
            slutsatser om vad en sådan åtgärd innebär i ökat resandeunderlag
            för järnvägen. Erfarenheter från andra håll där länskortets giltighet
            på järnväg under en längre tid varit giltigt har visat på betydande
            ökning av resandeunderlaget. Så har man t. ex. på sträckan Nybro-Nässjö
            konstaterat en ökning av trafikvolymen med 25 96 från den 1 mars
            1980, då länskortet i Jönköpings län började gälla också på järnväg.
            Det ökade kollektivresandet lokalt i länen och över länsgränserna
            till angränsande orter, som blivit ett positivt resultat av länskollektivtrafikreformen,
            motiverar den typ av bana som Växjö-Hultsfred-Västervik utgör
            än mer.
          </p>
          <pb facs="riksdagen-motions-pdf/data/198384/mot_198384__415/mot_198384__415-003.pdf"/>
          <fw xml:id="i-JjrHFGcEmVTcuxREryo5M2">
            Mot. 1983/84:415 18
          </fw>
          <p xml:id="i-BHwHqQXBideLuRkND8pZ48">
            Det nuvarande energiläget talar för ett alltmer ökat kollektivt
            resande med järnväg. Inte minst pekar semesterresandet i riktning
            mot ökat tågresande. Två stora grupper, ungdomarna och pensionärerna,
            är helt eller i stor utsträckning hänvisade till kollektivtrafiken.
            Västerviks kommun är klassat som primärt rekreationsområde och
            därmed ett attraktivt turistområde. Järnvägen är den naturliga
            anknytningspunkten för turistresande från inlandet till Västervik
            med anknytning också till Gotlandsfärjan. Även beredskapsskäl
            talar för att järnvägen bör behållas och rustas upp. De samhällsekonomiska
            vinsterna av de energi-, miljö- och trafiksäkerhets- mässiga fördelarna
            är andra skäl som talar i samma riktning. Enligt vår mening bör
            därför bandelen Västervik-Hultsfred-Växjö behållas, rustas upp
            och hänföras till riksbanenätet.
          </p>
          <p xml:id="i-65mZRkonpKK7SL5iGXF7bJ">
            Hemställan
          </p>
          <p xml:id="i-SW7tU8n46ZwZ5yJ9Agotom">
            Med hänvisning till det anförda hemställs 1. att riksdagen i
            första hand beslutar uttala sig för att järnvägen Växjö-Hultsfred-Västervik
            på vilken gods- och persontrafik skall behållas hänförs till SJ:s
            riksbanenät och att SJ aktivt medverkar till en upprustning av
            banan och genomför en effektivare marknadsföring av banan, 2.
            att riksdagen i andra hand — om yrkandet under 1. inte bifalls
            — beslutar att ett statsbidrag skall utgå till de berörda länstrafikbola-
            gen på 20 kr. per tågkilometer för tre dubbelturer måndag-fredag
            och två dubbelturer lördag-söndag så att länsbolaget kan svara
            för driften på järnvägslinjen Växjö-Hultsfred-Västervik.
          </p>
          <p xml:id="i-WNpK8o9kAAsRFafCRuvofF" type="date">
            Stockholm den 12 januari 1984
          </p>
          <div xml:id="i-XwBMyAkATqfFgVzZ1tmK7X" type="signatureBlock">
            <p who="i-2ggBvfkHRn3s8FvFEPLxjs" type="signature">
              AGNE HANSSON (c)
            </p>
            <p who="i-Y2s3vw3xfBnmDmMhCYX6QJ" type="signature">
              RUNE GUSTAVSSON (c)
            </p>
            <p who="i-SJZr3KVaqohjfckH9Qag36" type="signature">
              STINA GUSTAVSSON (c)
            </p>
          </div>
          <pb facs="riksdagen-motions-pdf/data/198384/mot_198384__415/mot_198384__415-004-001.pdf"/>
          <pb facs="riksdagen-motions-pdf/data/198384/mot_198384__415/mot_198384__415-004.pdf"/>
          <pb facs="riksdagen-motions-pdf/data/198384/mot_198384__415/mot_198384__415-005.pdf"/>
          <p xml:id="i-CunMsEEVUa4uaf7gxCgzWe">
            minab/gotab Stockholm 1984 77545
          </p>
        </div>
      </div>
    </body>
  </text>
</TEI>
