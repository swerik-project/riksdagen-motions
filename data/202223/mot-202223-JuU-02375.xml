<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02375">
  <teiHeader>
    <fileDesc>
      <titleStmt>
        <title>med anledning av prop. 2022/23:91 En ny lag om ordningsvakter</title>
        <author corresp="i-Perad9eGoCowJz44FjB2ei">av Bassem Nasr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2375 av Bassem Nasr m.fl. (MP)</title>
          <idno type="rdwebb">HA022375</idno>
          <rs type="number">2375</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022375/text</ref>
          <ref type="dokument_url_html">https://data.riksdagen.se/dokument/HA022375</ref>
          <ref type="dokumentstatus_url_xml">https://data.riksdagen.se/dokumentstatus/HA022375</ref>
          <ref type="pdf">https://data.riksdagen.se/fil/1D2BE27B-F246-444D-8FF1-4A3044BA98FD</ref>
          <ref type="docx">https://data.riksdagen.se/fil/7D45B035-87CA-43D5-A007-DE9E13EB990C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Perad9eGoCowJz44FjB2ei</idno>
            <name>Bassem Nasr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3beqw9ptHxRHLKEgmAfX6G" type="basedOn"/>
        <correspContext corresp="i-3beqw9ptHxRHLKEgmAfX6G">
          <ref>Proposition 2022/23:91</ref>
        </correspContext>
        <correspAction xml:id="i-BDwnFcB9oeq4Yq1B328t9e" type="signed"/>
        <correspContext corresp="i-BDwnFcB9oeq4Yq1B328t9e">
          <note type="signatory" corresp="i-Perad9eGoCowJz44FjB2ei"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-8KReokfWMjtTcWBFViCiPz" type="submitted">
          <date when="2023-04-05"/>
          <time when="18:14:27"/>
        </correspAction>
        <correspAction xml:id="i-AF6wm4FL3PNz1Jecm9uSCj" type="reviewed">
          <date when="2023-04-11"/>
          <time when="16:39:27"/>
        </correspAction>
        <correspAction xml:id="i-13G96jmmvPj3mwmPuNWz5k" type="dismissed">
          <date when="2023-04-12"/>
        </correspAction>
        <correspAction xml:id="i-W2sZoiQgto4a1kXrnPrdo4" type="referred">
          <date when="2023-04-13"/>
        </correspAction>
        <correspAction xml:id="i-WYfgN9Coxo3juqjF4AVdjM" type="assigned">
          <date when="2023-06-07"/>
          <time when="16:27:48"/>
        </correspAction>
        <correspContext corresp="i-WYfgN9Coxo3juqjF4AVdjM">
          <ref type="assignedTo">Justitieutskottet</ref>
        </correspContext>
        <correspAction xml:id="i-3ocPrWzFkpqFCxAwNMDoL1" type="behandlas_i"/>
        <correspContext corresp="i-3ocPrWzFkpqFCxAwNMDoL1">
          <ref type="uppgift">2022/23:JuU23</ref>
          <ref type="ref_dok_id">HA01JuU23</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU23</ref>
          <ref type="ref_dok_titel">En ny lag om ordningsvakter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-69kGtVeAKGaf9DAznjFcKQ" type="motHeader">
        <div xml:id="i-Up4oQB16JAXEZVp5BAtSTN" type="motTitle">
          Motion till riksdagen 2022/23:2375 av Bassem Nasr m.fl. (MP)
          med anledning av prop. 2022/23:91 En ny lag om ordningsvakter
        </div>
      </div>
      <div xml:id="i-15U5aRSTJu2WN3Lhu6Krhy" type="motBody">
        <div xml:id="i-NQzScumUreJyJiSWLD9pSd" type="motProposal" subtype="förslag">
          <head xml:id="i-DYAVKpWiSKnrXTqCdHCVuY">
            Förslag till riksdagsbeslut
          </head>
          <list xml:id="i-C2NYwTzPjZj8iYF92invYa">
            <item xml:id="i-8bCV7DtoGfKtuBsvGjMBLy" sortKey="Yrkande 1">
              Riksdagen ställer sig bakom det som anförs i motionen om att
              ordningsvakters ingripanden bör motiveras tydligt, avrapporteras
              och följas upp och tillkännager detta för regeringen.
            </item>
          </list>
          <list xml:id="i-T9gUcUnWfUg4fWTGtDZfbD">
            <item xml:id="i-CGgueBJgA2HBSxZkPVMXnE" sortKey="Yrkande 2">
              Riksdagen avslår förslaget om ändring av 29 § polislagen (1984:387)
              som innebär att ordningsvakter ska få befogenhet att kroppsvisitera
              personer i syfte att fastställa deras identitet.
            </item>
          </list>
          <list xml:id="i-MwiuFyi3YSmzsT8Ju6PoXM">
            <item xml:id="i-XP662ZY6iwA2Log3ajwxPn" sortKey="Yrkande 3">
              Riksdagen avslår förslaget om att ordningsvakter ska få befogenhet
              att transportera personer som har omhändertagits på grund av berusning
              eller vissa ordningsstörningar.
            </item>
          </list>
          <list xml:id="i-NrTyu8aaSS2zhyZ9NGEWK2">
            <item xml:id="i-MfUwXABfCvHKWN3zZCSLLi" sortKey="Yrkande 4">
              Riksdagen ställer sig bakom det som anförs i motionen om att
              överväga en skyldighet för Polismyndigheten att löpande genomföra
              registerkontroller av ordningsvakter och tillkännager detta för
              regeringen.
            </item>
          </list>
          <list xml:id="i-SGV6UwWKNUJWTD9QTGPk5Q">
            <item xml:id="i-VY6tTcGjAhX5CgQ4NFUSmd" sortKey="Yrkande 5">
              Riksdagen ställer sig bakom det som anförs i motionen om utbildningens
              längd och innehåll och tillkännager detta för regeringen.
            </item>
          </list>
        </div>
        <div xml:id="i-LyXGiDLcLrPNEpYcvVVdnq" type="motContent">
          <head xml:id="i-8Uy8CrQtfXVxdonk8jBYJm" type="h1">
            Motivering
          </head>
          <p xml:id="i-P2VZAWSUnqdo6KkP97yYAW">
            Miljöpartiet ställer sig i flera avseenden bakom regeringens
            förslag till ny lag om ordningsvakter. Att ordningsvakter ska
            få användas för att medverka till att upprätthålla allmän ordning
            och säkerhet eller främja trygghet kan bli ett användbart komplement
            till polisens arbete. Med det sagt får privata företag aldrig
            ersätta staten, som genom Polis­myndigheten och andra myndigheter
            har det övergripande ansvaret.
          </p>
          <p xml:id="i-7jeuP5DkFdANBZunxT7drV">
            Vidare är det viktigt att såväl de pågående satsningarna på att
            stärka Polismyndig­heten och andra myndigheter i rättsväsendet
            som den ökade användningen av ordnings­vakter kompletteras med
            kraftfulla satsningar på förebyggande arbete och insatser för
            att skapa tillit och inkludering. Insatser mot diskriminering
            och rasprofilering är av stor betydelse inte bara för den enskilde
            som drabbas utan också för att förebygga brott och stärka förtroendet
            för rättsväsendet. En stark sammanhållning och tillit mellan olika
            grupper i samhället och mellan enskilda människor, företag och
            staten är brottsföre­byggande.
          </p>
          <p xml:id="i-9y2MZd38pxA5Twn8j1CB8H">
            Flera remissinstanser har framfört viktiga synpunkter och farhågor
            ur ett människo­rättsperspektiv. När ordningsvakters uppdrag,
            uppgifter och befogenheter nu föreslås utökas är det mycket viktigt
            att lagstiftning, rutiner, kontroller, uppföljning och utbild­ning
            säkerställer respekten för den enskildes integritet och fri- och
            rättigheter. Ordnings­vakters befogenheter får inte heller bli
            för långtgående sett till syfte, behov och propor­tionalitet.
            Därför föreslår Miljöpartiet flera förändringar i den riktningen.
          </p>
          <head xml:id="i-43GDzqxHQ9CDMPfhWK9GFx" type="h2">
            Ingripanden bör motiveras tydligt, rapporteras och följas upp
          </head>
          <p xml:id="i-8XnsGh9DrVG2UwcFyQNFL4">
            Miljöpartiet står bakom regeringens förslag att det uttryckligen
            ska framgå av den nya lagen att proportionalitetsprincipen ska
            gälla vid ordningsvakters ingripanden och att om en mindre ingripande
            åtgärd är tillräcklig så ska den användas. Detta är viktiga principer
            som samhället måste säkerställa såväl i lagstiftning och riktlinjer
            som genom tillämpning och utbildningsinsatser. Vi välkomnar också
            Ordningsvaktsutredningens (SOU 2021:38) förslag om en fortsatt
            rapporteringsskyldighet för ordningsvakter och att ordningsvakter
            bl.a. ska rapportera om ingripanden.
          </p>
          <p xml:id="i-LaEKDZN89Su1vDGD4Z8AkW">
            Amnesty International Sverige har inom ramen för ett pilotprojekt
            bl.a. granskat hur regelverket för ordningsvakter i Sverige efterlevs.
            Amnesty såg tecken på att ordnings­vakternas subjektiva uppfattningar
            i vissa fall påverkade vilka de ingrep mot och när. Att ordningsvakterna
            i efterföljande processer inte förväntades sakligt motivera eller
            förklara grunden för sina ingripanden försvårade en genomlysning
            av problemet. Amnesty såg också exempel på att när ett ingripande
            väl inletts fanns det brister i tillämpningen av behovs- och proportionalitetsprinciperna.
            Resultaten har också visat hur rapporteringsskyldigheten inte
            efterlevs i många fall. När rapporteringar väl har skett har de
            brustit allvarligt i kvaliteten, bl.a. genom att ordningsvakter
            har använt ett problematiskt språkbruk och gjort ogrundade antaganden
            som härstammar ur rasistiska föreställningar om individer som
            ordningsvakter har ingripit gentemot.
          </p>
          <p xml:id="i-MGWT3eyF2FvB5f9wex6CNm">
            Den problembild som projektets resultat tecknar behöver tas på
            allvar. Vi anser därför, likt Civil Rights Defenders, att ordningsvakter
            bör motivera sina ingripanden i förhållande till behovs- och proportionalitetsprincipen
            vid avrapporteringar till Polis­myndigheten, och att dessa ingripanden
            systematiskt bör utvärderas och följas upp. Detta är viktigt,
            särskilt i ljuset av de ytterligare uppdrag, uppgifter och befogenheter
            som ordningsvakter föreslås få med det nya regelverket. Dessa
            åtgärder kan dels före­bygga godtyckliga eller oproportionerliga
            ingripanden och rasprofilering eller etnisk profilering, dels
            bidra till att bygga ett långsiktigt förtroende och legitimitet
            för systemet i stort. Därför bör regeringen återkomma med ett
            förslag som innebär att ordningsvakter åläggs att tydligt motivera
            sina ingripanden utifrån behovs- och proportionalitetssynpunkt
            och att dessa ingripanden systematiskt utvärderas och följs upp
            av Polismyndigheten.
          </p>
          <head xml:id="i-3vn4Y6yCKeFbWiTRBictcb" type="h2">
            Om förslagen till nya befogenheter för ordningsvakter
          </head>
          <p xml:id="i-JXavSBKhA4x8n2oe1KjfC7">
            Regeringen har föreslagit att ordningsvakter ska få flera nya
            befogenheter, däribland att ordningsvakter ska få kroppsvisitera
            personer för att fastställa deras identitet och att de ska få
            transportera personer som omhändertagits på grund av berusning
            eller vissa ordningsstörningar.
          </p>
          <p xml:id="i-Cf3cazzqH2fzrWtEMAeULo">
            Kroppsvisitationer utgör ett betydande ingrepp mot den enskilde
            och i den person­liga integriteten. Ingrepp av det slaget får
            bara ske om det finns ett tydligt behov, om mindre ingripande
            åtgärder saknas och åtgärden är proportionerlig i förhållande
            till dess konsekvenser. Miljöpartiet anser att det finns anledning
            att ifrågasätta behovet för ordningsvakter att kroppsvisitera
            personer för att fastställa deras identitet. Vi anser inte att
            de skäl som regeringen har presenterat är övertygande i det avseendet,
            i synnerhet sett i relation till ordningsvakters befintliga –
            och mer välmotiverade – befogenhet att skyddsvisitera personer
            av säkerhetsskäl i syfte att ta hand om vapen eller farliga föremål.
          </p>
          <p xml:id="i-R7A5JLDG4gShmSW5jn63pA">
            Vidare har flera remissinstanser invänt mot förslaget. Amnesty
            International Sverige anser att en kroppsvisitation i syfte att
            fastställa identiteten är en mycket ingripande åtgärd som inte
            tillräckligt har motiverats som behövlig eller proportionerlig
            och att det finns risk för att en kroppsvisitation görs på obefogade
            grunder. Som redogörs för ovan har Amnesty dessutom kartlagt fall
            där det funnits brister i hur ordningsvakter hanterar sina befintliga
            befogenheter att ingripa, däribland vad gäller att bedöma och
            motivera sina ingripanden utifrån behovs- och proportionalitetssynpunkt
            och avrapportera dessa. Civil Rights Defenders anser att förslaget
            riskerar att skapa godtycklighet i den praktiska tillämpningen,
            bl.a. genom en förhöjd risk för olaga rasprofilering och etnisk
            profilering från ordningsvakter gentemot individer. Justitiekanslern
            anser att det inte klart framgår i vilken mån förslaget är motiverat
            utifrån uppdraget att medverka till att upprätthålla allmän ordning.
            JO anser att eftersom det sällan finns anledning att utföra kroppsvisitationer
            i identifieringssyfte i samband med avlägsnanden bör en mer utförlig
            analys i detta avseende göras.
          </p>
          <p xml:id="i-6ozRFcDMx5PmfprCvz6Zy9">
            Miljöpartiet konstaterar att det kan finnas effektivitetsvinster
            med regeringens förslag att ordningsvakter ska få transportera
            personer som har omhändertagits. Detta kan ha fördelar också för
            den enskilde, som bl.a. Stockholms universitet påpekar.
          </p>
          <p xml:id="i-831eJr1CPkGojikUVMXhq7">
            Samtidigt innebär även denna åtgärd ett betydande ingrepp i den
            personliga integri­teten. Det handlar om situationer där den enskilde
            kan vara mycket utsatt. Amnesty och Civil Rights Defenders anser
            att transporter är en mycket ingripande åtgärd och utgör en inskränkning
            i de mänskliga fri- och rättigheterna. Även JO för fram synpunkter
            i linje med detta. Civil Rights Defenders lyfter dessutom att
            ordningsvakter inte har den kunskap som behövs för att kunna bedöma
            individens medicinska tillstånd. Både Amnesty och Civil Rights
            Defenders avstyrker förslaget.
          </p>
          <p xml:id="i-Uhu37dAEYBuWurmkLvYktU">
            Mot bakgrund av de brister som identifierats och den kritik organisationerna
            har lagt fram anser Miljöpartiet att det framstår som olämpligt
            att utvidga ordningsvakters befogenheter i en så pass stor utsträckning.
            Därför bör riksdagen avslå förslagen om att ge ordningsvakter
            befogenhet att kroppsvisitera personer i syfte att fastställa
            deras identitet och transportera personer som har omhändertagits
            på grund av berusning eller vissa ordningsstörningar.
          </p>
          <head xml:id="i-USsdWM4hihJUxdz9iV294F" type="h2">
            Överväg en skyldighet att göra löpande registerkontroller
          </head>
          <p xml:id="i-6Q3PHooGvzx5USdS4JuHTY">
            Miljöpartiet är positivt till att lämplighetskraven för att förordnas
            som ordningsvakt skärps och att det kommer att framgå uttryckligen
            av lag att den som vill förordnas ska ha genomgått föreskriven
            utbildning. Att personen med hänsyn till laglydnad och övriga
            omständigheter är lämplig för uppdraget är av stor vikt. Uppsala
            universitet anser att eftersom en ordningsvakt måste leva upp
            till högt ställda krav på laglydnad och lämplig­het bör Polismyndigheten
            ges en skyldighet att löpande göra registerkontroller även under
            den tid som förordnandet gäller. Regeringen anför att möjligheten
            för Polis­myndigheten att genomföra sådana registersökningar finns
            även efter förordnandet och att det får förutsättas att Polismyndigheten
            gör detta när behovet finns.
          </p>
          <p xml:id="i-Ew2DeRhYAFnQPAfXtWu8MZ">
            Miljöpartiet anser att det finns anledning att överväga om Polismyndigheten
            i stället bör ges en skyldighet att genomföra sådana kontroller.
            Detta kan bidra till att stärka den löpande uppföljningen och
            förhindra att ordningsvakter som misstänks för eller begår brott
            av en viss karaktär inom en rimlig tid antingen stängs av eller
            får sitt förordnande återkallat. Det kan också bidra till ett
            ökat förtroende för ordningsvakter. Samtidigt finns viktiga integritetsaspekter
            att överväga avseende registerkontroller i arbetslivet. Regeringen
            bör därför låta utreda frågan och överväga för- och nackdelar
            med att införa en skyldighet för Polismyndigheten att genomföra
            löpande registerkontroller av ordningsvakter.
          </p>
          <head xml:id="i-vGQgKrucFxpMaaEXCjzS8" type="h2">
            Förläng utbildningen och säkerställ viktiga moment
          </head>
          <p xml:id="i-UD9GmYDuxLhHyrGcExDwtG">
            Ordningsvaktsutredningen föreslår att grundutbildningen förlängs
            från 80 timmar till minst 160 timmar. Detta ska anges i den föreslagna
            ordningsvaktsförordningen. Det är att jämföra med polisutbildningen
            som sträcker sig över ca 2,5 år och utbildningen för kriminalvårdare
            som omfattar ungefär 24 veckor.
          </p>
          <p xml:id="i-HsyH6JtwAR1iuEFNrQnwVq">
            I likhet med Sveriges advokatsamfund, Civil Rights Defenders
            och Amnesty International Sverige anser Miljöpartiet att utbildningen
            fortsatt skulle vara alldeles för kort, särskilt med tanke på
            de utökade uppgifter och befogenheter som ordningsvakter föreslås
            få. Därför bör regeringen återkomma med ett förslag som innebär
            att utbild­ningen förlängs ytterligare, exempelvis i paritet med
            utbildningen för kriminalvårdare.
          </p>
          <p xml:id="i-4ZTN7dsedWj8KZP5KZWZsj">
            Utredningen anser att det även fortsättningsvis bör vara Polismyndigheten
            som i detalj reglerar utbildningens innehåll och utformning. Miljöpartiet
            anser att lagstiftaren bör kunna ställa vissa krav på innehållet
            i utbildningen. I det projekt som Amnesty genomförde observerades
            bl.a. brister i tillämpning av behovs- och proportionalitets­principerna
            och att subjektiva uppfattningar kopplade till ursprung och etnicitet
            kan ha påverkat ordningsvakternas bedömning av behovet av nödvändigt
            våld. Miljöpartiet anser att ordningsvakters utbildning bör innehålla
            moment som berör frågor om pro­portionalitet, rättssäkerhet och
            enskildas integritet och fri- och rättigheter. Detta kan exempelvis
            handla om frågor om konflikthantering och förebyggande åtgärder,
            rasism, diskriminering och likabehandling samt metoder för att
            motverka godtyckliga ingripan­den, övervåld, rasprofilering och
            etnisk profilering. Ordningsvakter bör också få gedigen kunskap
            om barns särskilda behov, situation och utsatthet, så som understrukits
            av Barnombudsmannen. Den utvärdering och uppföljning som efterlyses
            ovan kan också vara värdefull som inslag i utbildningen.
          </p>
        </div>
        <div xml:id="i-FuxomciAJPeUPucJT3HCaf" type="motSignatures">
          <list xml:id="i-Rk7dBPzRMf3KDH9di7XWDD">
            <item xml:id="i-2PUg61rnns22gvmEKw2gzD" who="i-Perad9eGoCowJz44FjB2ei">
              Bassem Nasr (MP)
            </item>
            <item xml:id="i-QUyw1z6VHWFVKYpwB2PbkB" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-U6wprtnVvWWo8dKFpUS8ou" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-jq7qzUGwYQ4daGrVZVsSq" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-V8MLNewLEfL45PEEyr1j81" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-FXTKYj47FgjKxa1cNbnxYd" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
