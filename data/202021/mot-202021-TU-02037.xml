<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-02037">
  <teiHeader>
    <fileDesc>
      <titleStmt>
        <title>Öresundsmetron</title>
        <author corresp="i-Q6c6PTb1KbongkKbS6VDAD">av Joakim Sandell m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2037 av Joakim Sandell m.fl. (S)</title>
          <idno type="rdwebb">H8022037</idno>
          <rs type="number">2037</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8022037/text</ref>
          <ref type="dokument_url_html">http://data.riksdagen.se/dokument/H8022037</ref>
          <ref type="dokumentstatus_url_xml">http://data.riksdagen.se/dokumentstatus/H8022037</ref>
          <ref type="docx">http://data.riksdagen.se/fil/EF1DB218-BDAA-4290-B4C1-0D121BB7D57A</ref>
          <ref type="pdf">http://data.riksdagen.se/fil/BC19ABC4-B6AF-4C1A-8BBC-5D29E51C1E5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6c6PTb1KbongkKbS6VDAD</idno>
            <name>Joakim Sandell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Swns2VJiq8mNPgw8cBRfJ9</idno>
            <name>Jamal El-Haj</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WZknwZiDQn9xULyNbK8kEY" type="signed"/>
        <correspContext corresp="i-WZknwZiDQn9xULyNbK8kEY">
          <note type="signatory" corresp="i-Q6c6PTb1KbongkKbS6VDAD"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-Swns2VJiq8mNPgw8cBRfJ9"/>
        </correspContext>
        <correspAction xml:id="i-8Rop96UBGAenMsqNemZRA6" type="submitted">
          <date when="2020-10-05"/>
          <time when="08:43:20"/>
        </correspAction>
        <correspAction xml:id="i-FkcdK6vt64XFnppNLQNrrq" type="reviewed">
          <date when="2020-10-05"/>
          <time when="09:39:57"/>
        </correspAction>
        <correspAction xml:id="i-GbHt3QCo7y2nAhApPzBCxb" type="referred">
          <date when="2020-10-14"/>
        </correspAction>
        <correspAction xml:id="i-5aefUNjnQxKLBezxEzGSqC" type="assigned">
          <date when="2021-06-22"/>
          <time when="17:10:26"/>
        </correspAction>
        <correspContext corresp="i-5aefUNjnQxKLBezxEzGSqC">
          <ref type="assignedTo">Trafikutskottet</ref>
        </correspContext>
        <correspAction xml:id="i-8frEV8WcFeCLucVxjG6PQW" type="behandlas_i"/>
        <correspContext corresp="i-8frEV8WcFeCLucVxjG6PQW">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PKsdowj9gdURBj2EF6LAQP" type="motHeader">
        <div xml:id="i-fMVxZj3HfPfTAUv4NRowC" type="motTitle">
          Motion till riksdagen 2020/21:2037 av Joakim Sandell m.fl. (S)
          Öresundsmetron
        </div>
      </div>
      <div xml:id="i-Mhc9EWtNtBbhSXQeGwX1qL" type="motBody">
        <div xml:id="i-XQcNnWimsrKD3UYfZb6arE" type="motProposal" subtype="förslag">
          <head xml:id="i-Vq8fC7BzANg82B3vznYKmc">
            Förslag till riksdagsbeslut
          </head>
          <list xml:id="i-D47KxgyWyoUy2Y3z1rfdwe">
            <item xml:id="i-HgSdGnBomPcSmGVUwPLL2V" sortKey="Yrkande 1">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för att bygga
              Öresundsmetron och tillkännager detta för regeringen.
            </item>
          </list>
        </div>
        <div xml:id="i-LemCXtkRxQfdPT7mavenLo" type="motContent">
          <head xml:id="i-JZSDHE2N1FSNYsALuSVnjs" type="h1">
            Motivering
          </head>
          <p xml:id="i-CZj3woEXFBkgFNibSGMDBo">
            När Fehmarn bält-tunneln mellan Danmark och Tyskland öppnar år
            2029 visar prognoser att antalet godståg mellan Skandinavien och
            Centraleuropa kan fördubblas. Detta ligger väl i linje med ambitionen
            att mer godstransporter ska gå via järnväg, för att minska CO2-utsläppen.
            Om kapaciteten för godståg och fjärrtåg över sundet inte ökar
            riskerar Öresund att bli en flaskhals. En tunnelbaneförbindelse
            kan avlasta Öresunds­bron från pendeltrafik och därmed frigöra
            utrymme för ökad tågtrafik – regiontåg, fjärrtåg och godståg med
            pålitliga tidtabeller och färre förseningar.
          </p>
          <p xml:id="i-BeT6Bjrmq8DXZtXRZC1iXz">
            Det har gått drygt 20 år sedan Öresundsbron invigdes. De förväntningar
            som fanns på bron har i många avseenden överträffats. Nu är tiden
            mogen att ta nästa steg och börja planera för fler fasta förbindelser,
            dels för att det vore bra för hela Sverige att öka integrationen
            med Danmark, dels för Skånes utveckling. Men också för att det
            finns ett växande behov av tågförbindelser för att klara transportbehoven
            mellan Sverige och övriga Europa.
          </p>
          <head xml:id="i-EmyZAhXQxK34CLGYPVUrch" type="h1">
            Det finns flera starka skäl för att förverkliga Öresundsmetron:
          </head>
          <list xml:id="i-XDji5QazMHRGUF9NMjcVRi" style="ol">
            <item xml:id="i-MUVYeWq6A6ipYqHFTwFhf3">
              Minskade klimatutsläpp. Syftet med Öresundsmetron är att tillgodose
              det växande behovet av kollektivtrafik och miljövänliga transporter.
              Tunnelbana är ett grönare alternativ än att köra bil. Ännu viktigare
              är att metron kan avlasta Öresundsbron och därmed skapa utrymme
              för mer tågtrafik. Genom att avlasta bron kan metron bidra till
              att realisera EU:s målsättning om mer hållbara godstransporter.
              Potentiellt kan metron bidra till minskade CO2-utsläpp motsvarande
              1 700 lastbilstransporter per dygn över bron, en och en halv gånger
              så mycket klimatpåverkande utsläpp som genererades i hela Malmö
              kommun under 2017.
            </item>
            <item xml:id="i-Qg9CxXNg9FgH2iDA4rRzBG">
              Underlättar handel med omvärlden. Sverige är ett exportberoende
              land. Vår ekonomi står och faller med möjligheten att transportera
              varor främst till övriga Europa. När efterfrågan av transporter
              via godståg ökar vill vi inte riskera att Öresund blir en flaskhals.
              Bättre transportmöjligheter och fler alternativ stärker konkurrenskraften
              för svensk industri.
            </item>
            <item xml:id="i-6tYX42y37DxqRYM8LrKHmZ">
              Tillväxtmotor. Med Öresundsmetron kommer det bara att ta cirka
              20 minuter att resa från centrala Malmö till centrala Köpenhamn.
              Från Lund kortas restiden till 40 minuter och tätorterna runtomkring
              Lund kommer att kunna nå Köpenhamn inom en timme. Sverige och
              Danmark kommer närmare varandra. Öresundsregionen kommer kunna
              mäta sig med andra europeiska storstadsregioner när det gäller
              arbetsmarknad och utbud. Lunds ställning som en ledande kunskapsstad
              och därmed Sveriges ställning som forskningsnation kan stärkas
              ytterligare. En dynamisk och växande storstadsregion i Sydsverige/Östdanmark
              kan bli en välbehövlig tillväxtmotor för hela Sverige.
            </item>
            <item xml:id="i-J9gYjps4NgFDtytJmL137N">
              Tågförbindelser till kontinenten. För att få ett hållbart resande
              krävs att det blir lättare att resa med tåg från Sverige till
              olika städer i Europa. Genom att avlasta Öresundsbron kan Öresundsmetron
              möjliggöra ett ökat fjärrtågsresande till Tyskland och andra länder.
              För den som ska resa från Sverige till Köpenhamn blir det smidigare,
              och för den som ska resa längre blir det också bättre. Tåget blir
              på riktigt ett alternativ också för affärsresenärer.
            </item>
            <item xml:id="i-HA7TDTsZcezFCSetgTMQp">
              Hållbar och kostnadseffektiv lösning. Det som slutligen avgör
              om ett visionärt projekt som Öresundsmetron kan genomföras är
              förstås kostnaderna och vem som ska betala. Jämfört med när Öresundsbron
              byggdes på 1990-talet har den tekniska utvecklingen gått framåt.
              Tanken är att borra en tunnel i kalkberget under Öresund, där
              geologin är gynnsam. En miljöanalys visar att djurlivet i havet
              eller faunan på havsbotten inte behöver störas under byggperioden.
              De utborrade massorna kan sedan användas till utfyllnad i stadsutvecklingsprojekt
              och framtida skydd för havsnivåhöjningar.
            </item>
          </list>
          <p xml:id="i-TTE86VMwiXdNs5k3Bv62tL">
            Öresundsmetron är ett hållbart och kostnadseffektivt projekt,
            eftersom den lätt kan dockas in i befintlig och planerad infrastruktur
            på såväl den danska som den svenska sidan. Det krävs inga ytterligare
            vägbyggen eller andra stora projekt som stör befintlig bebyggelse.
            Kombinationen av Öresundsbron och Öresundsmetron kommer kunna
            bära sina egna kostnader. Metron avlastar bron och därför bör
            bron och metron betraktas som en helhet. När bron är avbetalad
            är det rimligt att intäkterna från biltrafiken på bron används
            för att finansiera byggandet av metron – som ska göra det lättare
            att resa kollektivt framöver.
          </p>
          <p xml:id="i-7Nd9Yu7LiNYpn2yvMnSQQf">
            Ekonomiskt har Öresundsbron blivit en succé för både Sverige
            och Danmark. Intäkterna från trafikanterna uppgår redan till 2,8
            miljarder kronor per år, ett belopp som förväntas stiga successivt
            i takt med att trafiken fortsätter öka.
          </p>
          <p xml:id="i-7Git36EM5Yyq9FqT7ZoSVL">
            Vi behöver blicka framåt och göra investeringar som lyfter svensk
            ekonomi och stärker samarbetet mellan länder inte bara kortsiktigt
            utan också på sikt. Därför bör regeringen snarast ta beslut om
            att utreda förutsättningarna för att förverkliga Öresundsmetron
            – en investering som har goda förutsättningar att bli klimatsmart,
            hållbar och kostnadseffektiv.
          </p>
        </div>
        <div xml:id="i-Ms42YCJ5JKBA84tNAu8zLQ" type="signatureBlock">
          <list xml:id="i-GEnbtUxxZskX7rFMtUDpvS">
            <item xml:id="i-3Wph63DpQNrUGi4b3afqTU" who="i-Q6c6PTb1KbongkKbS6VDAD" type="signature">
              Joakim Sandell (S)
            </item>
            <item xml:id="i-9Jho4yjGhnT8ACPKKW6tfp" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
            <item xml:id="i-EDT13RKA8ZX9vY5R1jSbkc" who="i-Swns2VJiq8mNPgw8cBRfJ9" type="signature">
              Jamal El-Haj (S)
            </item>
          </list>
        </div>
      </div>
    </body>
  </text>
</TEI>
