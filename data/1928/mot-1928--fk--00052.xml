<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__52/mot_1928__fk__52-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 52. 3
          </p>
          <p>
            Nr 52.
          </p>
          <p>
            Av herrar Wagnsson och Sandén, om anslag till under- stöd dt
            behövande elever vid statsunderstödda kom- munala och enskilda
            anstalter för yrkesundervisning.
          </p>
          <p>
            Inom den omfattande arbetslöshet, som alltjämt och till synes
            varaktigt råder inom landet, torde med fog ungdomsarbetslösheten
            kunna betraktas såsom mest allvarlig. En ung människa, som under
            de betydelsefulla övergångsåren av brist på arbetstillfällen tvingas
            att under månader och år gå sysslolös, utsättes för svåra påfrestningar
            icke endast ekonomiskt utan även moraliskt. Vad som kan göras
            för att avhjälpa ungdomsarbets- lösheten eller åtminstone neutralisera
            dess följder, torde följaktligen vara en angelägen samhällsuppgift,
            som icke får underlåtas. I årets statsverksproposition har sålunda
            statsrådet och chefen för social- departementet under punkten
            rörande offentliga arbetsförmedlingen i riket m. m. ifråga om
            ungdomsarbetslösheten bland annat anfört, att »åtgärder till underlättande
            av yrkesval samt till ernående av en rationell arbets- anvisning
            för de unga för närvarande vore av behovet starkt påkallade».
            Såsom en lämplig åtgärd i detta syfte har han, med anslutning
            till vad av kommerskollegium, socialstyrelsen och skolöverstyrelsen
            vid gemensam beredning anförts, föreslagit ett ordnat samarbete
            mellan den offentliga arbetsförmedlingen och skolan. För detta
            ändamål borde, enligt ämbets- verkens gemensamma skrivelse, arbetsförmedlingens
            verksamhet icke be- gränsas till att allenast anvisa den unge
            den lediga anställningen utan den anställning för vilken han bäst
            lämpade sig. Överhuvud skulle den offentliga arbetsförmedlingen
            träda till på ett betydligt mera aktivt sätt ifråga om arbetsanskaffning
            åt ungdomen, än vad förut varit förhållandet. I det syftet borde
            gällande författningsföreskrifter sålunda utvidgas till att omfatta
            statsbidrag jämväl för särskilda åtgärder till arbetsförmedling
            och vägledning vid yrkesval för ungdom. : Då oaktat denna utvidgning
            av verksamheten någon höjning av anslaget till offentliga arbetsförmedlingen
            i riket m. m. icke ansetts behöva ifråga- komma, torde detta bero
            på, att anordningarna huvudsakligen betraktats såsom varande av
            försökskaraktär. Vid större erfarenhet ifråga om ung- domsarbetslösheten
            lärer det också bliva klart, att åtskilligt mera erfor- dras utöver
            den föreslagna anordningen till förbättrat samarbete mellan arbetsförmedlingen
            och skolan. Sålunda lärer det tämligen snart bliva tydligt, att
            den offentliga arbetsförmedlingen utanför de större städerna icke
            är rustad för de nya uppgifterna. Detta gäller i särskild grad
            lands- bygdens brukssamhällen, varest ungdomsarbetslösheten ej
            sällan visar sig mycket allvarlig.
          </p>
          <pb facs="riksdagen-motions-pdf/data/1928/mot_1928__fk__52/mot_1928__fk__52-002.pdf"/>
          <p>
            4 Motioner i Första kammaren, Nr 52.
          </p>
          <p>
            Vid den under förra året företagna arbetslöshetsräkningen kunde
            det sålunda ådagaläggas, att av hela antalet anmälda och medräknade
            arbets- lösa, 59,922 personer, utgjordes antalet arbetslösa, födda
            under något av åren 1907—1913 icke mindre än 11,723 personer.
            Vid en fördelning av antalet anmälda och medräknade arbetslösa
            å de län inom mellersta Sverige, vilka särskilt hårt träffats
            av arbetslösheten, framkommer följande tablå:
          </p>
          <p>
            Städer och Industri- Jordbruks- köpingar kommuner kommuner hela
            | "fact | hela | "fet ] nela | "bete antalet &gt; | antalet 27 |
            antalet a
          </p>
          <p>
            u z födda sn födda anmälda 1907— anmälda 1907-— anmälda 1907—
          </p>
          <p>
            I arbetslösa 1913 arbetslösa 1913 arbetslösa 1913
          </p>
          <p>
            Värmlands Jän:sssxusr]rs svs HEN 657 114 1768 518 315 48 | Örebro
            lån ossmmmssssrssssrrsss ses sis sienna 576 111 1658 330 59 8
            | Västmanlands län .........«.««22 547 58 | 775) 237 35 7 Kopparbergs
            lä... ..smsssmssrasssse ere ara 495 92 1629 465 149 30 Gävlebörgs
            lån sc smeten 1087 170 | 3055 658 347 81
          </p>
          <p>
            Av ovanstående tabell torde klart framgå; att ungdomsarbetslösheten
            i väsentlig mån är ett problem för landsbygdens industrikommuner,
            där färre tillfällen till en mera mångsidig yrkesutbildning ges
            än i städerna, och där den offentliga arbetsförmedlingen icke
            äger samma möjligheter att utveckla sin gagneliga verksamhet som
            i de stora städerna. Vidare kan starkt ifrågasättas, huruvida
            den sålunda flyktigt skisserade anordningen för samarbete verkligen
            kommer att medföra någon effekt, därest den icke förmår göra den
            ungdomliga arbetskraften mera anpassbar efter de olika möjligheterna
            å arbetsmarknaden. I det hänseendet betyder en rationellt bedriven
            yrkesundervisning säkerligen det mesta för en arbets- förmedling,
            som annars när det gäller unga arbetslösa huvudsakligen torde
            ha att göra med icke yrkeslärda, diversearbetare och springpojkar
            eller lärlingar inom ett enda, överfyllt yrke. En verkligt effektiv
            arbetsförmedling i fråga om unga arbetslösa synes oss följaktligen
            böra kombineras med ökade möjligheter att bereda dem yrkesutbildning.
            För yrkesutbildningsändamål understödjer för övrigt staten ett
            flertal undervisningsanstalter av både kommunal och enskild natur.
            Detta understöd gäller i regel dock endast upprätthållandet av
            själva skol- organisationen. För att möjliggöra för mindre bemedlade
            eller obemedlade, till vilka de unga arbetslösa i det övervägande
            antalet fall torde böra räknas, att bevista dessa statsunderstödda
            anstalter för yrkesundervisning har föga åtgjorts. Under en lång
            följd av år har riksdagen visserligen anvisat medel till stipendier
            åt elever vid läroanstalter av olika slag. Så- lunda föreslås
            i årets statsverksproposion 295,500 kronor till stipendier
          </p>
          <pb facs="riksdagen-motions-pdf/data/1928/mot_1928__fk__52/mot_1928__fk__52-003.pdf"/>
          <p>
            Motioner i Första kammaren, Nr 52. 5
          </p>
          <p>
            åt elever vid folk- och småskolseminarierna. Ett belopp av 260,000
            kronor upptages som stipendier åt elever vid folkhögskolor. Till
            understöd åt obemedlade och mindre bemedlade elever vid lägre
            lantbruksundervisnings- anstalter, däribland lantmannaskolor,
            avses i förslaget till riksstat ett ordi- narie förslagsanslag
            av 150,000 kronor. Bland de till yrkesundervisningen hörande läroanstalterna
            äro emellertid de kommunala och enskilda skolorna för husmodersutbildning
            de enda, vid vilka elevstipendier av statsmedel förekomma, i årets
            förslag till stat upptagna till 30,000 kronor. Skolöverstyrelsen
            har emellertid vid upprepade tillfällen i skrivelser till Kungl.
            Maj:t för sin del kraftigt understrukit, att behovet av elevstipen-
            dier vore minst lika starkt och lika beaktansvärt i fråga om andra
            grenar av yrkesutbildningen som beträffande husmodersutbildningen
            och den ut- bildning nyssnämnda läroanstalter avse att meddela.
            Nämnda myndighet har därvid betonat, att möjlighet till statligt
            stipendieunderstöd borde be- redas för obemedlade och mindre bemedlade
            elever jämväl vid andra slag av statsunderstödda kommunala och
            enskilda anstalter för yrkesundervis- ning, vilkas bevistande
            kräver ett mera avsevärt avbrott i elevernas för- värvsarbete,
            ävensom att stipendiebeloppen borde sättas lika med dem, som bestämts
            för jämförliga läroanstalter av ovannämnda slag. Ehuru vederbörande
            departementschef, senast i fjolårets statsverksproposition, med-
            givit, att ett verkligt behov av statsstipendier förelåge även
            för här berörda skolors elever, ansåg han sig av statsfinansiella
            skäl icke kunna förorda den föreslagna utvidgningen av statens
            stipendieverksamhet. I sin underdåniga framställning den 25 augusti
            1927 har skolöversty- relsen ånyo framhållit, att behovet av stipendier
            för obemedlad och mindre bemedlad ungdom, som vill söka grundlig
            utbildning vid förekommande skolor för yrkesutbildning, syntes
            alltmera trängande. Härvidlag anför styrelsen bland annat: »Även
            om det måste erkännas, att de statsfinan- siella förhållandena
            alltjämt tvinga till största möjliga återhållsamhet i fråga om
            statens utgifter, måste det dock framstå såsom ett uttryck för
            ett underskattande av produktiv verksamhet och därjämte som en
            orättvisa mot den obemedlade, som vill ägna sig åt dylik verksamhet,
            att staten i ekonomiskt avseende icke lika kraftigt stöder utbildningen
            för denna verk- samhet, som fallet är i fråga om vissa sidor av
            teoretisk yrkesverksamhet, exempelvis folkskollärarebanan, vars
            ämnessvenner av gammalt prövats vara i behov av statliga stipendieunderstöd.
            Det måste också synas oförklar- ligt, varför en obemedlad, som
            vill ägna en sammanhängande tid åt ut- bildning i någon yrkesskola,
            skulle anses tillräckligt hjälpt med ett mindre understöd än det
            som anses behövligt för den, som vill söka utbildning vid folkhögskola
            eller lantmannaskola, där elevernas omkostnader för uppe- hälle
            med mera dock oftast torde vara lägre än motsvarande omkostnader
            vid yrkesskolan.» Skolöverstyrelsen fann sig på grund härav böra
            alter- nativt hemställa till Kungl. Maj:t att föreslå riksdagen
            att för budgetåret 19283—1929 anvisa ett extra förslagsanslag
            av 130,000 kronor att i huvud-
          </p>
          <pb facs="riksdagen-motions-pdf/data/1928/mot_1928__fk__52/mot_1928__fk__52-004.pdf"/>
          <p>
            6 Motioner i Första kammaren, Nr 52.
          </p>
          <p>
            saklig överensstämmelse med angivna grunder och enligt de närmare
            be- stimmelser Kungl. Maj:t funne gott föreskriva användas till
            understöd åt behövande elever vid statsunderstödda kommunala och
            enskilda anstalter för yrkesundervisning med heldagsundervisning
            och sammanhängande kurs av minst fem månaders längd. Dessa synpunkter
            torde böra tillmätas allvarligt beaktande icke minst i tider,
            då ungdomsarbetslösheten såsom nu är omfattande och kräver samhällets
            vakna uppmärksamhet mera än någonsin. Genom en rationellt bedriven
            yrkesundervisning torde en icke obetydlig del av de svårigheter,
            som i synnerhet landsbygdens industrikommuner lida under till
            följd av arbetslösheten, kunna minskas. Samtidigt få de unga arbetslösa
            tillfälle att skaffa sig en arbetsutbildning, som under alla förhållanden
            blir dem till gagn. Det bör därför kunna ansés som ett betydelsefullt
            led i sam- hällets strid mot den oförvållade arbetslöshetens onda
            att genom en statlig stipendieverksamhet kunna bereda möjlighet
            för obemedlade unga arbets- lösa att förskaffa sig en arbetsutbildning
            inom de av staten uppehållna yrkesundervisningsanstalterna. En
            sådan stipendieverksamhet till belopp, som av skolöverstyrelsen
            före- slagits, torde kunna ordnas på olika sätt och genom redan
            förefintliga statliga organ. Ett nära samarbete mellan skolöverstyrelsens
            yrkesskole- avdelning och de densamma underordnade yrkesundervisningsanstalterna
            å ena sidan samt statens arbetslöshetskommission jämte de lokala
            arbets- löshetskommittéerna och den offentliga arbetsförmedlingen
            å den andra torde sålunda lätt låta sig åvägabringa för stipendiemedlens
            riktiga fördel- ning och användning. Vederbörande utskott torde
            härför kunna anvisa den lämpligaste utvägen, liksom i frågan,
            huruvida medlen böra anvisas från anslaget till arbetslöshetens
            bekämpande eller från särskilt anslag under åttonde huvudtiteln.
            På grund av vad ovan anförts hemställes sålunda,
          </p>
          <p>
            att riksdagen för budgetåret 1928—1929 anvisar ett extra förslagsanslag
            av 130,000 kronor att i huvudsaklig överensstäm- melse med angivna
            grunder och enligt de närmare bestämmelser Kungl. Maj:t finner
            gott föreskriva användas till understöd åt behövande elever vid
            statsunderstödda kommunala och enskilda anstalter för yrkesundervisning,
            samt att denna stipendieverksamhet anordnas med särskild hänsyn
            till de unga arbetslösa.
          </p>
          <p>
            Stockholm den 18 januari 1928.
          </p>
          <p>
            Ruben Wagnsson. John Sandén.
          </p>
        </div>
      </div>
    </body>
  </text>
</TEI>
