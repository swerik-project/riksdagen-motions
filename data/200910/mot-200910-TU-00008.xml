<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00008">
  <teiHeader>
    <fileDesc>
      <titleStmt>
        <title>med anledning av skr. 2009/10:197 Åtgärdsplanering för transportsystemet 2010–2021</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:197 Åtgärdsplanering för transportsystemet 2010–2021</title>
          <idno type="rdwebb">GX02T8</idno>
          <rs type="number">T8</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T8/text</ref>
          <ref type="dokument_url_html">http://data.riksdagen.se/dokument/GX02T8</ref>
          <ref type="dokumentstatus_url_xml">http://data.riksdagen.se/dokumentstatus/GX02T8</ref>
          <ref type="doc">http://data.riksdagen.se/fil/948545FC-2686-4E4F-B472-1C96E1BB686D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QQKCGe7VLk1kQwGCBVQyTW" type="basedOn"/>
        <correspContext corresp="i-QQKCGe7VLk1kQwGCBVQyTW">
          <ref>Regeringsskrivelse 2009/10:197</ref>
        </correspContext>
        <correspAction xml:id="i-J1RpEA3Bs7LMumXyQ1p7eJ" type="signed"/>
        <correspContext corresp="i-J1RpEA3Bs7LMumXyQ1p7eJ">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-9BUsH2Bn1bGihptNC5r7uq"/>
        </correspContext>
        <correspAction xml:id="i-6fuEuHHZyatUQ3yjQkWrEx" type="referral">
          <date when="2010-04-23"/>
        </correspAction>
        <correspAction xml:id="i-EYFFL8pSEHXH82fb1Uwq8b" type="dismissal">
          <date when="2010-04-22"/>
        </correspAction>
        <correspAction xml:id="i-Y2NtSJ91imPn2yK2bVMTZ6" type="dismissal">
          <date when="2010-04-22"/>
        </correspAction>
        <correspAction xml:id="i-WkGAW97EhSaiaNJXY1pZnb" type="transfer">
          <date when="2010-04-21"/>
        </correspAction>
        <correspAction xml:id="i-JQAeRn6XJBha556z9978Ej" type="submission">
          <date when="2010-04-21"/>
        </correspAction>
        <correspAction xml:id="i-F6WSR9XjTo1ECcfp67oFgc" type="assigned"/>
        <correspContext corresp="i-F6WSR9XjTo1ECcfp67oFgc">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-LtXPHroBTMMvZZdiTaeAmt">
            Sammanfattning
          </head>
          <p xml:id="i-WbTFambecJf6pCyfFN8afi">
            I det rödgröna samarbetet är vi överens om att göra en historisk
            satsning på järnväg och kollektivtrafik. De kraftigt ökade satsningarna
            på järnväg och kollektivtrafik görs av både klimat- och jobbskäl.
            Sverige måste byggas om för att klara framtidens utmaningar. Transportsystemets
            klimatpåverkan måste brytas. Hela transportsystemet står i dag
            för cirka 40 % av de svenska växthusgasutsläppen. Det här är inte
            hållbart. För att bättre klara anpassningen till ett hårdnande
            globalt konkurrenstryck måste vi samtidigt krympa näringslivets
            avstånd till de viktigaste exportmarknaderna genom ökad kapacitet
            och minskad sårbarhet i transportsystemet. För att vi ska få fler
            nya konkurrenskraftiga företag behöver även transportsystemet
            understödja framväxten av större och mer slagkraftiga arbetsmarknadsregioner.
          </p>
          <p xml:id="i-5qdnnMAnomGmxBa9NZbjDY">
            Regeringen gav i december 2008 ett grundläggande villkor till
            trafikverken inför åtgärdsplaneringen: minst 50 % av investeringsmedlen
            skulle gå till nya vägar. Trafikverken planerade utifrån denna
            låga ambitionsnivå för järnvägen.
          </p>
          <p xml:id="i-54xskQqecwJKGCFBk7gFbW">
            De rödgröna har förslag som moderniserar och klimatanpassar det
            svenska transportsystemet. Våra förslag om kollektivtrafik och
            cykling i städer i kombination med stora strategiska investeringar
            i järnvägen och satsningar på effektivare godtransporter kommer
            att göra skillnad på såväl kort som lång sikt. Med siktet långt
            fram i tiden ser vi hur ett sammanhållet transportsystem växer
            fram där kollektivtrafik och cykel är en självklarhet i svenska
            städer, där järnvägen blir ett attraktivt alternativ även utanför
            de största regionerna och där snabba och bekväma tågresor nationellt
            såväl som till andra delar av Europa möjliggörs. För att nå dit
            krävs politiska beslut nu. Många av dem går att genomföra snabbt,
            t.ex. investeringar i busstrafik, spårvagnar och cykelbanor. Vi
            rödgröna har den politiska viljan och förmågan att genomföra förändring
            i människors vardag. Den möjligheten kommer vi att ta om vi får
            den.
          </p>
        </div>
        <div type="motProposal" subtype="förslag">
          <head xml:id="i-8k7tDhbBBRZhftHiG6ZM3o">
            Förslag till riksdagsbeslut
          </head>
          <list style="ol">
            <item xml:id="i-BgyQcVcokKA7zjNUM5rptq">
              Riksdagen tillkännager för regeringen som sin mening vad som
              anförs i motionen om att åtgärdsplanen för transportsystemet 20102021
              bör ges den inriktning som redovisas i denna motion.
            </item>
            <item xml:id="i-PMc1W3dvDZfU1nxDK6vhH5">
              Riksdagen tillkännager för regeringen som sin mening vad som
              anförs i motionen om att man av klimat- och jobbskäl bör prioritera
              nyinvesteringar i järnväg och annan kollektivtrafik.
            </item>
            <item xml:id="i-8iNQbvYttkHoy7kJN1HBL3">
              Riksdagen tillkännager för regeringen som sin mening vad som
              anförs i motionen om ekonomiska styrmedel.
            </item>
            <item xml:id="i-9BovTYodP4uu54TnPxZHzi">
              Riksdagen tillkännager för regeringen som sin mening vad som
              anförs i motionen om att det krävs en utarbetad metod för hur
              fyrstegsprincipen ska tillämpas och krav på tydligare redovisning
              av dess tillämpning.
            </item>
            <item xml:id="i-6WmmErupWczYck6v8a3uBM">
              Riksdagen tillkännager för regeringen som sin mening vad som
              anförs i motionen om att öka de statliga insatserna för att nå
              målet om fördubblad andel kollektivtrafikresor till år 2020.
            </item>
            <item xml:id="i-UB5AFQmzm4htZJhdxHCpQN">
              Riksdagen tillkännager för regeringen som sin mening vad som
              anförs i motionen om lånefinansiering via Riksgälden för att möjliggöra
              strategiska investeringar i järnväg.
            </item>
            <item xml:id="i-WXbZxPkizL7q9GUHjzjGuo">
              Riksdagen tillkännager för regeringen som sin mening vad som
              anförs i motionen om att regeringen successivt bör återgå till
              principen att staten tar det övergripande finansiella ansvaret
              för nationella infrastrukturinvesteringar.
            </item>
            <item xml:id="i-XQdPmPhd4yzvpvqaGBVtvu">
              Riksdagen tillkännager för regeringen som sin mening vad som
              anförs i motionen om att andelen resande med cykel bör öka och
              att det krävs statliga åtgärder som underlättar att målsättningen
              nås.
            </item>
          </list>
        </div>
        <div type="motContent">
          <head xml:id="i-XnALLndXnZL6txxBKt2t4Z" type="h1">
            Rödgrön transportpolitik
          </head>
          <head xml:id="i-2abkXuqokmc1tGjbZZzda1" type="h2">
            Grundläggande principer
          </head>
          <p xml:id="i-3TRP3RxpcWhzgAd5SU9HTJ">
            De styrande principerna för den rödgröna transportpolitiken återfinns
            i de sex transportpolitiska mål som vi preciserade i en gemensam
            motion våren 2009. De två grundläggande utgångspunkterna för de
            rödgröna transportpolitiska målen är jobben och klimatet.
          </p>
          <head xml:id="i-QY56TL33JSAtr5XRWsap3y" type="h2">
            Prioritera järnväg och kollektivtrafik för klimat, jobb och ekonomisk
            utveckling
          </head>
          <p xml:id="i-8uj9sboUQi5R9D8CuE4uTc">
            Klimatfrågan är vår tids ödesfråga. Om temperaturen fortsätter
            att stiga i samma takt som nu kommer det att leda till allvarliga
            konsekvenser för livet på jorden. Dagens beslutsfattare har därför
            ett ansvar för att fatta de beslut och vidta de åtgärder som leder
            till en ekologiskt hållbar samhällsutveckling. Trafiksektorn är
            det enda samhällsområde där utsläppen ökat kraftigt under senare
            år och där prognosen visar fortsatt kraftig ökning. Hela transportsystemet
            står i dag för cirka 40 % av de svenska växthusgasutsläppen. Det
            här är inte hållbart. Vi rödgröna partier har gemensamt satt upp
            ett mål om att minska Sveriges utsläpp av växthusgaser med 40
            % till 2020. För att nå målet är det utomordentligt viktigt att
            bryta Sveriges stora beroende 1 av fossila bränslen för transporter.
            Transportsektorn måste därför omedelbart påbörja en omställning
            till ett ekologiskt hållbart transportsystem. Människor ska ges
            förutsättningar att förflytta sig med minsta möjliga klimatpåverkan.
            För att nå dit behöver transportpolitiken integreras med miljöpolitiken.
          </p>
          <p xml:id="i-RR1ZVh8dnF5gZ92JJnSis9">
            Vi behöver därför stödja ny miljövänlig teknik och bränslen,
            stimulera människor att lägga om sina resvanor samt kanalisera
            resurserna till klimatinvesteringar i järnväg och kollektivtrafik.
            Vi inser att bilen, inte minst i kombination med andra transportslag,
            under överskådlig tid kommer att vara en oundgänglig del i människors
            vardag, i synnerhet i mer glest befolkade delar av landet. På
            drivmedelssidan är utvecklingen av produktion och distribution
            av biogas särskilt viktig. Kollektivtrafik av hög kvalitet och
            till överkomliga priser utgör grunden för hållbara transportsystem
            i städer. Därför har vi en målsättning om att fördubbla andelen
            resande med kollektivtrafik till 2020.
          </p>
          <p xml:id="i-YYxSx3Dpr3P69XaLNG2wKs">
            Målsättningen är att till nästa generation lösa de stora miljöproblemen.
            Utan tillgång till bärkraftiga ekosystem och klimat i balans undermineras
            möjligheterna till social och ekonomisk utveckling. De beslut
            som vi fattar i dag kommer att påverka den svenska transportstrukturen
            för en lång tid framöver. De förslag som läggs fram i den rödgröna
            transportpolitiken, liksom på andra politikområden, ska bidra
            till att nå miljökvalitetsmålen. Det kräver en prioritering av
            projekt som bidrar till en sådan utveckling. Ökad kapacitet i
            järnväg och kollektivtrafik är dock bara ett i raden av politiska
            verktyg för att nå miljökvalitetsmålen. Därutöver behövs en rad
            andra insatser för att nå målen, inte minst ekonomiska styrmedel.
          </p>
          <p xml:id="i-RF4t7vHBHtTVHh49qpDcKR">
            För framtidens konkurrenskraft och för jobb i dag är investeringar
            i infrastruktur ett av de områden som vi rödgröna vill prioritera.
            Att investera offensivt i infrastruktur är avgörande för att klara
            de enorma globala utmaningar som väntar under de närmaste decennierna.
            Det snabbt tilltagande internationella konkurrenstrycket och hotet
            mot vårt klimat ställer tillsammans mycket höga krav på att vi
            ställer om och moderniserar vårt transportsystem. Näringslivet
            måste erbjudas fler klimatsmarta transportalternativ som minskar
            avstånden till de viktigaste import- och exportmarknaderna. Det
            finns även ett behov av att genom ett utbyggt och effektiviserat
            transportsystem vidga de lokala arbetsmarknaderna och den vägen
            stimulera framväxten av nya, konkurrenskraftiga företag. Det är
            dock viktigt att regionförstoringen baseras på ökad kollektivtrafik
            och sker på villkor som inte missgynnar jämställdhets- eller miljöarbetet.
          </p>
          <p xml:id="i-PZS4CvsDGFZBc9Bur5w64L">
            Vi ser även infrastrukturinvesteringar som ett viktigt konjunkturpolitiskt
            verktyg. Det är klokt och ansvarsfullt att öka investeringarna
            i framtidens infrastruktur när tiderna är kärva. Satsningar på
            infrastruktur är ett effektivt sätt att stimulera sysselsättningen.
            För varje extra miljard till investeringar i transportsystemet
            skapas omkring 1 500 nya jobb. 2 Dessutom är det billigare att
            bygga i lågkonjunktur. Sverige får mer infrastruktur för varje
            skattekrona.
          </p>
          <p xml:id="i-XeakhL1xdAfTSnMjjrC2Jt">
            Det är viktigt att inse att Sverige, sett i ett internationellt
            perspektiv, är ett glest befolkat land genom att många bor i mindre
            städer eller tätorter jämfört med andra delar av Europa där fler
            bor i storstadsområden. I detta ligger en tydlig framtida konkurrensnackdel.
            Samtidigt har Sverige många fördelar i att ha en lång kust med
            många hamnar, vilket skapar förutsättningar för en överflyttning
            av godstransporter från lastbil till både sjöfart och järnväg,
            en möjlighet som många andra länder i Europa saknar.
          </p>
          <head xml:id="i-HoCxqv6snEEP435PoPetCv" type="h2">
            Fördubblat kollektivtrafikresande och ökad andel resande med
            cykel
          </head>
          <p xml:id="i-QGZ7U4UWCrUTkHj3FXrnnu">
            I det rödgröna samarbetet är målet om att fördubbla andelen resande
            med kollektivtrafik en central del av transportpolitiken, och
            åtgärder för att nå dit är prioriterade. Vi ser mycket positivt
            på att aktörer i kollektivtrafikbranschen gemensamt arbetar för
            att nå denna målsättning, och vi anser att staten i större utsträckning
            måste bidra finansiellt för att måluppfyllelse ska vara möjlig.
            Vi anser även att andelen resande med cykel bör öka och att det
            krävs statliga åtgärder som underlättar att målsättningen nås.
          </p>
          <head xml:id="i-4XzmfLkEkoA88qbQFEav5w" type="h2">
            Ekonomiska styrmedel
          </head>
          <p xml:id="i-Afq1D7s56Ug9Fm1EpKic6m">
            Ökad kapacitet i järnväg och kollektivtrafik kommer inte ensamt
            att leda till att klimatmålen nås. Investeringar måste komma parallellt
            med stöd till att utveckla nya bränslen och tekniker samt ekonomiska
            styrmedel som skapar incitament och förutsättningar för ett hållbart
            transportsystem. Ekonomiska styrmedel är också ett sätt att hushålla
            med den befintliga infrastrukturen på ett samhällsekonomiskt effektivt
            sätt.
          </p>
          <p xml:id="i-ThvtFpCLinmkjvonGcvq9t">
            Ett exempel på ekonomiskt styrmedel i stora och täta regioner
            är trängselavgifter. Syftet med trängselavgifter är att de ska
            ha en styrande effekt för att minska trängsel- och miljöproblem
            i trafiken. Regeringens hållning verkar vara att det primära syftet
            är att finansiera ny infrastruktur. Vi vill betona vikten av att
            trängselavgifter i första hand är ett trafikstyrande redskap för
            att lösa trängsel- och miljöproblem.
          </p>
          <head xml:id="i-3qatS7DqEaZTKFyRKPSaTZ" type="h2">
            Ett sammanhållet och integrerat trafiksystem
          </head>
          <p xml:id="i-Cn6NxfAKKKxyNFrhG3QWRs">
            Investeringar i infrastruktur för framtiden måste ses i ett helhetsperspektiv
            för att vi ska få ett fungerande samhälle. I den rödgröna trafikpolitiken
            ligger fokus på resenärens behov av ett sammanhållet och integrerat
            transportsystem. De olika transportslagen ska hänga ihop, och
            systemen ska fungera. Inte minst visade vinterns trafikkaos hur
            viktiga dessa grundläggande funktioner är. Första prioritet i
            valet mellan olika åtgärder ska därför vara att optimera kapaciteten
            och kvaliteten i befintliga system. Järnvägssystemet är ett spindelnät
            av banor med olika funktion, kapacitet och kvalitet. Det är en
            viktig uppgift att finna metoder och investeringar som gör det
            möjligt att nyttja detta system på bästa sätt. Fokus i den rödgröna
            trafikpolitiken är att identifiera och åtgärda denna typ av hinder
            för en fortsatt utveckling av järnvägen och kollektivtrafiken.
          </p>
          <head xml:id="i-2Yo8PAj4QAHAWrCFG11gBB" type="h2">
            Fyrstegsprincipen ska tillämpas
          </head>
          <p xml:id="i-4TWLrg6u34ayDeRRHgkq1y">
            Vi vill också framhålla vikten av att tillämpa den s.k. fyrstegsprincipen
            i infrastrukturplaneringen. Åtgärder som kan påverka transportbehovet
            och val av transportsätt ska alltid prioriteras i första hand.
            Fyrstegsprincipen är ett sätt att lösa transportproblem utan att
            använda mer finansiella resurser än som verkligen behövs. Principen
            innebär att man först ska överväga sådana åtgärder som kan påverka
            transportbehovet och valet av transportsätt. I ett andra steg
            prövas åtgärder som ger effektivare utnyttjande av befintlig infrastruktur.
            I det tredje steget prövas begränsade utbyggnadsåtgärder. Först
            i ett fjärde steg prövas nyinvesteringar i form av omfattande
            ombyggnader eller rena nybyggnader i ny terrängkorridor.
          </p>
          <p xml:id="i-25fnRttZA1Xyxs3UM1Z5R8">
            Tillämpningen av fyrstegsprincipen behöver förbättras och tydliggöras.
            Därför krävs en utarbetad metod för hur fyrstegsprincipen ska
            tillämpas och krav på tydligare redovisning av dess tillämpning.
          </p>
          <head xml:id="i-2wFxqTUTUgFJomU6mpFtLa" type="h2">
            Rödgrön plan för transportsystemet 20102021
          </head>
          <head xml:id="i-K5AB1oRXyp4616gJUhC1un" type="h3">
            Stora satsningar på järnväg och kollektivtrafik i hela landet
          </head>
          <p xml:id="i-8Kp5bqLGh3PzCcPyQHKzxH">
            Vi anser att satsningar på järnväg och kollektivtrafik ska prioriteras
            högre än i regeringens förslag. Med möjlighet till snabba restider,
            låg klimatpåverkan och bekvämt resande har järnvägen och kollektivtrafiken
            framtiden för sig. I denna motion anger vi dock varken vårt alternativ
            till ekonomiska ramar för planperioden eller vilka objekt vi anser
            ska genomföras. Till detta kommer vi att återkomma i vår gemensamma
            ekonomiska vårmotion.
          </p>
          <head xml:id="i-Va2dh1WK7knBKP93krxWBr" type="h3">
            Finansiering
          </head>
          <p xml:id="i-8WZtrSv9T4BsxtNGJhWUX9">
            I dag sker investeringar i väg och järnväg i regel genom att
            staten tar upp hela kostnaden för investeringen under ett utgiftsområde.
            Alternativt kan en investering finansieras med lån i Riksgälden,
            och det innebär att kapitalutgifterna på investeringen i form
            av amorteringar och räntor finansieras löpande med anslag. I stället
            för att utgiften för investeringen belastar statsbudgeten direkt
            vid investeringsbeslutet fördelas vid lånefinansiering i stället
            kapitalutgifterna under investeringens ekonomiska livslängd.
          </p>
          <p xml:id="i-LxmFAxBYN4WijhgqLssUeq">
            Skälen för att i högre grad använda lånefinansiering av investeringar
            i infrastrukturen ökar också av att investeringar i infrastruktur
            i regel ska vara samhällsekonomiskt lönsamma. Det innebär att
            de ger en avkastning för hela samhället, även när man tar hänsyn
            till ränte­kostnaderna på lånet. Samtidigt är det förstås viktigt
            att staten långsiktigt kan bära de utgifter som kostnaderna för
            samtliga tagna lån betingar.
          </p>
          <p xml:id="i-3nGwX5k17Qt2WYBvoTiAQ6">
            En ökad lånefinansiering har också den fördelen att den underlättar
            en snabbare utbyggnad av kapaciteten för olika delar av infrastrukturen
            än vad som är möjligt vid en traditionell anslagsfinansiering.
            Dessa fördelar blir särskilt tydliga för stora och komplexa investeringar
            som behöver komma i gång snabbt utan kraftiga förseningar av byggstarten
            till följd av en långsam beslutsprocess. För vissa strategiska
            projekt anser vi därför att lånefinansiering är ett bra komplement
            till vanlig anslagsfinansiering.
          </p>
          <p xml:id="i-BrjahcF7R5dnZqN6snLnNQ">
            Den borgerliga regeringen har kritiserat statlig lånefinansiering
            av infrastruktur. Samtidigt har regeringen påfört kommuner och
            landsting stora extra utgifter i form av medfinansiering av vägar
            och järnvägar. Dessa nya kommunala utgifter tas i den kommunala
            bokföringen upp som nya lån, eftersom medfinansieringsmedlen ses
            som en investering. Vi har svårt att förstå varför det skulle
            vara bättre att kommuner och landsting lånar till infrastruktur
            än att staten gör det.
          </p>
          <p xml:id="i-DuHorZqLQdMHr4RRm3XHSz">
            För att möjliggöra strategiska järnvägsinvesteringar som bygger
            starkt inför framtiden vill vi ta upp lån i Riksgälden under planperioden.
          </p>
          <head xml:id="i-E6aPxwZb7v2bYZQbZ9YkTz" type="h3">
            Staten ska ta ett övergripande ansvar för nationella investeringar
          </head>
          <p xml:id="i-NRnS5kVR8VfML7bjAHXyEA">
            En rödgrön regering avser att successivt återgå till principen
            att staten tar det övergripande finansiella ansvaret för nationella
            infrastrukturinvesteringar. Infrastrukturinvesteringar ska i första
            hand styras av nationella behov och inte av enskilda kommuners
            ekonomi. Med den växande andelen kommunal medfinansiering riskerar
            klyftorna att växa mellan rika och fattiga kommuner. Det är inte
            rimligt att enskilda kommuners ekonomi och inte en väl genomarbetad
            samhällsekonomisk analys ska avgöra prioriteringarna på infrastrukturområdet.
          </p>
          <p xml:id="i-Q5fudahiNgi9Wnsto3bUjQ">
            Det vi framför allt vänder oss emot är lokal och regional medfinansiering
            som bygger på att medel tas direkt från den kommunala ekonomin.
            Det finns dock situationer där vi anser att medfinansiering kan
            vara aktuell. Det handlar t.ex. om investeringar som leder till
            betydande markvärdestegringar som kommunerna kan nyttiggöra genom
            att sälja byggrätter till privata aktörer. Det kan också handla
            om att intäkter från trängsel- och vägavgifter används som ett
            regionalt bidrag till finansieringen. För vissa projekt kan även
            medfinansiering från näringslivet komma i fråga.
          </p>
          <head xml:id="i-LepAcLyGKCnVk61mfWXdWL" type="h3">
            Höjda banavgifter bara när klimatbelastande transporter blir
            dyrare
          </head>
          <p xml:id="i-HM1SrTJuQPhLPHQRLsvw1h">
            En central princip i den rödgröna transportpolitiken är att det
            ska vara billigare att transportera personer och gods med liten
            klimatpåverkan än med stor. Vi rödgröna anser att politiken bör
            bidra till att förändra prisrelationen mellan olika transportalternativ
            till förmån för dem som ger lägst klimat- och miljöbelastning.
            Detta är en av anledningarna till att vi inför en kilometerskatt.
            Kilometerskatten förändrar prisrelationen till förmån för transportkombinationer
            där järnväg ingår. Kilometerskatten och andra ekonomiska styrmedel
            tillsammans med de kraftfulla investeringar i ökad bankapacitet
            och förbättrat underhåll på järnväg som vi föreslår, innebär att
            vi kan acceptera en måttfull höjning av banavgifterna under planperioden.
          </p>
          <head xml:id="i-FLjqTzeKp8s65E8g7q8dCr" type="h3">
            Se över planering och genomförande av infrastrukturprojekt
          </head>
          <p xml:id="i-4bp927v3qU5GLBk17dw2TZ">
            Det är helt avgörande att de statliga infrastrukturinvesteringarna
            utformas på ett samhällsekonomiskt ansvarsfullt sätt. Det finns
            en rad exempel på projekt där en långdragen planeringsprocess
            lett till stora fördyringar.
          </p>
          <p xml:id="i-4nz7Zftz2FZBuNNMnMX9k6">
            Regeringen har tillsatt en parlamentarisk utredning med uppdrag
            att ta fram förslag på hur planering och genomförande av infrastrukturprojekt
            kan effektiviseras. Utredningen kommer att lägga fram sitt betänkande
            i augusti 2010. Vi rödgröna anser att det är utomordentligt angeläget
            att de förslag som utarbetas inom ramen för utredningen så fort
            som möjligt resulterar i en proposition.
          </p>
          <p xml:id="i-QfV81Hs3LtTUGVFue7nbiS">
            Vi anser också att man bör pröva nya metoder för upphandlingar,
            t.ex. funktionsupphandling med helhetsåtagande, för att pressa
            byggkostnaderna. Metoden har använts på vägsidan med lyckat resultat.
            Vi vill gärna se att denna metod även prövas på spår- och järnvägsprojekt.
          </p>
          <p xml:id="i-2n5g5RndvbJEDsp7Qrmfhd">
            En fungerande konkurrens på anläggningsmarknaden är därtill avgörande
            för att staten ska kunna pressa kostnaderna för infrastrukturprojekt.
            Det är viktigt att den statliga upphandlingen stimulerar en priskonkurrens
            och använder avtalskonstruktioner som ger full kostnadskontroll
            och en rimlig ansvarsfördelning för uppkomna kostnads­fördyringar.
            Staten bör i princip ha avtal som ger samma kostnadskontroll som
            motsvarande avtal i det privata näringslivet.
          </p>
        </div>
        <div type="motSignatures">
          <list>
            <item xml:id="i-T2YGfKhQGK5xY611qiTPwz" who="i-HxcQkHC9fDSzkJWgvdhDEF">
              Lena Hallengren (s)
            </item>
            <item xml:id="i-Q22gspNUHWoLp4RfrzHg1F" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-A7f81Ysuvsmkd7NQL451e" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-4V1R6YeMWvLBtdZr59Sy7S" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-YUCmHnhny6vRp8WUqNQEzm" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-FzeivZe9FXXCBGLe1sLQgr" who="i-9BUsH2Bn1bGihptNC5r7uq">
              Peter Eriksson (mp)
            </item>
          </list>
        </div>
      </div>
    </body>
  </text>
</TEI>
