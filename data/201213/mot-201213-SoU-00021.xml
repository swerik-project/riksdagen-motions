<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00021">
  <teiHeader>
    <fileDesc>
      <titleStmt>
        <title>med anledning av prop. 2012/13:77 God kvalitet och ökad tillgänglighet inom missbruks- och beroendevården</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:77 God kvalitet och ökad tillgänglighet inom missbruks- och beroendevården</title>
          <idno type="rdwebb">H002So21</idno>
          <rs type="number">So21</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So21/text</ref>
          <ref type="dokument_url_html">http://data.riksdagen.se/dokument/H002So21</ref>
          <ref type="dokumentstatus_url_xml">http://data.riksdagen.se/dokumentstatus/H002So21</ref>
          <ref type="doc">http://data.riksdagen.se/fil/3B5EEA03-7720-4BD0-8A67-D7374663DB18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CtEhUpkGiFrUCe8ts1DRBr" type="basedOn"/>
        <correspContext corresp="i-CtEhUpkGiFrUCe8ts1DRBr">
          <ref>Proposition 2012/13:77</ref>
        </correspContext>
        <correspAction xml:id="i-F78sZwSLU9LYU8Y4z9KQ1s" type="signed"/>
        <correspContext corresp="i-F78sZwSLU9LYU8Y4z9KQ1s">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-6MUdPsbHQZrQthJCw8Urxc" type="referral">
          <date when="2013-04-12"/>
        </correspAction>
        <correspAction xml:id="i-YA5gkGLPifqTBvubnxGMVt" type="referral">
          <date when="2013-04-12"/>
        </correspAction>
        <correspAction xml:id="i-LzXxw8RMxCyC4Sy5VT2TmJ" type="dismissal">
          <date when="2013-04-11"/>
        </correspAction>
        <correspAction xml:id="i-VriWbijAruYpWdk9CQNVPY" type="dismissal">
          <date when="2013-04-11"/>
        </correspAction>
        <correspAction xml:id="i-ELCe8R6gNoKzPTpLX7Q2T9" type="submission">
          <date when="2013-04-10"/>
        </correspAction>
        <correspAction xml:id="i-VU3HvX1WqffG4sKXTCWrQY" type="transfer">
          <date when="2013-04-10"/>
        </correspAction>
        <correspAction xml:id="i-JyYG9aA6s21E34X55nXoM" type="assigned"/>
        <correspContext corresp="i-JyYG9aA6s21E34X55nXoM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9r8jVQpARuHDAktPJ4FtQo" type="motHeader"/>
      <div xml:id="i-4H1ZjvKpiYycaghJQBUQDP" type="motBody">
        <div xml:id="i-PeATMeu8jjqJLWfnyKKuwV" type="motProposal" subtype="förslag">
          <head xml:id="i-7Q6JkAChtzCawB98D67YBm">
            Förslag till riksdagsbeslut
          </head>
          <list xml:id="i-MiMPXdhmebTBKCnEbbnYK8" style="ol">
            <item xml:id="i-SMo2aMXHyvZf66BqTp2mYB">
              Riksdagen tillkännager för regeringen som sin mening vad som
              anförs i motionen om att se över och effektivisera statistikinhämtandet
              på missbruksområdet.
            </item>
            <item xml:id="i-QNmFeELcUMaGByHoMhYWaq">
              Riksdagen tillkännager för regeringen som sin mening vad som
              anförs i motionen om särskild behandlingsgaranti för missbrukare.
            </item>
            <item xml:id="i-SGv7RVWTJ1ss5ekDYTphuj">
              Riksdagen tillkännager för regeringen som sin mening vad som
              anförs i motionen om behovet av individanpassad hjälp mot missbruk.
            </item>
            <item xml:id="i-Dc5krVbTekhm6kLZoWDdQq">
              Riksdagen tillkännager för regeringen som sin mening vad som
              anförs i motionen om auktorisation för personal och vårdhem i
              behandlingssektorn.
            </item>
            <item xml:id="i-Rc4ZGZKGvc2kq8g8ku8KcD">
              Riksdagen tillkännager för regeringen som sin mening vad som
              anförs i motionen om behovet av samverkan och sammanhållna vårdkedjor
              i tvångsvården.
            </item>
            <item xml:id="i-A6J47NbSsoX1K26oK5dk5V">
              Riksdagen tillkännager för regeringen som sin mening vad som
              anförs i motionen om en samlad nationell resurs för arbetet mot
              narkotika och alkohol.
            </item>
            <item xml:id="i-8GJR5LuBtLHkFY6SNqB2Xx">
              Riksdagen tillkännager för regeringen som sin mening vad som
              anförs i motionen om forskningsinsatser mot spelberoende.
            </item>
            <item xml:id="i-KzZTNZJrnxKSzfvehWx9kQ">
              Riksdagen tillkännager för regeringen som sin mening vad som
              anförs i motionen om att staten bör ta en aktivare del när det
              gäller övergripande styrning, ledning och samordning av insatserna
              inom missbruksområdet för att koordinera olika aktörers insatser
              och olika samhällssektorer.
            </item>
          </list>
        </div>
        <div xml:id="i-SRGqzbZ5rBnLAPBxsvM3Dt" type="motContent">
          <head xml:id="i-Khi2swDgc3hzzC3fVYenGz" type="h1">
            1. Missbrukets omfattning och kostnader
          </head>
          <p xml:id="i-QyPmMygbwUgBCfxSPLZ593">
            Det finns i Sverige 500 000 personer med missbruk eller beroende.
            Majoriteten av dessa, ca 330 000, har alkoholproblem. 77 000 personer
            använder narkotika, varav omkring 30 000 personer bedöms ha ett
            gravt missbruk. Därtill kommer att ca 65 000 personer är läkemedelsberoende,
            och ca 10 000 personer använder dopningsmedel regelbundet. Minst
            2 600 personer dör årligen till följd av missbruk. 8 av 10 våldsbrott
            är alkoholrelaterade.
          </p>
          <p xml:id="i-UXAE546y4mwjvHSsgigqJh">
            De allra flesta med missbruk har familj, vilket betyder att ca
            20 procent av alla barn och vuxna har det i sin omedelbara närhet.
            Socialtjänst och sjukvård satsar tillsammans ca 17 miljarder kronor
            per år på missbruksvården. Det ska jämföras med samhällskostnaderna
            för missbruk, som kan uppskattas till 150 miljarder kronor. En
            stor del av de resterande mer än 130 miljarderna är kostnader
            inom den somatiska vården (som belastar landstingen) och kriminalvård,
            polis och rättsväsende (som ligger inom den statliga sektorn).
            Det kostar med andra ord enorma summor i pengar och lidande att
            inte lösa problemen i ett tidigt skede.
          </p>
          <p xml:id="i-H42M98mBafDJbyZ77Euv8R">
            Inom narkotikaområdet finns det bristfälliga kunskaper och statistik
            om det problematiska narkotikamissbrukets omfattning. Siffran
            30 000 grava missbrukare är en skattning. Det går inte att få
            fram uppgifter om fördelningen mellan olika huvudpreparat. Har
            vi ca 7 000 personer som missbrukar heroin (som Socialstyrelsen
            hävdar) eller är det 10 000 (som Missbruksutredningen anger)?
            Det är inte klarlagt i vilken utsträckning de nu närmare 5 000
            personer som har underhållsbehandling med metadon eller buprenorfin
            för opiatberoende är medräknade i totalsiffran. Inte heller finns
            säkra uppgifter om i vilken utsträckning problematisk och omfattande
            cannabiskonsumtion inkluderas. Olika definitioner i olika undersökningar
            gör det svårt att jämföra siffror över tid. Senast en kvalificerad
            svensk undersökning gjordes var 1998 genom MAX-utredningen. Det
            finns en uppfattning att vi i Sverige har en noggrann statistik
            på alla områden. Det påståendet stämmer dock inte på missbruksområdet.
            För att kunna göra rätt avvägningar behöver vi tillförlitlig kunskap
            om läget. Mot denna bakgrund föreslår vi att statistikinhämtandet
            på missbruksområdet ses över och effektiviseras och att det i
            detta sammanhang slås fast vad som ska mätas över tid och vem
            som gör vad.
          </p>
          <head xml:id="i-QpHMo4Y4v5AwpDiC6TYryw" type="h1">
            2. Missbruksutredningen
          </head>
          <p xml:id="i-GytAsVu86iftAAqrRCccCy">
            Missbruksutredningen genomförde en total genomlysning den svenska
            missbruksvården. Utredningens slutsatser (SOU 2011:35) bör enligt
            vår mening leda till att samhället omprövar en hel del i dagens
            system och samordnar och förbättrar sina insatser mot missbruk.
            Regeringen har nästan helt missat den chansen och presenterar
            i propositionen få eller inga förslag på de olika områdena. Propositionen
            är så ofullständig att den endast kan ses som ett första steg.
            Vi väljer därför att lägga en inriktningsmotion där vi anger färdriktningen
            i en rad frågor. Vi kommer att utveckla denna inriktning, ta ett
            helhetsgrepp och återkomma med detaljförslag.
          </p>
          <head xml:id="i-FBrmLMWmVUx1enycsnihrW" type="h1">
            3. Vår övergripande syn på problemen i missbruksvården
          </head>
          <p xml:id="i-QupZRVD4U4xnyv3gvJTvtJ">
            Samhällets hjälpinsatser når fortfarande endast en liten minoritet
            av alla med beroende. Sverige har fortfarande en med europeiska
            mått hög narkotikadödlighet. Vi har en otydlig behandlingsorganisation
            som är ojämn, oförutsägbar, dålig på att implementera nya metoder
            och inte tilltalar brukarna.
          </p>
          <p xml:id="i-TpYjoxEVy7amFd82qi4gqU">
            Behandling mot alkohol- eller narkotikamissbruk bör erbjudas
            mycket snabbare och vara mer individanpassat än vad det ofta är
            i dag. Det måste också vara lätt att få vård och stöd på ett mycket
            tidigt stadium, innan missbruket gått för långt och lett till
            svåra beroenden och sociala problem.
          </p>
          <p xml:id="i-KSpcnKW6USwfGsXRQwV3eN">
            Samhällets förebyggande och tidiga insatser behöver intensifieras.
            Skolan bör bli mer uppmärksam, fältassistenter arbeta bland ungdomar
            och primärvård och företagshälsovård ställa frågor om dryckesvanor
            m.m. Det behövs kvalitetsuppbyggnad och långsiktighet i satsningarna
            om det ska ge varaktig effekt.
          </p>
          <p xml:id="i-BHT6ptFEHsEZH2XZj6o1PW">
            Det har tagits en del positiva initiativ på vårdområdet under
            de senaste åren. Socialstyrelsens riktlinjearbete, SKL:s Kunskap
            till praktik och flertalet av sjukvårdshuvudmännens utbyggnad
            av underhållsbehandling för opiatberoende är positiva förändringar.
            Merparten av de förbättringar som skett har dock skett trots regeringen,
            inte på grund av regeringen ofta till följd av initiativ i kommuner
            och/eller landsting. De skillnader i vårdutbud som finns mellan
            olika kommuner och landsting är oacceptabla och indikerar tydligt
            att staten måste ta ett större samordnande ansvar för området.
          </p>
          <head xml:id="i-Snj1Em6yEEsuxnHYCJUuia" type="h1">
            4. Tidiga vårdinsatser mot missbruk
          </head>
          <p xml:id="i-LTJmHqFcbGVsSg6F9ciWb">
            Primärvården behöver ha beredskap att ge insatser till personer
            med missbruk i ett tidigt skede på ett helt annat sätt än i dag.
            Många personer på väg in i missbruk har ännu inga sociala problem,
            och för dem är det orealistiskt att hänvisa till kommunernas socialtjänst
            för hjälp. De kommer aldrig att gå dit. Därför behöver primärvården
            erbjuda snabb hjälp i ett tidigt skede. Vårdpersonalen behöver
            i detta arbete tillgång till effektiva verktyg i form av strukturerade
            program för hur man tillsammans med patienten gemensamt kan ta
            sig an missbruk.
          </p>
          <p xml:id="i-5DoauDaSPLDkxKPokT3bQb">
            Kommunernas insatser behöver utvecklas. Missbruksvårdens kvalitet
            varierar avsevärt mellan olika kommuner. I vissa delar av landet
            får missbrukare vänta länge på behandling om de över huvud taget
            kommer i fråga för rehabilitering. Eftersom vårdbehovet hos missbrukare
            är akut bör målet vara att väntetiden till behandling ska vara
            mycket kort. När någon är motiverad och vill bryta ett missbruk
            är det bråttom, annars försvinner tillfället och möjligheten att
            bryta ett beroende eller missbruk.
          </p>
          <p xml:id="i-WPayvEhLAM6TpBXCLVvkL">
            Vi föreslår att det införs en särskild behandlingsgaranti för
            missbrukare. Beträffande regeringens påståenden om att en vårdgaranti
            är onödig är vi skeptiska till de siffror som statsrådet Maria
            Larsson har tagit upp. Personligt möte inom en eller två veckor
            säger mycket lite om tillgången till verkliga insatser. Eftersom
            all narkotikaanvändning är kriminaliserad och slutmålet med narkotikapolitiken
            är det narkotikafria samhället måste kraven ställas höga på samhällets
            insatser för dem som vill sluta med sin kriminella aktivitet.
            Det är ett starkt moraliskt argument för en vårdgaranti som innebär
            att insatser ska påbörjas snarast när en individ söker hjälp för
            sin narkotikaanvändning. Inom några veckor är det rimligt att
            reella vårdinsatser kommer till stånd, men kommuner och landsting
            bör uppmuntras till ännu snabbare insatser, så att patienten/klienten
            upplever att hans/hennes önskan att göra något åt sitt missbruk
            fångas upp.
          </p>
          <p xml:id="i-vv5ALstF1gu7Zrz4ehcH9">
            Om förebyggande insatser och tidiga interventioner ska kunna
            bli mer effektiva krävs utbildningsinsatser riktade till skolan,
            socialtjänsten och primärvården samt ett mycket mer kraftfullt
            samordnande arbete på central nivå både på alkoholområdet och
            på narkotikaområdet. Vem som ska samordna ett sådant arbete behöver
            ses över.
          </p>
          <p xml:id="i-2nBuYrYui9SSh2vm54Ybix">
            Trots att tidiga insatser är mycket kostnadseffektiva förekommer
            de i förhållandevis liten utsträckning och variationen mellan
            kommunerna i kvalité och utbud är alltför stor. I kommunerna finns
            skolan, förskolan och andra viktiga verksamheter som är avgörande
            för tidig upptäckt. Det är viktigt att kommunerna satsar på att
            utforma attraktiva insatser så att människor med beroendeproblematik
            i större utsträckning söker sig till socialtjänsten i ett tidigt
            skede.
          </p>
          <p xml:id="i-6fLbbxn2ThRmLg7HM7JuQq">
            Att tidiga insatser inom beroendevården och insatser för personer
            med svår problematik inte finns i tillräcklig utsträckning brukar
            förklaras med kommunernas bristande resurser. Det kan även vara
            svårt att prioritera sådan verksamhet i konkurrens med t.ex. skola
            och äldreomsorg. Det är i dag tyvärr relativt riskfritt att inte
            tillgodose behov hos människor med beroendeproblematik, det är
            en grupp som sällan överklagar och där sanktioner och tillsyn
            är minimal eller helt saknas.
          </p>
          <p xml:id="i-6eMD8dqzFgNYao9uaY2wNM">
            De ekonomiska resultaten av sådana investeringar kommer inte
            heller att synas i kommunerna. De stora vinsterna kommer att utfalla
            inom somatisk vård, kriminalvård samt inom polis och rättsväsende.
            Ur ett längre perspektiv är naturligtvis kommunerna de stora vinnarna,
            då effekterna av generella förbättringar inom folkhälsan på sikt
            ger en billigare äldreomsorg, men ur ett perspektiv på 10 år är
            det i första hand staten som gynnas.
          </p>
          <p xml:id="i-YJjXg1cEuWC7f4m7v2eGen">
            För att kommunerna ska motiveras att avsätta resurser till kompetensutveckling,
            bygga upp insatser av hög kvalitet och arbeta aktivt med tidiga
            upptäckter, bör man undersöka möjligheterna till att skapa ekonomiska
            incitament där prestationsbaserad ersättning utgår till kommuner
            med effektiva insatser av hög kvalitet som är attraktiva för brukarna.
            Genom att inrätta nationella kvalitetssystem, med indikatorer
            som utformats i enlighet med vad som visat sig ge bäst resultat,
            skulle även kunskapen om vad som fungerar i kommuner med olika
            struktur öka och goda exempel spridas lättare.
          </p>
          <head xml:id="i-48ZtecykzkNUoQnDSdon4y" type="h1">
            5. Individanpassad hjälp mot missbruk
          </head>
          <p xml:id="i-YBPCPV6j6XhC6oYj5eCfKZ">
            För att behandling av personer med missbruksproblem ska bli effektiv
            krävs att den enskilde får större inflytande och är delaktig på
            ett helt annat sätt än tidigare när det gäller den egna vården.
            Personer med missbruksproblem har i dag i praktiken en svagare
            ställning än flertalet andra patientgrupper. Genom att snabbt
            erbjuda vård och skräddarsy behandlingen efter missbrukarens egna
            behov och önskemål ökar möjligheterna till snabb och lyckad rehabilitering.
            Trösklarna till behandling är ofta också alldeles för höga. Vården
            är ofta villkorad på ett sätt som vore otänkbart när det gäller
            annan vård. Får man ett återfall skrivs man ofta ut från sin behandling.
            Det kan jämföras med att avbryta behandlingen för en person med
            ätstörningar efter ett återfall. Målet är att bli missbruksfri,
            men inga personer med missbruksproblem ska avskrivas. Även personer
            med ett aktivt missbruk som haft omfattande problem under lång
            tid ska få insatser att leva ett värdigt och sjukdomsfritt liv
            så långt det bara går, t.ex. genom sprutbytesprogram som hindrar
            smittspridning och som ger möjlighet att komma i kontakt med den
            som missbrukar och erbjuda behandling. I Stockholm och Malmö/Lund
            finns goda initiativ och utvecklingsprojekt som man kan lära sig
            av i andra delar av landet, men i dag finns inget bra sätt att
            studera, dokumentera och sprida sådan kunskap på ett enkelt sätt.
          </p>
          <p xml:id="i-PnCTDWcwHZWbXYnv7TX2ha">
            Utbudet av vård behöver ses över och vårdens innehåll anpassas
            till exempelvis till särskilda behov som finns för kvinnor, barn,
            unga och anhöriga. Självhjälpsgrupper som Anonyma Alkoholister
            bör stödjas liksom den idéburna sektorn. Skadebegränsande insatser
            som tillnyktringsenheter, sprutbyten, lågtröskelboende och utökad
            läkemedelsbehandling behöver utvecklas liksom insatserna mot missbruk
            för personer som är i Kriminalvården. Brukarinflytande bör lagregleras.
            Det får inte vara så att det enda som erbjuds är t.ex. tolvstegsmodell.
            Vidare bör det finnas ett tydligt krav på gott bemötande i vården
            för att förbättra inställningen till ofta utsatta personer. Tillgång
            till underhållsbehandling behöver erbjudas i hela landet.
          </p>
          <p xml:id="i-26D5te5bcJDo5bsd6FvSr3">
            Det får inte heller vara så att narkomanvården bara blir medicininriktad.
            Den medicinfria narkomanvården i Sverige seglar i motvind. Bristen
            på systematiska utvärderingar (amfetaminmissbruk) och uppenbart
            dåliga vårdresultat (heroinmissbruk) gör att denna vårdform trängs
            tillbaka av medicinska lösningar. Utifrån ett brukarperspektiv
            är det viktigt att det vid sidan av den medicinska behandlingen
            också erbjuds medicinfria vårdalternativ för dem som så önskar.
            Precis som att underhållsbehandling för opiatberoende handlar
            om mycket långa vårdperioder krävs ofta långvariga stödinsatser
            för personer som väljer medicinfria alternativ för att dessa ska
            bli framgångsrika.
          </p>
          <p xml:id="i-WNNSKaByCrRfsSWiNW6eJ1">
            När missbruk/beroende har pågått under många år och har utvecklats
            till en livsstil är det ofta nödvändigt med insatser som rör boende,
            rehabilitering, sysselsättning och psykosocialt stöd under flera
            år. Inom detta område krävs dessutom att direkt undermåliga vårdalternativ
            sorteras bort genom en auktorisation och att kvaliteten på vården
            höjs, liksom att en genomarbetad eftervård erbjuds. Här finns
            det anledning för staten att satsa särskilda pengar på metodutveckling
            och utvärdering. För att få fram optimala vårdmodeller bör staten
            subventionera dessa vårdmodeller inklusive inbyggd forskning så
            att de får möjlighet att utvecklas. När Danmark och förmodligen
            snart Norge satsar på heroinförskrivning skulle Sverige kunna
            göra en motsvarande satsning på att försöka utveckla den medicinfria
            vården, som ett alternativ.
          </p>
          <p xml:id="i-EGsBpyuDcvsSLdPRgGw3Za">
            Av tidigare anförda skäl kriminaliseringen och slutmålet ett
            narkotikafritt samhälle och dessutom av etiska och moraliska skäl
            måste Socialstyrelsens krav på spärrtid vid utskrivning från underhållsbehandling
            för opiatberoende ses över. Missbruksutredningens uppskattning
            av tillgängligheten är sannolikt en underskattning, Socialstyrelsens
            en grov överskattning. Huvudproblemet, som vi var inne på redan
            under punkt 1, är att vi inte riktigt vet hur behovet ser ut.
          </p>
          <head xml:id="i-QFjDhoMRWrUMhw87MzG5uS" type="h1">
            6. Mer kunskapsbaserad missbruksvård
          </head>
          <p xml:id="i-TfUTiDsLtPfi2u4mDnTy3x">
            Den svenska missbruksvården behöver bli mer kunskapsbaserad.
            Kvaliteten varierar i dag alldeles för mycket. Vi måste vara säkra
            på att pengarna används rätt. Det gynnar både skattebetalarna
            och de som behöver vård. Kunskaper om bra behandlingsmetoder kan
            användas som underlag för en nationell standard. Missbruksutredningen
            var inne på rätt väg när man föreslog krav på auktorisering för
            behandlingshem samt utveckling av kvalitetsregister för att kunna
            följa upp vårdens kvalitet. För att öka kvaliteten i missbruksarbetet
            behövs bättre utbildad personal, vilket också påtalades av Missbruksutredningen.
            Personalens kompetens kan utvecklas ytterligare genom kontinuerlig
            fortbildning av befintlig personal och vidareutveckling av grundutbildningarna
            för läkare, sjuksköterskor, psykologer och socionomer.
          </p>
          <p xml:id="i-9qXBfC7WWJsJyq5EvDK1sw">
            I regeringens proposition finns inga förslag om uppbyggnaden
            av särskilda utbildningar inom missbruksområdet, vilket är en
            stor brist. Det räcker inte med enstaka temadagar som Kunskap
            till praktik, utan det krävs genomarbetade utbildningar på kandidat-
            och masternivå. Konkreta förslag behöver tas fram för hur personal
            inom dessa områden ska kunna få tillgång till relevant vidareutbildning
            och fortlöpande uppdatera sina kunskaper. Statliga stimulanspengar
            bör övervägas för att styra mot ökade utbildningsinsatser.
          </p>
          <p xml:id="i-Mu8MDBxqXk4iNBt9cvYxWC">
            Samhället behöver säkra kvaliteten i den vildvuxna behandlingssektorn.
            Det räcker inte med bara engagemang. Vi föreslår att det införs
            auktorisation för personal och vårdhem. Detaljerna för detta måste
            utredas närmare. Det behövs en nationell utbildning för läkare,
            psykologer och socionomer om beroende. Därutöver behövs specialistutbildning,
            utökad forskning och start av kompetenscentra med kostnadsfria/billiga
            utbildningar för personal inom socialtjänst och sjukvård som arbetar
            med personer med missbruk/beroende
          </p>
          <p xml:id="i-9FPaVC3M6BH7NaKeAqhKNN">
            Det behövs en utveckling av kvaliteten och tillsynen i all behandlingsverksamhet,
            inte bara HVB som regeringen tar upp i propositionen. Kommunernas
            öppenvård och andra enheter behöver också utvecklas och granskas.
            Socialstyrelsen bör få i uppdrag att utforma tillståndskrav och
            auktorisation.
          </p>
          <p xml:id="i-VjbC8S5PUgjAoEEEJDaUDX">
            Missb ruksutredningen föreslog en ökad satsning på forskning.
            Det är nödvändigt för att förbättra kunskapsunderlaget när det
            gäller såväl missbrukets karaktär och utfallet av vårdinsatser.
            MOB:s (Mobilisering mot narkotika) sätt att handlägga forskningsfrågorna
            var på många sätt föredömlig. Dels avsatte MOB forskningspengar
            som fick sökas av forskare i traditionell konkurens, som ett komplement
            till de medel som fördelades av de statliga forskningsråden, dels
            lade man ut särskilda forskningsuppdrag inom områden där det var
            viktigt att snabbt få fram kunskaper.
          </p>
          <head xml:id="i-T9LLw3hptfjWBY3TB2v4VD" type="h1">
            7. Bättre samverkan mellan kommuner och landsting
          </head>
          <p xml:id="i-3RAwfADLsNGxd5AvFJSnQF">
            Otydligt ansvar där personer med missbruksproblem bollas mellan
            kommunen och landstinget är i dag ett stort problem. Det får inte
            vara så att en kommuns storlek eller dåliga ekonomi medför att
            individen inte får de insatser de har rätt till. Missbruksutredningen
            föreslog en ny lag om missbruks- och beroendevård som ska göra
            ansvaret tydligt. Landstinget ges ett samlat ansvar för behandling,
            och kommunerna får enbart ansvar för socialt stöd. Sveriges Kommuner
            och Landsting (SKL) vill inte flytta ansvarsgränserna men föreslog
            tydligare regler för brukarinflytande, en stärkt roll för primärvården
            och starkare krav på samverkan. Till exempel bör kommunen och
            landstinget komma överens om vilket samlat vårdutbud som ges och
            vem som ska göra vad i förhållande till individen. Vi delar SKL:s
            ståndpunkt om detta. Det behövs förändringar jämfört med i dag
            genom ett tydligare system med en enkel väg in i vården, snabb
            vård, fungerande vårdkedjor och ett socialt stöd. Regeringens
            förslag om att det ska bli ett lagstadgat krav på att huvudmännen
            samarbetar genom överenskommelser, exempelvis om gemensamma mål,
            resursfördelning och stöd till vissa grupper låter bra (och vi
            har inget emot förslaget) men risken är stor att det i sin nuvarande
            lösa utformning blir en ny pappersprodukt som påverkar situationen
            för dagens missbrukare mycket lite.
          </p>
          <p xml:id="i-WhprcEFKXit4QpDntKsYsZ">
            För att undvika att den föreslagna lagändringen bara blir en
            ny pappersprodukt bör någon form av belöningssystem övervägas
            för kommuner/landsting som gör rätt alternativt sanktionssystem
            mot de kommuner som gör fel. Äldreomsorgens ÄDEL-reform innebar
            krav på samplanering/vårdplanering, tidsgränser fastställdes för
            när insatser och åtaganden skulle vara verkställda och ekonomiska
            sanktioner infördes.
          </p>
          <head xml:id="i-VtR2iz3YWibMaXyuMDwKK3" type="h1">
            8. Samverkan och sammanhållna vårdkedjor
          </head>
          <p xml:id="i-P5PKRWP3Gy3zp84MS5Fcho">
            För att stärka vårdkedjorna kring den som behöver vård och behandling
            mot sitt missbruk startades på den socialdemokratiska regeringens
            initiativ 2005 den treåriga satsningen Ett kontrakt för livet.
            Arbetet var mycket framgångsrikt. Den enskilde erbjöds avgiftning,
            utredning, motiverande och behandlande insatser och en planering
            som omfattar både LVM-tiden och tiden efter utskrivning. En gemensam
            överenskommelse mellan den enskilde, socialtjänsten och Statens
            Institutionsstyrelse (SiS) låg till grund för en långsiktig vård
            som omfattade LVM-tiden och halvåret därefter. Kommunen fick en
            statlig subvention när överenskommelse träffats om en mer långsiktig
            vård. Uppföljningen av Ett kontrakt för livet visar mycket goda
            resultat jämfört med traditionell LVM-vård. Trots goda resultat
            har inte den borgerliga regeringen fortsatt satsningen. Att satsa
            på samverkan i enlighet med tankarna i Ett kontrakt för livet
            ger stort utbyte av en förhållandevis liten satsning. Om tvångsvård
            ska ge resultat krävs särskilda insatser för tiden efter behandling.
            Samordningen mellan kommuner och landsting när det gäller missbruksvård
            måste förbättras för att få till stånd säkra kompletta vårdkedjor.
            Som modell för detta arbete kan det tidigare initiativet i tvångsvården
            Ett kontrakt för livet användas.
          </p>
          <p xml:id="i-LdAzYry2qRHeywx68mo6d5">
            Det behövs ett särskilt utvecklingsarbete för att förbättra vården
            för personer med dubbeldiagnoser. Vårdbehövande hamnar i dag alltför
            ofta mellan stolarna, särskilt om de har dubbeldiagnoser som missbruk
            och psykiska besvär. Även tvångsvården dras med problem och är
            ojämnt utnyttjad i landet. Av de ca 300 personer som är intagna
            på LVM-vård för missbruk har nära hälften även psykiska problem.
            Av de 1 500 intagna enligt lagen om psykiatrisk tvångsvård har
            över hälften även missbruksproblem. Vårdformerna är dock inte
            anpassade för båda diagnoserna.
          </p>
          <head xml:id="i-DX2ScFCiE7DYaph2aWGrjJ" type="h1">
            9. Samlad nationell resurs för arbetet mot narkotika och alkohol
          </head>
          <p xml:id="i-51rHBN571354UpxRKHzZfk">
            Vi vill återinföra en samlad nationell resurs för arbetet mot
            narkotika och alkohol. Det behövs ett effektivt och långsiktigt
            samhälleligt arbete mot droger. Sättet att organisera arbetet
            och kraften i det utåtriktade arbetet är avgörande faktorer för
            framgång. Den nationella strategi för alkohol-, narkotika-, dopnings-
            och tobakspolitiken (ANDT) som antogs av riksdagen våren 2011
            bör ses mot bakgrund av händelseutvecklingen under den senaste
            tioårsperioden. Alkoholkonsumtionen och narkotikamissbruket ökade
            under 1990-talet, inte minst bland ungdomar. För att vända utvecklingen
            antogs på den socialdemokratiska regeringens förslag en alkoholhandlingsplan
            2001 och en narkotikahandlingsplan 2002. Det förebyggande arbetet
            förstärktes, såväl lokalt som centralt. Informationskampanjer
            drogs i gång, kommuner och landsting tog fram egna handlingsplaner
            och ett stort antal lokala drogförebyggare anställdes för att
            samordna det förebyggande arbetet. Det centrala arbetet kom att
            ledas av Alkoholkommittén respektive Mobilisering mot narkotika
            (som leddes av en särskild narkotikasamordnare). Utgångspunkten
            var att det behövdes en stark nationell resurs för att driva det
            alkohol- och narkotikaförebyggande arbetet i en tid av ökad tillgänglighet
            för ungdomar av både alkohol och narkotika och ökad totalkonsumtion
            av alkohol i befolkningen. Det förstärkta förebyggande arbetet
            gav resultat. Under 2000-talet avstannade ökningen av alkoholkonsumtionen
            bland ungdomar, och vi kunde till och med se en minskning i konsumtionen.
            Andelen ungdomar som uppger att de provat narkotika sjönk också.
          </p>
          <p xml:id="i-YWNG7tRUTicHhyArmkwjm4">
            Den borgerliga regeringen som tillträdde hösten 2006 lade ner
            Alkoholkommittén och Mobilisering mot narkotika. Vi tycker att
            det var ett felaktigt vägval. Den tidigare specialiseringen ledde
            till ökad kraft i det förebyggande arbetet. Uppgifterna överfördes
            i stället till flera olika myndigheter, ett särskilt sekretariat
            bildades i Regeringskansliet och olika departementsarbetsgrupper
            inrättades där Socialdepartementet samordnar arbetet. Vi anser
            att den arbetsmodellen, som befästes i den nyligen antagna nationella
            strategin för ANDT, har lett till att arbetet blivit otydligare
            och tappat i fokus, tempo och kraft.
          </p>
          <p xml:id="i-L6wbu4nT3arqxmkQVWkbES">
            Det saknas nationella initiativ och ett kraftfullt utåtriktat
            perspektiv i arbetet. Ett utåtriktat arbete, som Alkoholkommittén
            och Mobilisering mot narkotika bedrev, är viktigt för att få förankring
            och förståelse för alkoholens konsekvenser och stöd för en restriktiv
            alkoholpolitik. För att genomföra politiska åtgärder eller prioriteringar
            av resurser, exempelvis i polisens eller tillsynsmyndigheters
            arbete, som leder till minskad konsumtion och skador behövs en
            ökad samordning mellan olika politikområden eftersom många delar
            av den verksamma politiken ligger utanför Socialdepartementets
            område. Regeringens ANDT-råd har resurser men omfattar bl.a. inte
            handelsområdet och behöver större tyngd i regeringens departementssamordning
            för att kunna spela en pådrivande roll.
          </p>
          <p xml:id="i-RFbVEroWmVEhB4xZeP2z8U">
            Exakt hur en ny nationell resurs ska organiseras måste utredas
            närmare. En möjlighet är uppbyggandet av ett Nationellt kunskapscentrum
            på missbruksområdet. Man skulle kunna tänka sig någon form av
            utvidgat MOB/Alkoholkommittén, med uppgift att sprida kunskap
            om verksamma metoder för prevention och behandling, finansiera
            forsknings- och utredningsuppdrag, sköta löpande statistik samt
            ansvara för utbildningssatsningar till olika professionella grupper.
            En sådan samordning skulle kunna samla de uppgifter som i dag
            är fördelade på Socialstyrelsen, Folkhälsoinstitutet och delvis
            utlagda på CAN och SKL. Lokalisering bör ske i anknytning till
            någon av de starka forskningsmiljöerna inom missbruksområdet,
            dvs. i Stockholm, Göteborg eller Malmö/Lund.
          </p>
          <head xml:id="i-XUD7brNUN1KEVnMCwswAbF" type="h1">
            10. Mer kunskap krävs i insatserna mot spelberoende
          </head>
          <p xml:id="i-HyZsxTEuJCExCkRkZ1rZYt">
            Regeringen tar inte alls upp spelberoendefrågan i sin proposition
            och den fanns inte heller med i direktiven till Missbruksutredningen.
            Det är synd eftersom kraven på att kommunerna ska hjälpa personer
            med spelberoende är stort. En överföring av det statliga ansvaret
            för spelberoendefrågor från Statens Folkhälsoinstitut till Socialstyrelsen
            pågår. Ett skäl för överflyttningen av ansvaret till Socialstyrelsen
            är att diagnosen spelmani sannolikt kommer att placeras i samma
            kategori som missbruk och beroende av alkohol och narkotika. Detta
            kommer att få stora konsekvenser för kommunerna.
          </p>
          <p xml:id="i-C1nX3U11nV9SpJUw5NbQGn">
            Spelutgifterna per person i Sverige har legat still sedan 1970
            på ca 2 till 3 procent av disponibel inkomst. Men andelen spelare
            i befolkningen har sjunkit på 10 år från 90 till 73 procent, vilket
            betyder att de som spelar gör det i större omfattning än tidigare.
            Problem med spelandet har ca 2 procent av befolkningen. Denna
            siffra är ganska konstant över tiden. 75 procent av alla problemspelare
            förändrar sina spelvanor varje år till det bättre men lika många
            nya problemspelare tillkommer. Bland dem som får spelproblem är
            ungdomar, personer med låg socioekonomisk status och etniska minoriteter
            överrepresenterade. Det finns också fler lagliga spelautomater
            (enarmade banditer) i socioekonomiskt utsatta områden. Män spelade
            tidigare mer än kvinnor men detta mönster börjar suddas och bland
            nya problemspelare var det lika många kvinnor som män.
          </p>
          <p xml:id="i-BBGSerGfMa8oDPXNfaWsPV">
            Samhället bör hjälpa problemspelare. Det tjänar hela samhället
            på. Det handlar både om att reglera spelmarknaden på ett klokt
            sätt men också om hjälp till spelberoende att kunna sluta eller
            dra ner på sitt spelande. När detta görs måste forskning användas
            som grund i stället för att spelfrågan blir ett tycka till-område
            där man planlöst för fram en massa åsikter. Forskningens resultat
            motsvarar inte alltid vanliga föreställningar om hur sambanden
            är. Det finns t.ex. inget stöd för att informationskampanjer till
            en bred allmänhet eller till ungdomar har en förebyggande effekt.
            De kan dock leda till att fler personer med spelproblem söker
            hjälp. Däremot finns det stöd i forskningen för att begränsa tillgången
            till alkohol i spelmiljöer. Att begränsa spelhastigheten hos spelautomater
            har däremot effekt liksom begränsningar av möjligheten att spela
            på kredit. Även obligatoriska pauser vid automatspel bidrar till
            att bryta långa spelsessioner och kan ha effekt.
          </p>
          <p xml:id="i-Qth2tXJLcFQVtQY98RE74N">
            När det gäller vård och hjälp till spelberoende behövs mycket
            mer forskning. Det är högst oklart vad som fungerar och vad som
            inte fungerar. Risken är stor att hjälp till spelberoende blir
            verkningslösa insatser till hög kostnad. Kognitiv beteendeterapi
            (KBT) kan minska symptom på spelberoende, men om det finns långtidseffekter
            vet vi inte. När det gäller olika psykologiska behandlingar finns
            det tecken på att Motiverande samtal (MI) kan minska omfattningen
            av spelande och penningförluster men i övrigt saknas underlag
            att dra slutsatser.
          </p>
          <p xml:id="i-Gt5Kb424BLnL1XkwWPDDnC">
            Det behövs mycket mer forskning om vad som hjälper och vad som
            inte hjälper när det gäller spelreglering och vårdinsatser. Det
            är dags att stärka forskningen på detta område. Vi föreslår att
            man undersöker möjligheterna till att de outhämtade vinster på
            25 miljoner kronor årligen som inte tas ut från Svenska Spel går
            in i en särskild forskningsfond som administreras av det statliga
            forskningsrådet FAS. Då kunde personer också göra ett medvetet
            val att inte hämta ut småvinster och därigenom veta att pengarna
            gick till forskning.
          </p>
          <head xml:id="i-LrhLQ9xskFm625U1e4SRQR" type="h1">
            11. Missbruksvårdens framtida utveckling och samordning
          </head>
          <p xml:id="i-DsGfHmyapcoFHQYX2qqPjv">
            Missbruksutredningen har på ett tydligt sätt visat de stora samhällsekonomiska
            och humanitära vinster som kan göras om missbruksarbetet blir
            mer effektivt. Men vinsterna görs inom breda samhällssektorer
            från rättsväsende och kriminalvård till arbetslivet och den samhällsinstitution
            som i sista hand kan räkna in vinsterna är det mest övergripande
            samhällsorganet staten. Därför är det rimligt att staten tar en
            aktivare del när det gäller övergripande styrning, ledning och
            samordning av insatserna inom missbruksområdet för att koordinera
            olika aktörers insatser och koordinera mellan olika samhällssektorer.
          </p>
        </div>
        <div xml:id="i-HZCtMhZdQ8N7mUjvrQxUQC" type="motSignatures">
          <list xml:id="i-988yTfS8y1McY3suqWgnC3">
            <item xml:id="i-S93h1bN8c4TVHNKhyK87LF">
              Lena Hallengren (S)
            </item>
            <item xml:id="i-b7pBSJxPkcmoFMnXHNA8D">
              Christer Engelhardt (S)
            </item>
            <item xml:id="i-Gr5UVHD9RX8DzxhVKGkqp6">
              Catharina Bråkenhielm (S)
            </item>
            <item xml:id="i-EjG8evHuuXD1mrweMWg2e7">
              Lennart Axelsson (S)
            </item>
            <item xml:id="i-iDBpRdL6XJRXdgaRsZx3t">
              Ann Arleklo (S)
            </item>
            <item xml:id="i-S1TfPPUJbHoBhcW5iVmzYX">
              Gunnar Sandberg (S)
            </item>
            <item xml:id="i-YMzDydquhzYa2oWu3mJRYE">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
