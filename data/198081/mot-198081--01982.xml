<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01982">
  <teiHeader>
    <fileDesc>
      <titleStmt>
        <title>med anledning av proposition 1980/81:90 om riktlinjer för energipolitiken</title>
        <author>av förste vice talmannen Ingegerd Troedsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:90 om riktlinjer för energipolitiken</title>
          <idno type="rdwebb">G4021982</idno>
          <rs type="number">1982</rs>
          <ref type="dokument_url_text">http://data.riksdagen.se/dokument/G4021982/text</ref>
          <ref type="dokument_url_html">http://data.riksdagen.se/dokument/G4021982</ref>
          <ref type="dokumentstatus_url_xml">http://data.riksdagen.se/dokumentstatus/G4021982</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Krxhwh3HA575eFBXyVE6Cx" type="signed"/>
        <correspContext corresp="i-Krxhwh3HA575eFBXyVE6Cx">
          <note type="signatory" corresp="i-BkQoi6KA1EKK9EEJhT16Cz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1982/mot_198081__1982-001.pdf"/>
      <fw xml:id="i-LbhRhqCPkHCZujXHFXSivN">
        Motion 1980/81:1982
      </fw>
      <div xml:id="i-THgXbJL79Fk6vZBqx2DXf3" type="motHeader">
        <div xml:id="i-8YLE8end8AeUQ7BXA4n89k" type="motTitle"/>
        <div xml:id="i-FnvoudVWvMLZtfQFVQE1qB" type="motSubmissionInfo"/>
      </div>
      <div xml:id="i-Tz82NN5P52VT4LtJodBZ9m" type="motBody">
        <div xml:id="i-fk5sn221SP62XGMCuTwkS">
          <p xml:id="i-GM6L3khCXfbsZVzCERe5fe">
            av förste vice talmannen Ingegerd Troedsson med anledning av
            proposition 1980/81:90 om riktlinjer för energipo- litiken
          </p>
          <p xml:id="i-Ei4kejcbb1xehdFuoBnXJs">
            Om överförande av investeringsfondsmedel till större anläggningar
            inom energiområdet m. m.
          </p>
          <p xml:id="i-WjsbVUjsE7SQyrdJJusyWj">
            Inom näringslivet görs betydande gemensamma satsningar för produktion
            av kärnkraft, omhändertagande av avfallsbränsle och för utvecklande
            av olika produkter inom energiområdet. Dylika, ofta mycket stora
            projekt måste genomföras i samverkan mellan två eller flera privata
            intressenter eller mellan staten, kommuner och privata intressenter.
            Dylika företeelser finns redan, och som exempel kan från energiområdet
            nämnas den samverkan som ägt rum mellan staten och det privata
            näringslivet i fråga om aktiebolaget Asea-Atom och Oljeprospekte-
            ringsbolaget samt mellan olika kraftproducenter då det gäller
            byggandet av kärnkraftverken i Oskarshamn och Forsmark. För att
            svensk industri skall kunna hävda sig i samverkansprojekt av denna
            storlek måste utvecklingen på olika sätt stimuleras. Härvid kommer
            även skattelagstiftningen in i bilden. I samband med behandlingen
            av energiproposition 1980/81:90 tas den viktiga frågan om finansiering
            av framtida utgifter för använt kärnbränsle och avveckling av
            reaktoranläggningar upp. Det är naturligt att i detta sammanhang
            överväga om den nuvarande skattelagstiftningens möjligheter är
            tillräckliga för att stimulera andra stora samverkansprojekt som
            är aktuella inom just energiområdet. I skattelagstiftningen har
            viss hänsyn redan tagits till denna utveckling genom att år 1972
            särskilda bestämmelser infördes om avdrag för öppet koncernbidrag
            efter dispens från regeringen (den s. k. lex Asea-Atom). De regler
            i 43 $ 3 mom. kommunalskattelagen (1928:370) som gäller för öppna
            koncernbidrag inom s.k. helägda koncerner kompletterades nämligen
            genom ett tillägg år 1972. Efter regeringens medgivande kan bidrag
            med avdragsrätt för givaren och beskattning för mottagaren lämnas
            från ett företag till ett annat, även om detta inte tillsammans
            med givaren ingår i en sådan s. k. helägd koncern. Förutsättningarna
            är att det givande företaget är intressegemenskap med mottagaren
            och att bidraget lämnas till verksamhet av väsentlig betydelse
            från samhällsekonomisk synpunkt. I samband med behandlingen av
            lagändringen uttalade föredragande departementschefen att uppgifter
            av sådan betydelse kunde gälla kraftförsörjningen eller bränsleförsörjningen.
          </p>
          <p xml:id="i-XnvMN4XgYzHgcz7C9oUXsZ">
            1 Riksdagen 1980/81. 3 saml. Nr 1982-1985
          </p>
          <p xml:id="i-125wJpzYcLWeuTUipRrWzz">
            Mot. 1980/81 1982-1985
          </p>
          <pb facs="riksdagen-motions-pdf/data/198081/mot_198081__1982/mot_198081__1982-002.pdf"/>
          <fw xml:id="i-6KAXkrT8amiLL5dcjorcNT">
            Mot. 1980/81:1982 2
          </fw>
          <p xml:id="i-KCrH9mWnTNtbsF7JsVTWzN">
            I 1979 års lagstiftning om allmän investeringsfond (SFS 1979:609)
            finns föreskrifter om överflyttning av investeringsfond från ett
            bolag till ett annat inom helägda koncerner. Liknande regler förekom
            i den tidigare gällande lagstiftningen om konjunkturinvesteringsfonder.
            För överföringen krävs medgivande från regeringen. Däremot saknas
            i lagstiftningen om investeringsfonder och vinstfonder möjlighet
            att överföra dylika fonder till bolag som inte ingår i en helägd
            koncern. I många fall kan det vara praktiskt att företag som har
            gjort avsättningar till investeringsfond och vinstfond, vilka
            ännu inte tagits i bruk, eller att företag som ämnar göra avsättningar
            till investeringsfond, i avvaktan på en framtida satsning tillsammans
            med andra företag i ett större projekt i stället för att överföra
            koncernbidrag överför dylika fondmedel att användas i det större
            projektet. Reglerna i lagstifningen om investeringsfonder och
            vinstfond bör därför kompletteras på samma sätt som skedde år
            1972 i koncernbidragslag- stiftningen. Givetvis bör därvid i stort
            sett samma krav uppställas som för dispens enligt lex Asea-Atom.
            Det bör således inte vara tillåtet om inte företaget är i intressegemenskap
            med det företag som driver projektet. Det bör också krävas att
            det skall röra sig om satsningar som sker för att tillgodose uppgifter
            av väsentlig samhällsekonomisk betydelse, t. ex. oljeprospektering
            och uppförande av kärnkraftverk. Vid dispensgivningen bör regeringen
            vidare tillgodose att kommunintres- sen inte åsidosätts, och regeringen
            bör ha möjlighet att uppställa villkor för den givna dispensen.
            Det torde ankomma på vederbörande utskott att utforma erforderlig
            författningstext.
          </p>
          <p xml:id="i-Sf5uyfRHJUNnPj5L87DkHz">
            Hemställan
          </p>
          <p xml:id="i-6WTrVPBR6PH3XRYjYkkyAk">
            Med hänvisning till det anförda hemställs att riksdagen beslutar
            sådana ändringar i lagstiftningen att över- förande av investeringsfondsmedel
            och vinstfondsmedel kan ske i enlighet med vad som anförs i motionen.
          </p>
          <p xml:id="i-KmjrUMeDSx9N9t664gKjd6" type="date">
            Stockholm den 11 mars 1981
          </p>
          <div xml:id="i-MNPevxQKjHEjxKDwv6JMcp" type="signatureBlock">
            <p who="i-BkQoi6KA1EKK9EEJhT16Cz" type="signature">
              INGEGERD TROEDSSON (m)
            </p>
          </div>
        </div>
      </div>
    </body>
  </text>
</TEI>
