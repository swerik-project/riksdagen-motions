<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-03789">
  <teiHeader>
    <fileDesc>
      <titleStmt>
        <title>Värna demokratin och motverka våldsbejakande extremism</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3789 av Karin Enström m.fl. (M)</title>
          <idno type="rdwebb">H9023789</idno>
          <rs type="number">3789</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9023789/text</ref>
          <ref type="dokument_url_html">http://data.riksdagen.se/dokument/H9023789</ref>
          <ref type="dokumentstatus_url_xml">http://data.riksdagen.se/dokumentstatus/H9023789</ref>
          <ref type="docx">http://data.riksdagen.se/fil/08CE1B23-41BF-429E-B042-E662BD957E09</ref>
          <ref type="pdf">http://data.riksdagen.se/fil/2ECD211D-6F79-43B1-8C78-A6E018AEC83F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JVJBMZFMJK5YHSMqRKfcrP</idno>
            <name>Lars Jilmstad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5BJAhmfpTBGm3riXfZHApb" type="signed"/>
        <correspContext corresp="i-5BJAhmfpTBGm3riXfZHApb">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-JVJBMZFMJK5YHSMqRKfcrP"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-6TGKuuz86VkN2fzDMEE8uQ" type="submitted">
          <date when="2021-10-05"/>
          <time when="13:22:37"/>
        </correspAction>
        <correspAction xml:id="i-PMKq3khdkSmnQwL4BKjXCQ" type="reviewed">
          <date when="2021-10-05"/>
          <time when="16:53:10"/>
        </correspAction>
        <correspAction xml:id="i-6sM2erTUPdJfdPyVr5Xuch" type="referred">
          <date when="2021-10-14"/>
        </correspAction>
        <correspAction xml:id="i-LYw3boshZUx5Z7PQqP2Dq1" type="assigned">
          <date when="2022-08-24"/>
          <time when="11:27:26"/>
        </correspAction>
        <correspContext corresp="i-LYw3boshZUx5Z7PQqP2Dq1">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-UFzFSVGHv8n6CxzG5MtG7N" type="behandlas_i"/>
        <correspContext corresp="i-UFzFSVGHv8n6CxzG5MtG7N">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RM2mZqoqspdQnZivLER644" type="behandlas_i"/>
        <correspContext corresp="i-RM2mZqoqspdQnZivLER644">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EvXxtmUw92thQhKEWN7YtN" type="behandlas_i"/>
        <correspContext corresp="i-EvXxtmUw92thQhKEWN7YtN">
          <ref type="uppgift">2021/22:KU13</ref>
          <ref type="ref_dok_id">H901KU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU13</ref>
          <ref type="ref_dok_titel">Föreningsfrihet och terroristorganisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MjxPsMMtRkns6CWScF36v9" type="behandlas_i"/>
        <correspContext corresp="i-MjxPsMMtRkns6CWScF36v9">
          <ref type="uppgift">2021/22:JuU29</ref>
          <ref type="ref_dok_id">H901JuU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8TWa9gZopcGqhrUcNx4Zb5" type="behandlas_i"/>
        <correspContext corresp="i-8TWa9gZopcGqhrUcNx4Zb5">
          <ref type="uppgift">2021/22:JuU30</ref>
          <ref type="ref_dok_id">H901JuU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU30</ref>
          <ref type="ref_dok_titel">Nytt regelverk för kvalificerade säkerhetsärenden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VZxTuUcc8hk4PYP1yq3dLu" type="behandlas_i"/>
        <correspContext corresp="i-VZxTuUcc8hk4PYP1yq3dLu">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WY32ci5e2nQ5G6h6exaMMq" type="motHeader">
        <div xml:id="i-2o1CtdybaJHzKtMdtEgxnM" type="motTitle">
          Motion till riksdagen 2021/22:3789 av Karin Enström m.fl. (M)
          Värna demokratin och motverka våldsbejakande extremism
        </div>
      </div>
      <div xml:id="i-4BYoerchH49pVaKU1zJDpm" type="motBody">
        <div xml:id="i-EutbHJ5Ab9avarEwVuheaL" type="motProposal" subtype="förslag">
          <head xml:id="i-6avXsBiLpnqr4SqZ5DV3Li">
            Förslag till riksdagsbeslut
          </head>
          <list xml:id="i-8G9m99EVtjiJKpL61ZmFSu" style="ol">
            <item xml:id="i-LaCGiiyWPgGYeu3R8bYsyY">
              Riksdagen ställer sig bakom det som anförs i motionen om att
              regeringen bör se över möjligheten att begränsa den grundlagsskyddade
              föreningsfriheten för alla former av våldsbejakande extremism
              och tillkännager detta för regeringen.
            </item>
            <item xml:id="i-BPwR8SWYY6arj42CN7txAd">
              Riksdagen ställer sig bakom det som anförs i motionen om en översyn
              av utbetalningssystemen till religiösa samfund och civilsamhällets
              organisationer och tillkännager detta för regeringen.
            </item>
            <item xml:id="i-XQzuYPz6JJtJqv3fXdFanW">
              Riksdagen ställer sig bakom det som anförs i motionen om en översyn
              av regelverket kring utländsk finansiering av trossamfund och
              om omfattningen av utländska bidrag till svenska trossamfund och
              tillkännager detta för regeringen.
            </item>
            <item xml:id="i-MAYDDZttVkR6haaTyjURsb">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid brott som är
              till allvarlig skada för svenska statens vitala intressen och
              tillkännager detta för regeringen.
            </item>
            <item xml:id="i-FYdEKQHUbUDSQNkbv1qHdB">
              Riksdagen ställer sig bakom det som anförs i motionen om att
              fler personer som bedöms utgöra ett säkerhetshot ska utvisas från
              Sverige och tillkännager detta för regeringen.
            </item>
            <item xml:id="i-CUkmTNSoCVzqq2j9sYjMX9">
              Riksdagen ställer sig bakom det som anförs i motionen om att
              EU bör upprätta en lista med hatpredikatenter som ska nekas inträde
              i Europeiska unionen och tillkännager detta för regeringen.
            </item>
            <item xml:id="i-R1Zw7pdsurJvXL61UwVvXm">
              Riksdagen ställer sig bakom det som anförs i motionen om att
              öka tryggheten och den fysiska säkerheten för utsatta trossamfund
              i Sverige och tillkännager detta för regeringen.
            </item>
            <item xml:id="i-EDT1r4Ks5beTwGKwb3t2qd">
              Riksdagen ställer sig bakom det som anförs i motionen om att
              stärka skyddet för journalister och medieredaktioner och tillkännager
              detta för regeringen.
            </item>
          </list>
        </div>
        <div xml:id="i-U4HS47cnfzzvAucmU2UJBX" type="motContent">
          <head xml:id="i-GaJMi394vuCiH9fYCqh5Qr" type="h1">
            Motivering
          </head>
          <p xml:id="i-RM4myiDTv4gZ22LFCYumzG">
            Det finns skäl för demokratin att rusta upp när den angrips av
            grupper som vill påverka med våld och hot. Utvecklingen i vår
            omvärld visar på vikten av detta och det finns närliggande exempel,
            bland annat attacken mot kongressbyggnaden Kapitolium i USA som
            tydligt visar att demokratin kontinuerligt behöver skyddas och
            stärkas.
          </p>
          <p xml:id="i-Ldr5Fz9gEfAXnNjKPEKxsZ">
            Enligt Säkerhetspolisen har säkerhetshoten mot Sverige ökat och
            bedöms fortsätta öka de närmaste åren. Vi möter ett säkerhetshot
            som kommer från såväl främmande makt som från våldsbejakande extremister
            och vi kan se att de som vill skada Sverige och demokratin har
            ökat sin förmåga.
          </p>
          <p xml:id="i-JC8yKMUXnjyoG6DSVTosos">
            Enligt Säkerhetspolisen finns ett långsiktigt hot mot demokratin
            där tre extremistmiljöer genom hot och våld hindrar människor
            från att utöva sina demokratiska fri- och rättigheter. Samtidigt
            är hotet från den våldsbejakande islamistiska och den våldsbejakande
            högerextremistiska miljön fortsatt förhöjt.
          </p>
          <p xml:id="i-Uiv9Bp7vKtXsAYv75KSgxa">
            Utvecklingen som Säkerhetspolisen ser där fler upplevs sympatisera
            med extremistmiljöerna skapar en grogrund för nyrekrytering. Att
            stoppa tillväxten är därför av största vikt för att på sikt minska
            terrorhotet i Sverige och skydda demokratin och medborgarnas fri-
            och rättigheter.
          </p>
          <p xml:id="i-E9Pqt33j3FwFTuNUT4YyDC">
            De som begår brott ska möta rättsväsendets fulla kraft men även
            det förebyggande arbetet måste bli bättre. I den här motionen
            presenteras flera förslag för att skydda demokratin och motverka
            extremism. I motionen ”Förstärkta åtgärder mot terrorism” finns
            förslag för att motverka terrorism genom att bland annat skärpa
            straffen för brott som omfattas av terrorlagstiftningen.
          </p>
          <head xml:id="i-MiXfDyKNZpjSi1vqcgJTNc" type="h3">
            Det ska bli svårare för våldsbejakande radikala krafter att verka
            i Sverige
          </head>
          <head xml:id="i-UGYnNhNqoG14eUf72zRRjN" type="h1">
            Förbjud deltagande i våldsbejakande organisationer
          </head>
          <p xml:id="i-H861VQ49yWCCTqEMhuYNdw">
            Det är viktigt att vi markerar mot alla dem som använder hot
            och våld i politiska syften. Det handlar både om att skydda de
            enskilda människor som drabbas av angreppen, och att skydda alla
            andra.
          </p>
          <p xml:id="i-GtjEjz41rFYBNK4BdM3z7H">
            Antalet personer i de våldsbejakande extremistiska miljöerna
            i Sverige har på bara några år ökat från hundratals till tusentals.
            Det handlar inte bara om våldsbejakande islamism och nynazism
            utan även om den autonoma vänstern.
          </p>
          <p xml:id="i-U3isbDrFd9fzsB1GZ6Bhfq">
            Moderaterna menar att Sverige bör införa ett förbud mot deltagande
            i alla typer av våldsbejakande organisationer oavsett ideologiska
            motiv. Ett förbud kommer förstås inte lösa alla problem med växande
            extremism i Sverige, men det skulle markera var demokratin drar
            gränsen, det skulle försvåra för våldsbejakande organisationer
            att driva sin verksamhet och det skulle göra det möjligt att straffa
            dem som med hot och våld undergräver vårt fria och öppna samhälle.
          </p>
          <p xml:id="i-2zye6cZxqruX1fGR7dX71J">
            Det finns en grundlagsskyddad rätt att hysa och ge uttryck för
            odemokratiska åsikter. Den ska värnas. Endast den som deltar i
            en sådan organisations verksamhet kommer att omfattas av förbudet
            och därmed kunna dömas för brott. Det kan till exempel handla
            om att sprida information, värva, utbilda eller samla in pengar
            för organisationens räkning. Det kommer alltså inte vara tillräckligt
            att endast lyssna på ett tal eller närvara vid något annat arrangemang
            av en våldsbejakande organisation.
          </p>
          <p xml:id="i-CbDfq6BFDNTyyfHU2Xrc5K">
            2020 års grundlagskommitté har nyligen i ett delbetänkande lagt
            fram ett förslag som innebär utökade möjligheter att begränsa
            den grundlagsskyddade föreningsfriheten i förhållande till sammanslutningar
            som ägnar sig åt terrorism. Enligt vår mening borde 2020 års grundlagskommitté
            få i uppdrag att lämna förslag på hur föreningsfriheten ska kunna
            begränsas i fråga om alla sammanslutningar som ägnar sig åt våldsbejakande
            extremism oavsett ideologiska motiv, inte bara terrorism.
          </p>
          <p xml:id="i-Y4zf9vShvCbdLqh47CL5de">
            Vi vill att 2020 års grundlagskommitté omedelbart bör ges ett
            kompletterande uppdrag att utreda och lägga fram ett förslag som
            innebär att föreningsfriheten ska kunna begränsas i fråga om alla
            sammanslutningar som ägnar sig åt våldsbejakande extremism.
          </p>
          <head xml:id="i-WdktNYBj6GBWhYexbQmoxB" type="h1">
            Översyn av utbetalningssystemen till religiösa samfund och civilsamhällets
            organisationer
          </head>
          <p xml:id="i-3zzHrAHycPkJTtLn2a8RLY">
            Ungdomsorganisationer, trossamfund och folkbildningen har haft
            problem med våldsbejakande extremism och idéströmningar som syftar
            till att undergräva det demokratiska samhället. Bidrag missbrukas
            och kontrollen och tillsynen är i många fall bristfällig. I många
            fall finns en direkt koppling mellan våldsbejakande extremister
            och en religiös förening eller ett samfund där det predikas hat
            och radikala idéer. Dessa föreningar och samfund bärs i vissa
            fall upp av offentliga skattemedel. Det är fel. Här behöver samhället
            vara mycket tydligare. Den organisation eller sammanslutning som
            inte respekterar samhällets grundläggande värderingar, så som
            alla människors lika värde, och det demokratiska styrelseskicket,
            ska inte få en krona från allmänna medel. Kontrollen har i många
            fall brustit. Därför vill Moderaterna göra en översyn över de
            befintliga regelverken för när stöd betalas ut för att hindra
            att bidrag hamnar hos extremister som undergräver demokratin.
            Samtidigt bör det övervägas hur tillsyn och uppföljning kan effektiviseras
            och skärpas.
          </p>
          <p xml:id="i-8RdaoGpxha7r4VBVr33Lha">
            I nuläget är utbetalningarna spridda över flera myndigheter,
            till exempel Myndigheten för ungdoms- och civilsamhällesfrågor
            (MUCF) och Myndigheten för stöd till trossamfund (SST). Bidrag
            fördelas också via Folkbildningsrådet som är en ideell förening.
            För att öka kontrollen och kunna tillämpa mer enhetliga demokrativillkor
            bör det övervägas att alla bidrag till ungdomsorganisationer,
            trossamfund och folkbildningen samlas under ett paraply.
          </p>
          <p xml:id="i-FR7Y1gi9pDxoFrPDsveLVL">
            Skattefinansierade bidrag utnyttjas systematiskt av våldsbejakande
            extremister, enligt Säkerhetspolisen. Det handlar om miljontals
            kronor som betalats ut. Moderaterna ställer sig bakom Säkerhetspolisens
            förslag om att ett särskilt kunskapscentrum inrättas som kan hjälpa
            myndigheter med bedömning av vilka organisationer som ska få ta
            emot offentliga medel och vilka som absolut inte ska få det.
          </p>
          <head xml:id="i-MXWYCvQgme2qYBqqsXgFai" type="h1">
            Översyn av regelverket och omfattningen av utländska bidrag till
            svenska trossamfund
          </head>
          <p xml:id="i-JeKPDMabZ2Mrs23UCQeN9K">
            Religionsfrihet är ett kännetecken för våra västerländska demokratier.
            Sverige behöver sätta ljuset på den externa finansiering, ibland
            från andra stater, som sker av vissa religiösa föreningar och
            samfund i dag – särskilt när den sker i syfte att sprida extrema
            tolkningar som bidrar till radikalisering och hat i vårt samhälle.
            En religiös idé som manar till våldshandlingar och lockar personer
            att begå terrordåd måste motarbetas med samhällets fulla kraft.
          </p>
          <p xml:id="i-HLpDnNZWrDgUHNkrFu7geg">
            Vi anser att regelverket kring utländsk finansiering av trossamfund
            ska ses över, så att möjligheterna att sprida extremistiska ideologier
            med anti-demokratiska förtecken till Sverige begränsas. Vi behöver
            även få en bättre bild av problemets omfattning. Det behövs därför
            en gedigen kartläggning av vilka trossamfund som har erhållit
            finansiering och om utländska extrema intressen har villkorat
            medlen på något sätt. Moderata välfungerande trossamfund ska inte
            påverkas negativt av en förändrad lagstiftning. Reglerna måste
            utformas på ett sådant sätt att det är de extrema och odemokratiska
            krafterna som motarbetas. Både i Sverige och andra EU-länder har
            flera moskéer fått pengar av länder utanför EU. I de fall pengarna
            går till församlingar som är extrema och har som mål att sprida
            ideologier eller religiösa tolkningar som inte är förenliga med
            den liberala demokratin bör EU ta fram gemensamma regler fler
            att förbjuda sådant stöd. Det är centralt att vi tar steg för
            att motverka att vi får fler religiösa samfund i Sverige. Det
            är även en viktig del i det förebyggande arbetet så att inte fler
            uppviglas i våldsbejakande extremism.
          </p>
          <head xml:id="i-5xN3US5HGBL8hRF66nv2P7" type="h3">
            Utländska extremister ska inte vara välkomna i Sverige
          </head>
          <head xml:id="i-UEViyxNjUSGGDQNVQZxG7E" type="h1">
            Personer som begår terrorbrott bör kunna bli av med sina medborgarskap
          </head>
          <p xml:id="i-HkJ2QKWT4g8Uh2o1pHoCGZ">
            Moderaterna vill se över möjligheten om svenska medborgare, som
            döms för exempelvis terrorbrott, också bör kunna bli av med sina
            svenska medborgarskap. Det är inte möjligt i dag, utan det förutsätter
            ändringar av både grundlag och vanlig lag. De internationella
            konventioner om medborgarskap, som Sverige skrivit under, medger
            återkallelse i två specifika situationer. Dels om någon fått sitt
            medborgarskap genom att lämna felaktiga uppgifter. Dels om en
            person har tagit värvning i annan stats tjänst eller begått allvarliga
            brott mot staten. I det senare fallet gäller ett ovillkorligt
            krav på att ett återkallat medborgarskap inte får leda till statslöshet.
          </p>
          <p xml:id="i-8RuTfgXyCaY9YVtSY37LWu">
            Flera exempel på väl avvägd lagstiftning finns i många demokratiska
            rättsstater med samma folkrättsliga förpliktelser som Sverige.
            Exempelvis medger Tyskland, Danmark och snart även Finland återkallelse
            vid både felaktiga uppgifter och allvarliga brott mot staten.
          </p>
          <p xml:id="i-QG5EXmQbVpzUYAUGCX6RAW">
            Vi riskerar att undergräva medborgarskapets värde och skapa misstro
            mot rättsordningen om det i efterhand inte går att ingripa mot
            en person som begår grova brott som terrorism, utan att det ytterst
            finns möjlighet att ingripa mot medborgarskapet i sig. Vi anser
            därför vi att det finns anledning att se över möjligheterna att
            återkalla medborgarskapet i de situationer som medges i folkrätten,
            det vill säga vid lämnande av oriktiga uppgifter i samband med
            medborgarskapsförvärv respektive vid grova brott mot staten, såsom
            exempelvis terrorbrott, i fall personen har dubbla medborgarskap.
          </p>
          <head xml:id="i-TmHaQFHm6NHs3VXnpKyBAr" type="h1">
            Fler personer som bedöms utgöra ett säkerhetshot ska utvisas
            från Sverige
          </head>
          <p xml:id="i-594J8DAk7YYpENAp37AsT6">
            Enligt lagen om särskild utlänningskontroll får en utländska
            medborgare utvisas från Sverige om det är påkallat av hänsyn till
            rikets säkerhet eller om det kan befaras att han eller hon kommer
            att begå eller medverka till terroristbrott. Det har visat sig
            vara problematiskt att verkställa vissa av de utvisningsbeslut
            som meddelats med stöd av bland annat lagen om särskild utlänningskontroll.
            Moderaterna vill därför göra en översyn av regelverket och tillämpningen
            vad gäller verkställighetshinder i samband med utvisning. Det
            bör därvid bland annat analyseras hur övriga europeiska länder
            som också är bundna av samma internationella konventioner arbetar
            med frågorna och vilka slutsatser som kan dras av deras arbete.
            En möjlighet som bör prövas är ett system där utvisningar verkställs
            mot diplomatiska garantier från den mottagande staten.
          </p>
          <head xml:id="i-SnE6qFacqtLZ94kPKoeVhR" type="h1">
            Sverige bör neka extremister inträde till Sverige
          </head>
          <p xml:id="i-SHXSYtkr4mc5tF8UYsJPe4">
            Det finns idag vissa legala möjligheter att stoppa utländska
            medborgare – oavsett om de kommer från ett annat EU-land eller
            utanför EU – att överhuvudtaget komma in i Sverige om det krävs
            med hänsyn till allmän ordning och säkerhet. En utländsk medborgare
            kan därvid nekas inresa eller avvisas under en viss tid sedan
            han eller hon kommit in i Sverige. Moderaterna vill se en översyn
            av reglerna och tillämpningen av reglerna för att åstadkomma att
            fler hatpredikanter och andra radikala element nekas inträde till
            Sverige.
          </p>
          <head xml:id="i-EZXjkE51L644Go8nTqDhcg" type="h1">
            EU bör upprätta en lista med hatpredikatenter som ska nekas inträde
            i unionen
          </head>
          <p xml:id="i-9ToXDtJEpUu85ox2Kt28Hy">
            Det är grundläggande att vi lyckas sätta stopp för hatpredikanters
            möjlighet att kunna resa in i Europa och Sverige och sprida sin
            extremism som är en grogrund för terrorismen. Ska vi lyckas med
            detta och stärka upp säkerheten måste vi aktivt arbeta mot hatpredikanter
            som underblåser extremism.
          </p>
          <p xml:id="i-WBm3Y8imaZfXpfCnJWsmGA">
            Moderaterna vill därför att EU stärker samarbetet mot terrorismen
            och arbetar fram en gemensam spärrlista på hatpredikanter som
            inte ska släppas in i unionen. På en sådan lista ska exempelvis
            radikala islamister finnas med, men även vit makt-förespråkare
            och andra personer som kan uppmana till terror. Detta har prövats
            i Danmark där man upprättat en nationell lista som inkluderar
            radikala islamister och vit makt-förespråkare.
          </p>
          <p xml:id="i-Be2Gfn3MYsM9xoyANMGVvE">
            Redan i dag finns det möjligheter för EU:s medlemsländer som
            är med i Schengensamarbetet att föra in uppgifter i ett gemensamt
            system som gör att de hamnar på en spärrlista. Moderaternas förslag
            innebär dock att Europol själva ska kunna sätta upp personer på
            listan. Dessutom handlar det inte bara om personer som begått
            brott, utan även de som misstänks kunna begå lindrigare brott,
            som i sin tur kan leda till terrorattacker.
          </p>
          <head xml:id="i-5nyFdvXi1Fd9ax6Pn7hmgJ" type="h3">
            Staten måste ta ett större ansvar för att öka tryggheten
          </head>
          <head xml:id="i-8VVA1SKmZ6Xf6Ey9cqVcv3" type="h1">
            Höjd säkerhet för utsatta trossamfund
          </head>
          <p xml:id="i-repRrfkiLaFfj12ofTfkk">
            Dessvärre har flera av de svenska trossamfunden under de senaste
            åren upplevt en ökad grad av hot, våld och trakasserier. Arbetet
            med att stärka enskilda kyrkor och trossamfunds säkerhets- och
            trygghetsarbete måste därför prioriteras. Judar möter hat, hot
            och attacker sprunget ur antisemitism. Synagogor har utsatts för
            brandbomber och judiska förskolor behöver ha skottsäkra glas.
            Samtidigt möter även muslimer hot och hat och moskéer bränns.
            Alla i Sverige ska kunna utöva sin religion utan att känna sig
            hotade. Därför krävs det att vi ökar skyddet, bland annat genom
            ökade resurser för skyddsåtgärder, för trossamfund runt om i Sverige.
            I vår budgetmotion lägger vi därför 50 miljoner kronor extra för
            att höja säkerheten för trossamfund. Dessa medel kan gå till bland
            annat tekniska skyddsåtgärder.
          </p>
          <head xml:id="i-PL1azBfnw4se6SbLv38q3n" type="h1">
            Stärkt skydd för journalister och medieredaktioner
          </head>
          <p xml:id="i-5GSCRd824ts9sjAwyRrVq2">
            Den fria åsiktsbildningen är en del av grunden för Sveriges demokratiska
            styrelseskick. En rad undersökningar som har gjorts genom åren
            visar att många journalister och medieredaktioner utsätts för
            hot, trakasserier och våld på grund av sin nyhetsrapportering.
            En undersökning från Göteborgs universitet år 2019 visar att knappt
            30 procent av de svenska journalisterna har hotats, vanligast
            är hot om fysiskt våld, och att cirka 70 procent har fått nedsättande
            kommentarer under de senaste tolv månaderna. Det framgår även
            att drygt fyra av tio utsatta journalister någon gång har avstått
            från att bevaka vissa ämnen eller personer/grupper på grund av
            risken för hot.
          </p>
          <p xml:id="i-N4PC65MzNmuNm9oGnQ22X6">
            De åtgärder som regeringen vidtagit på det här området hittills
            är enligt vår mening inte tillräckliga. För att hindra en samhällsutveckling
            där den fria åsiktsbildningen hotas av självcensur och minskad
            attraktivitet för det journalistiska yrket bör ytterligare åtgärder
            enligt vår mening vidtas för att värna tryck- och yttrandefriheten
            och motverka hot, våld och andra olagliga angrepp mot journalister
            och medieredaktioner. Det handlar bland annat om att stärka det
            straffrättsliga skyddet för journalister och att stärka polisen
            och det svenska rättsväsendet.
          </p>
        </div>
        <div xml:id="i-Hpdv7wJnb2VNq7DLY7YfTY" type="signatureBlock">
          <list xml:id="i-16KtVrDqocAR1M4wAYxsLS">
            <item xml:id="i-NSjxpAwfqNMc22sRTfaXtZ" who="i-9Rr7JqtzHpZv84evqPH4D8" type="signature">
              Karin Enström (M)
            </item>
            <item xml:id="i-RKEBjV73iUUjpWuNEoVALd" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
            <item xml:id="i-EzBfgRT2yCRH6mCb7J1Bnx" who="i-KGa34znP4SNkFTbwiVao8N" type="signature">
              Erik Ottoson (M)
            </item>
            <item xml:id="i-E5PED2eTUDuMcXfx3Jjzsn" who="i-JVJBMZFMJK5YHSMqRKfcrP" type="signature">
              Lars Jilmstad (M)
            </item>
            <item xml:id="i-ECAcLGyDQeApuQXruPs1WW" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-CGVuZkgNzt5zdBsZHK1tsq" who="i-LmthhHLPxzMMpEiXSys13u" type="signature">
              Ulrika Karlsson (M)
            </item>
          </list>
        </div>
      </div>
    </body>
  </text>
</TEI>
