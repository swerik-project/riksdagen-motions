<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--ak--00199">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__199/mot_1913__ak__199-001.pdf"/>
      <div xml:id="i-FQJdPrvfgMwXiXiUeLkfvv" type="motHeader">
        <div xml:id="i-JYXyZV4rweRD9iAER17foK" type="motTitle"/>
        <div xml:id="i-6ZPhcCQNe8uqqY6XDy1aJ6" type="motSubmissionInfo"/>
      </div>
      <div xml:id="i-17fzvPNZLAhqXGWF3QoHw1" type="motBody">
        <div xml:id="i-H3zmrDoyQQfeaNVjAybbBE">
          <p xml:id="i-PjWH8ivt3XcTshQ8vqfKjy">
            Motioner i Andra kammaren, Nr 199. 1
          </p>
          <p xml:id="i-8WDE64ebdgK19FCX1RJ1To">
            Nr 199.
          </p>
          <p xml:id="i-LPEd53cXode9JrxgntDVRS" type="titleString">
            Av herr Lindhagen, om begränsning av tiden för giltigheten av
            meddelat tillstånd att överbygga kungsådra m. m.
          </p>
          <p xml:id="i-UC641txwdjcAmdkRxoin7S">
            Den nutida bolagsbildningen är en mäktig hävstång för företag-
            samhet och ekonomiskt framåtskridande. Men den har också sin baksida,
            som kan betecknas såsom fruktansvärd. Denna företagsamhet är nämligen
            enskild. Dess drivfjäder och ideella mål är därför icke att göra
            människorna lyckliga, utan för att skaffa vinst åt aktieägarna.
            När en sådan makt såsom ock är förhållandet strävar att bliva
            herre över både det fasta produktionsmedlet jorden och det rörliga
            produktionsmedlet penning- kapitalet, kan man förstå vilka svårigheter
            måtte uppstå för det besitt- ningslösa fertalet av folket. Under
            sådana förhållanden är det en livsfråga för detta flertal just
            nu, att staten, som representerar alla, behåller de produktionsmedel
            var- över densamma förfogar och i all synnerhet sin jordegendom.
            Under ett århundrade ha de enskilda intressena fått plocka åt
            sig opåtalt både det ena och det andra av dessa domäner. Det varslar
            emellertid som om det allmänna rättsmedvetandet nu skulle börja
            vakna något samt kräva en räfst uti alla dessa mysterier. Statsmakten
            måste slå vakt om sina gamla domäner och jorddonationer och därvid
            även söka återvinna vad som obehörigen frångått staten. Under
            sådana förhållanden måste det väl anses särdeles obefogat att
            staten avhänder sig besittningsrätt för all framtid av vad det
            allmänna ännu har i sin besittning. Ett sådant avhändande i oträngt
            mål äger rum genom det tillstånd Kungl. Maj:t fortfarande utfärdar
            för över- byggande av »kungsådra» på evärdelig tid. Den gamla
            kungsådran beskrives 1 den senaste författningen av den 30 december
            1880 om jordägares rätt över vattnet å hans grund på följande
            sätt: »Där kungsådran av ålder varit, skall den fortfarande Bihang
            till Riksdagens protokoll 1913. 4 saml. 76 häft. (Nr 199.) 1
          </p>
          <pb facs="riksdagen-motions-pdf/data/1913/mot_1913__ak__199/mot_1913__ak__199-002.pdf"/>
          <p xml:id="i-3knJTeNoXrNf5e5GSvinMk">
            2 Motioner i Andra kammaren, Nr 199.
          </p>
          <p xml:id="i-X97yk1GwfqohR8nkxfEz4F">
            lämnas öppen för allmän samfärdsel, för flottning och för fiskens
            gång eller annat allmänt ändamål, så ock till bevarande av enskild
            rätt, som av ådran är beroende. Kungsådran skall, så framt den
            ej är annorledes bestämd, anses framgå i djupaste vattnet och
            beräknas till en tredjedel av vattendragets bredd vid vanligast
            förekommande lågt vattenstånd.» När dispositionsrätten till ett
            vattenfall i dess helhet tillhör en- skilda, köper man hela kraftkällan
            med stränder och betalar en rund summa utan att klaga. Men finnes
            kungsådra uti vattnet, då fordras såsom en oundgänglig samhällsangelägenhet,
            att dess krav väsentligen tillfaller strandköparen såsom god pris
            bara, varefter presentens värde till sist hamnar icke hos industrien,
            utan hos dem, som sälja industri- aktier på fondmarknaden. Det
            är detta anspråk kungsådrafrågan rör sig om. Med strandägarens
            påstådda så kallade lagfästa rätt till vattnet i kungsådra förhåller
            det sig till en början på det sättet, att den icke kan vid domstol
            utsökas. Praktiskt taget finns således ingen juridisk rätt. Den
            myckna juridik, som ödslats och ytterligare ställes i utsikt för
            detta rättsanspråksbestyrkande, mäktar således under inga omständigheter
            komma med några gåvor. Den försjunker dessutom i gissningar rörande
            vad gångna tiders lagstiftare menat. Om de döda ingenting annat
            än gott, heter det visserligen. Men framfarna lagstiftare ha säkerligen
            liksom de nutida sällan tänkt eller menat någonting alls utöver
            vad de uttryckligen nedskrivit. Någon på moralen grundad rätt
            för strandägaren kan ännu mindre spåras. Kungsådrans vatten är
            en produkt av ovanliggande nederbörds- områden, och vattenkraftens
            nutida värde är en skapelse av samhälls- konjunkturerna. Strandägaren,
            gammal eller ny, har intet legitimt krav på en evärdelig present
            av kungsådrans vattenkraft. Det är väl därför uti övriga europeiska
            länder vattnet i allmänhet rättsligen tillhör det allmänna. Vårt
            kungsådrebegrepps vagga stod också i de tider, då allmänningsrätten
            och regalrätten hos oss omhägnades. Kungsådrans lagfästande kan
            måhända naturligast förklaras såsom en kompromiss mellan dessa
            nya samhällssträvanden och gammal skandi- navisk individualistisk
            rättsuppfattning. Den enda juridik därför, som här betyder något,
            är den gamla rättsregeln »beatus possidens» eller lycklig den,
            som har besittnings- rätten, och ännu lyckligare givetvis den,
            vilken, såsom i detta fall är händelsen, fått sig förfoganderätten
            tillagd genom klar lag. Den lycklige besittningshavaren är här
            de allmänna intressena. Dessa växla dock med tiderna. Lagen uppräknar
            några intressen, som gjorde sig gällande
          </p>
          <pb facs="riksdagen-motions-pdf/data/1913/mot_1913__ak__199/mot_1913__ak__199-003.pdf"/>
          <p xml:id="i-8eTCNDz5K3425zMHYPkW3x">
            Motioner i Andra kammaren, Nr 199. 3
          </p>
          <p xml:id="i-Pmw3ZkTNEDLSqHHCnbfNX6">
            redan då lagen stiftades. Men den förbehåller ock kungsådrans
            vatten för »annat» allmänt ändamål, således även för kommande
            tiders nya intressen. Målsmannen för de allmänna intressena är
            staten. Eller rättare sagt de förra är en integrerande del av
            staten själv. Statsmakten har således rätt och plikt att vara
            med i frågan om utbyggandet av ett vattenfall, där kungsådran
            finnes. Själva överbyg- gandet av ådran har därför måst tillåtas
            genom särskild lagstiftning. Men dessutom har ifrågasatts, att
            det allmänna skall betinga en arrende- avgift (koncessionsavgift)
            för upplåtelsen samt vidare att en koncession, som ej bör uppskjutas,
            dock av den anledningen skall förbindas med en viss ej alltför
            lång tidsbegränsning. Detta senare ingalunda för att sedan utan
            vidare återta koncessionen, utan för att få andrum att ordna dessa
            saker både i ena och andra avseendet. En tidsbegränsning framhålles
            nu från många industriidkares sida icke vara antaglig. Vid enskilda
            gemytliga tillfällen undfaller mången dock det medgivandet, att
            villkoret kanske ej är så farligt. Utåt måste man emellertid föra
            ett annat tal. Ty nu eller aldrig gäller det. Man kan ju förstå,
            att betänksamhet lätt uppstår hos mången inför det obekanta i
            koncessionens förnyelse. Men även vattenkrafts- industrien får
            väl räkna med att den står under statsmakterna och får lita till
            dess avgörande. Vattenbyggare i övriga Europa nödgas i gemen underkasta
            sig en ganska kort tidsbegränsning i koncession å hela anläggningen.
            Och då häremot plägar svaras, att förhållandena hos oss äro ahnorlunda,
            så måste man spörja sig, vari dessa avgörande olikheter bestå
            och om statsmakterna hos oss skulle vara mera minder- värdiga
            än de utländska. Kapitalet är vant att underkasta sig vida större
            och oberäkneligare risker i konjunkturer, konkurrens och även-
            tyrligheter av olika slag. En tidsbegränsning är icke heller för
            våra förhållanden något nytt hugskott bara. Saken har sin förhistoria.
            År 1896 beslöt Riksdagen begära förslag till lagstiftning för
            under- lättande av vattenfallens tillgodogörande. Detta skulle
            avse dels rätt att överbygga kungsådra, dels rätt till expropriation
            för framdragande av elektriska kraftledningar. Den förra frågan
            framlades sedan av regeringen för 1899 års Riksdag, och förslaget
            innehöll ett medgivande av kungsådrans över- byggande $t. o. m.
            för all framtid. Ingen uppmärksammade då, att ett sådant avhändande
            av de allmänna intressenas besittningsrätt till kungs- ådran utan
            vidare kunde ha sina betänkligheter, och förslaget gick där- för
            omärkt igenom. Hade en framställning emellertid skett, så lider
          </p>
          <pb facs="riksdagen-motions-pdf/data/1913/mot_1913__ak__199/mot_1913__ak__199-004.pdf"/>
          <p xml:id="i-JRV2EF4jNEUvpbm46QRU55">
            4 Motioner i- Andra kammaren, Nr 199.
          </p>
          <p xml:id="i-HSfduDc9Pmm9nNRNjVzPwj">
            det inget tvivel, att Andra kammaren på den tiden skulle ha bifallit
            en tidsbegränsning i själva lagen för att vinna rådrum, och saken
            skulle ha varit klar och vi skulle kommit från de nuvarande bekymren
            i ämnet. Påföljande år, 1900, framlades för Riksdagen det andra
            begärda förslaget om expropriationsrätt för kraftledningar. Åven
            denna kon- cession föreslogs av regeringen skola meddelas sökande
            för evärdelig tid. Då blev emellertid det betänkliga även i ett
            sådant förslag upp- märksammat, och motion "väcktes bland annat,
            att lagstiftningen borde byggas på koncession endast för vissa
            tider i sänder samt betalning av en årlig koncessionsavgift. Andra
            kammaren biföll i huvudsak denna framställning, men Första kammaren
            avslog den och frågan förföll för den gången. Regeringen återkom
            1902 med ett förslag, som innehöll några förbättringar till jordägarnas
            förmån, men bibehöll bestämmelserna om evärdelig koncession utan
            ersättning. Ny framställning gjordes i Andra kammaren av enahanda
            innehåll som förra gången, och då det blev uppenbart, att Andra
            kammaren var sinnad att vidhålla sin förra stånd- punkt, åtminstone
            i frågan om tidsbegränsning, böjde sig slutligen Första kammaren
            och genom sammanjämkning framkom nu gällande lagstiftning om högst
            40-årig koncessionstid för kraftledningar. Både 1900 och 1902
            hade med synnerlig skärpa från såväl rege- ringens som Första
            kammarens sida framhållits att en evärdelig kon- cession vore
            den oundgängliga förutsättningen för att någon kunde inlåta sig
            på vattenfallens utbyggande. Men när sedan lagen i alla fall kom
            med sin tidsbegränsning, så har det visat sig att dessa far- hågor
            icke alls besannats. Efter dessa erfarenheter och då regeringen
            trots sin befogenhet ej bland villkoren för koncessioner för överbyggande
            av kungsådra jämväl upptog åtminstone tidsbegränsning, var det
            klart, att försummel- sen 1899 måste bli uppmärksammad och försök
            till rättelse göras. När Riksdagen således år 1904 begärde revision
            av lagstiftningen om vattenrätt, fogades till lagutskottets betänkande
            en reservation, däri yrkades, att i Riksdagens motivering skulle
            särskilt påpekas försummel- sen i fråga om lagstiftningen om kungsådra.
            »Samma skäl», heter det i reservationen, »som talade för bland
            annat 1902 års beslut, borde även föranleda, att det allmänna
            ej för all framtid avhänder sig förfogande- rätten över vattenkraften
            i kungsådra och att även den möjligheten hålles öppen att utarrendering
            kan ske mot upptagande av en viss avgäld.» I denna reservation
            instämde bland andra den nuvarande statsministern
          </p>
          <pb facs="riksdagen-motions-pdf/data/1913/mot_1913__ak__199/mot_1913__ak__199-005.pdf"/>
          <p xml:id="i-3Zp8GaiX7XLKT3DYDknebS">
            Motioner i Andra kammaren, Nr 199. 5
          </p>
          <p xml:id="i-SbXKnrGUnbeMfiCFGy9idJ">
            Staaff. Förslaget att i motiveringen intaga nämnda förbehåll
            vann dock ej Riksdagens bifall. r 1907 väcktes särskilt förslag
            om tidsbegränsning 1 själva lagen för överbyggande av kungsådra.
            Frågan om koncessionsavgift upptogs ej den gången för att icke
            öka motståndet. Lagutskottet gillade en- hälligt tanken, men hemställde;
            att regeringen måtte anmodas att göra tids- begränsning av högst
            40 år, intill dess ny vattenrättslagstiftning kommit till stånd.
            Emellertid väckte saken ett oväntat starkt motstånd även i Andra
            kammaren från industriens talesmän och frågan föll den gången.
            År 1909 upprepades framställningen om tidsbegränsningen, dock
            med den förändringen att medan år 1907 en tidsbegränsning av högst
            40 år begärdes, föreslogs nu att »vid meddelande av tillstånd
            till över- byggnad av kungsådra göres sådan begränsning av tiden
            för tillståndet, som kan för olika fall anses av förhållandena
            påkallad». I lagutskottet tillstyrkte sedan sex reservanter från
            Andra kammaren förslaget, och kammaren antog denna gång förslaget,
            vilket dock afslogs af Första kammaren. Det har sedan väckt ett
            stort uppseende inom industrikretsar, att advokatfiskalen i kammarkollegium
            Axel Klockhoff i sitt utlåtande förra året över en begärd koncession
            av överbyggande av kungsådra i Skall- böleforsen i Ljungan hemställt
            om att koncessionen måtte nu till en början ställas på en viss
            tid eller, såsom han exempelvis föreslog, 75 år. Vattenkraftsföreningen
            gick 1 anledning därav till och med in till regeringen med en
            petition, däri föreningen angrep alla dessa »projekt av kronans
            ämbetsmän, dessa upprepade anfall mot strandägarens lag- farna
            rätt till vattnet» samt uttalade hurusom det vore »lyckligt, om
            dessa kronans ämbetsmän för framtiden ville taga den hänsyn till
            sagda industri, att de icke genom hugskott onödigtvis försvårade
            dess tillvaro och utveckling». Det må häremot erinras, att advokatfiskalens
            hemställan om en tidsbegränsning icke var värre enastående än
            att alla vattenbyggare i övriga Europa få underkasta sig den beträffande
            hela vattendraget, att det hos oss har en förebild i 1902 års
            lagstiftning om kraft- ledningar, att det uttryckligen år 1904
            förordades bland annat av lan- dets nuvarande statsminister, att
            det enhälligt tillstyrktes av 1907 års lagutskott och att det
            påyrkades av 1909 års Andra kammares majoritet. Däremot kan med
            skäl anmärkas mot advokatfiskalens förslag, att en tid av 75 år
            är ett alldeles för långt provisorium för att vinna det rådrum
            för frågans definitiva lösning som erfordras. Ifall här som vid
            elektriska kraftledningar fastställts i lagen en koncessionstid
            av 40
          </p>
          <pb facs="riksdagen-motions-pdf/data/1913/mot_1913__ak__199/mot_1913__ak__199-006.pdf"/>
          <p xml:id="i-GTwHcTTaoCdy3FwK6Gfk4B">
            6 Motioner i Andra kammaren, Nr 199.
          </p>
          <p xml:id="i-TFTKtvjdrwUdkbUuSut11S">
            år, skulle det säkert visa sig, att de stora farhågorna skulle
            även 1 detta fall utebli. Allra minst kan det inträffa, såsom
            också hotats, att kapitalet skulle vända sig till utlandet, ty
            där möter det överallt just dylika korta tidsbegränsningar för
            koncession på kraftanläggningar. Då nu emellertid även den nya
            regeringen avgjort denna sak väsentligen i överensstämmelse med
            storindustriens och vattenkrafts- föreningens önskningar, återstår
            det för den, som från början stritt för kungsådrans bibehållande
            såsom en allmän tillhörighet, ingenting annat än att fortsätta
            med opinionsyttringarna genom fortsatt fram- läggande liksom även
            1904, 1907 och 1909 av de förslag till åtgärder, som erfordras.
            Enligt de nuvarande bestämmelserna har regeringen rättighet att
            stadga tidsbegränsning. Något undantag i detta avseende är icke
            in- rymt uti den allmänna rätt, som är tillagd Konungen att stadga
            kon- cessionsvillkor. Det överensstämmer också med själva lagstiftningens
            anda. Lagutskottet hemställde jämväl 1907 enhälligt, att regeringen
            måtte begagna sig av en sådan rätt. Av enahanda skäl är regeringen
            oförhindrad att fastställa en arrendeavgift tills vidare för de
            stora eko- nomiska värden, som genom koncessionen överlämnas.
            Vill man emellertid vara fullständigt trygg för att dessa ange-
            lägenheter bliva iakttagna av regeringarna, är det ur själva sakens
            synpunkt tryggast, att dessa koncessionsvillkor uttryckligen uppräknas
            i själva lagen. Ett talande exempel på vilka äventyrligheter den
            obegränsade rätten att överbygga kungsådra kan få i speciella
            fall innefattar exemplet från Gullspångsälven, där ett bolag fick
            sådan rätt. Därmed följde ock möjlighet att uppdämma den stora
            sjön Skagern, varigenom en myckenhet småbönder kring sjöns stränder
            hotades i sin existens. »Det stora folkkriget kring sjön Skagern»,
            som i följd härav uppstod, har låtit mycket tala om sig. S. Nordström
            i Höglunda väckte i an- ledning därav år 1911 en riksdagsmotion,
            som med en längre moti- vering förordades av fem reservanter i
            lagutskottet. Motionen vann ej då Andra kammarens bifall. Men
            detta »krig» skall nog få betydelse- fulla verkningar. På grund
            av vad som sålunda anförts, hemställes,
          </p>
          <p xml:id="i-YUtHdopPTcCodunNATgLEu">
            att Riksdagen ville för sin del besluta i 8 &amp; av lagen den
            30 december 1880 angående jordägarens rätt över vattnet å hans
            grund införa uttryckligt stad- gande därom, att tillstånd till
            överbyggande av kungs-
          </p>
          <pb facs="riksdagen-motions-pdf/data/1913/mot_1913__ak__199/mot_1913__ak__199-007.pdf"/>
          <p xml:id="i-HD8eiLQ4gEhs1EoXiX4rfs">
            Motioner i Andra kammaren, Nr 199. 7
          </p>
          <p xml:id="i-W7Yz5aeUoUq7RqMmF9zmS5">
            ådra skall meddelas endast på viss tid ej överstigande 40 år
            samt en skälig avgift bestämmas för den upp- låtna vattenkraften;
            eller, om detta ej anses böra bifallas, att Riks- dagen ville
            hos Kungl. Maj:t omedelbarligen anhålla, att vid meddelande av
            koncession för överbyggande av kungsådra sådana bestämmelser,
            som ovan sägs, måtte inflyta bland koncessionsvillkoren.
          </p>
          <p xml:id="i-M5arf3kGFY59UhTj3ZYmHu" type="date">
            Stockholm den 26 januari 1913.
          </p>
          <div xml:id="i-Ma9WZTSPmEbn75z4BXDgp2" type="signatureBlock">
            <list xml:id="i-bty4e2jeeiSHXag2V5Tde">
              <item xml:id="i-NJ5WtRRoXDAqYCkCWp2ALQ" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
        </div>
      </div>
    </body>
  </text>
</TEI>
