<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00250">
  <teiHeader>
    <fileDesc>
      <titleStmt>
        <title>Krav på svenska för medborgarskap</title>
        <author corresp="i-9Kt7koTgzUZUA9ovNXYdWj i-MtQDAwnav9eHyeftxbQLvf">av Marietta de Pourbaix-Lundin och Inger René (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krav på svenska för medborgarskap</title>
          <idno type="rdwebb">GU02Sf250</idno>
          <rs type="number">Sf250</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf250/text</ref>
          <ref type="dokument_url_html">http://data.riksdagen.se/dokument/GU02Sf250</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf250</ref>
          <ref type="doc">http://data.riksdagen.se/fil/832D132D-34F7-43D9-B34B-95F996DB43F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V5YPaQ49kiezdjCLyTSmdU" type="signed"/>
        <correspContext corresp="i-V5YPaQ49kiezdjCLyTSmdU">
          <note type="signatory" corresp="i-9Kt7koTgzUZUA9ovNXYdWj"/>
          <note type="signatory" corresp="i-MtQDAwnav9eHyeftxbQLvf"/>
        </correspContext>
        <correspAction xml:id="i-RFSruNyJhSpe7vtR64MaN1" type="referral">
          <date when="2006-11-07"/>
        </correspAction>
        <correspAction xml:id="i-SWHiXifLFPTqHNir9t38Fz" type="dismissal">
          <date when="2006-11-07"/>
        </correspAction>
        <correspAction xml:id="i-Scq7iKHasMetzt7uuJWV2N" type="numbering">
          <date when="2006-11-01"/>
        </correspAction>
        <correspAction xml:id="i-KvH2eAGPLVTSksMwbf3Hay" type="submission">
          <date when="2006-10-31"/>
        </correspAction>
        <correspAction xml:id="i-65J8B3J6o7n8kd8vyaFxkH" type="transfer">
          <date when="2006-10-30"/>
        </correspAction>
        <correspAction xml:id="i-VaHzhah6ujNRvAMovFSeD7" type="assigned"/>
        <correspContext corresp="i-VaHzhah6ujNRvAMovFSeD7">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GBzKeSWQcn2H8tcVmRE1ju">
            Förslag till riksdagsbeslut
          </head>
          <p xml:id="i-PcuQ6A7AvPwcxTaC7BFKWj">
            Riksdagen begär att regeringen lägger fram förslag till sådan
            ändring i lagen (2001:82) om svenskt medborgarskap att test av
            kunskaperna i svenska språket ingår som ett kriterium för att
            få svenskt medborgarskap.
          </p>
        </div>
        <div type="motContent">
          <head xml:id="i-N7AqFSVTjYHD9r31PxY9Ns" type="h1">
            Krav på svenska för medborgarskap
          </head>
          <head xml:id="i-3yy3Zn355H6uunhDJw3ETK" type="h1">
            Motivering
          </head>
          <p xml:id="i-TsGnV7nTF5xrPZudgASeML">
            På några decennier har Sverige gått från ett etniskt homogent
            samhälle till att bli ett av Europas mest mångkulturella. Många
            av de människor som kommit till Sverige har haft drömmar och ambitioner
            om ett bättre liv för sig själva och för sina barn. Ofta har de
            fått sina förhoppningar grusade. Alltför många lyckas inte ta
            sig in i det svenska samhället. En av barriärerna är språket.
            I dagens samhälle är det kunskap och kompetens som är inträdesbiljetten
            till arbetsmarknaden, och språket är nyckeln.
          </p>
          <p xml:id="i-2ZB79hhKmteZu8YHdZ4M4H">
            Språket spelar en avgörande roll i människans liv. Genom att
            lära sig ett nytt språk skaffar man sig insikter i och förståelse
            för ett nytt samhälle med kanske ett annat kulturmönster än vad
            man är uppvuxen med. Att flyktingar/invandrare inte lär sig svenska
            tillräckligt bra är ett allvarligt samhällsproblem och inte endast
            en skol- eller utbildningsfråga. Det handlar om delaktighet i
            samhället, hur man kan påverka sina egna livsförhållanden, hur
            man kommunicerar med t.ex. dagis, skola och äldrevård och hur
            man får sin röst hörd i en politisk församling. Att inte förstå
            språket utgör ett hot mot medverkan i ett lands demokratiska utveckling.
          </p>
          <p xml:id="i-CDd7BV2zCheD3AbXRU1sbh">
            Bristande språkkunskaper är också ett bekymmer i invandrarfamiljer.
            Barnen lär sig snabbt svenska på dagis och i skolan medan föräldrarna
            fortsätter att tala sitt hemlands språk. Barnen blir svenska med
            svenska värderingar och kunskaper om det svenska samhällets normer
            och kultur. Föräldrarna tittar på TV från hemlandet, läser tidningar
            från hemlandet, umgås med landsmän och lever kvar med hemlandets
            kultur och normsystem. Det svens ka samhället torde i åtskilliga
            fall visa upp en helt skild bild för flertalet ungdomar jämfört
            med den bild som deras föräldrar har. Risken är stor att det blir
            spänningar, problem och bristande förståelse mellan barn/ungdomar
            och föräldrar när normsystem kolliderar.
          </p>
          <p xml:id="i-LhUpwG56jjFKmH3wS7GfsK">
            Nyckeln till framgång i det nya landet är språket. Syftet med
            undervisningen svenska för invandrare måste vara att en individ
            skall få möjlighet att skaffa sig så goda kunskaper i svenska
            att hon eller han kan fungera både i samhället och på arbetsmarknaden.
            Ett annat syfte skulle kunna vara att möjliggöra ett svenskt medborgarskap.
            Vore det så att det bl.a. krävdes grundläggande kunskaper i svenska
            språket för att kunna erhålla svenskt medborgarskap skulle säkert
            fler mer aktivt delta i sfi-undervisningen.
          </p>
          <p xml:id="i-8ScAfgUayFfMFVyuU3Wa74">
            Vi anser att minimikrav för svenskt medborgarskap borde vara
            kunskaper i svenska språket. Lagreglering av detta bör införas,
            liksom en reglering av på vilket sätt sådana kunskaper skall kunna
            dokumenteras. En sådan reglering bör medge sådana undantag som
            är föranledda av den sökandes ålder eller andra särskilda omständigheter
            som gör det orimligt att hävda kunskapskravet fullt ut.
          </p>
          <p xml:id="i-NBbJ3ecuyE7N9T7DYeBK4n">
            Ett sådant krav för medborgarskap är inte att betrakta som ett
            hinder utan snarare som ett gemensamt ansvar för samhället och
            den enskilde. Genom kravet ökar de enskilda individernas möjligheter
            på arbetsmarknaden, i samhället och i livet i det nya hemlandet.
            Medborgarskap är inte en fråga om pappersexercis. Det är en reell
            markering av en djupare relation till Sverige. Då är naturligtvis
            förmågan att tala och förstå det svenska språket en viktig del
            av den nya medborgarens förutsättningar för att verkligen känna
            och kunna ge uttryck för denna djupare relation.
          </p>
          <p xml:id="i-2mpdqyraCCcqAe6mNNvUu5">
            I många EU-länder, t.ex. Danmark, Finland, Tyskland, Nederländerna,
            Spanien och Portugal, finns, förutom en hel del andra krav, även
            krav på att kunna förstå och göra sig förstådd på respektive lands
            språk för att erhålla medborgarskap. Andra länder som också har
            olika former av språktest som villkor för medborgarskap är Bosnien-Hercegovina,
            Estland, Kroatien, Schweiz, Tjeckien, Turkiet, Ungern, Ukraina,
            Australien och Kanada.
          </p>
          <p xml:id="i-8KB2sPfd4kxt2XThRe5FH2">
            Att inte ställa krav på kunskaper i svenska för svenskt medborgarskap
            är att inte bry sig. Man gör i så fall invandrare och flyktingar
            en stor björntjänst.
          </p>
        </div>
        <div type="motSignatures">
          <list>
            <item xml:id="i-B52m7uXX73xTYLLCWve2hN" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
            <item xml:id="i-PDzB897FaPPepqBUmHrA8W" who="i-MtQDAwnav9eHyeftxbQLvf">
              Inger René (m)
            </item>
          </list>
        </div>
      </div>
    </body>
  </text>
</TEI>
