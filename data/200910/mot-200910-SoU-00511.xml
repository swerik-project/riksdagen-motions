<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00511">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 9 Hälsovård, sjukvård och social omsorg</title>
          <idno type="rdwebb">GX02So511</idno>
          <rs type="number">So511</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So511/text</ref>
          <ref type="dokument_url_html">http://data.riksdagen.se/dokument/GX02So511</ref>
          <ref type="dokumentstatus_url_xml">http://data.riksdagen.se/dokumentstatus/GX02So511</ref>
          <ref type="doc">http://data.riksdagen.se/fil/AA199703-F1FE-4329-BB5E-B429DB46896E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CW35f3yqahMUaDe2CXuTax" type="signed"/>
        <correspContext corresp="i-CW35f3yqahMUaDe2CXuTax">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-LvGGQmsa3pJhmqPUNQ8GYn" type="numbering">
          <date when="2009-10-06"/>
        </correspAction>
        <correspAction xml:id="i-P6NmYCGLfJEZS1WmsVUaco" type="submission">
          <date when="2009-10-05"/>
        </correspAction>
        <correspAction xml:id="i-B83tFdtbsDewdNtQubqcSh" type="transfer">
          <date when="2009-10-05"/>
        </correspAction>
        <correspAction xml:id="i-6Uby7mS49cYuW6ht7Eot6M" type="assigned"/>
        <correspContext corresp="i-6Uby7mS49cYuW6ht7Eot6M">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MsBXDAhwJm28djLBQk49Ps" type="motBody">
        <div xml:id="i-T7SyL8JDRyjEeuXopPEbtq" type="motProposal" subtype="förslag">
          <head xml:id="i-Jwns1KtjG3cNBD528p1DQ">
            Förslag till riksdagsbeslut
          </head>
          <p xml:id="i-Me2DrvUwSFRzDZ4FozRaPu">
            Riksdagen beslutar med följande ändringar i förhållande till
            regeringens förslag anslagen under utgiftsområde 9 Hälsovård,
            sjukvård och social omsorg enligt uppställning:
          </p>
          <table xml:id="i-X7aRnfYjjhsckpqMNdx4U4">
            <row xml:id="i-RW8qhHxaKM9AHs387KpV7L">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Anslagsförändring (tkr)
              </cell>
            </row>
            <row xml:id="i-WBXh3zEzs6hfLsWYz9graq">
              <cell>
                1:4
              </cell>
              <cell>
                Tandvårdsförmåner m.m.
              </cell>
              <cell>
                6 593 310
              </cell>
              <cell>
                1 350 000
              </cell>
            </row>
            <row xml:id="i-NNe3jQiB76rfmP4RRf4HZh">
              <cell>
                1:5
              </cell>
              <cell>
                Bidrag för läkemedelsförmånerna
              </cell>
              <cell>
                23 200 000
              </cell>
              <cell>
                25 000
              </cell>
            </row>
            <row xml:id="i-6DCyQq7SUq3KnTKaDxDV3X">
              <cell>
                1:6
              </cell>
              <cell>
                Bidrag till hälso- och sjukvård
              </cell>
              <cell>
                522 505
              </cell>
              <cell>
                91 000
              </cell>
            </row>
            <row xml:id="i-HRRF87DAZCXR9Gujd6uTvD">
              <cell>
                1:8
              </cell>
              <cell>
                Bidrag till psykiatri
              </cell>
              <cell>
                889 938
              </cell>
              <cell>
                115 000
              </cell>
            </row>
            <row xml:id="i-BCchv2eKUEYUcdpiLvquiE">
              <cell>
                1:9
              </cell>
              <cell>
                Prestationsbunden vårdgaranti
              </cell>
              <cell>
                1 000 000
              </cell>
              <cell>
                1 000 000
              </cell>
            </row>
            <row xml:id="i-FbCHSrfwpUmmF5vuoZfk1z">
              <cell>
                2:8
              </cell>
              <cell>
                Insatser mot hiv/aids och andra smittsamma sjukdomar
              </cell>
              <cell>
                145 502
              </cell>
              <cell>
                10 000
              </cell>
            </row>
            <row xml:id="i-MGX7SNYnScijJ2AnH8BsFH">
              <cell>
                3:4
              </cell>
              <cell>
                Omsorgslyft handikappomsorgen
              </cell>
              <cell>
                100 000
              </cell>
            </row>
            <row xml:id="i-eJbgcFZL8zoSEp9BBZKBy">
              <cell>
                3:3
              </cell>
              <cell>
                Bidrag till handikapporganisationer
              </cell>
              <cell>
                182 742
              </cell>
              <cell>
                10 000
              </cell>
            </row>
            <row xml:id="i-VejRL7vZ2WH2VysMvDSmwm">
              <cell>
                5:2
              </cell>
              <cell>
                Omsorgslyft äldreomsorgen
              </cell>
              <cell>
                200 000
              </cell>
            </row>
            <row xml:id="i-CF9iu8kEbDnxnfCpQDSB5T">
              <cell>
                6:2
              </cell>
              <cell>
                Bidrag till utveckling av socialt arbete m.m.
              </cell>
              <cell>
                189 045
              </cell>
              <cell>
                203 000
              </cell>
            </row>
            <row xml:id="i-JPAowVyP5M8qXtw1R2KXJF">
              <cell>
                9:1
              </cell>
              <cell>
                Socialstyrelsen
              </cell>
              <cell>
                864 833
              </cell>
              <cell>
                7 000
              </cell>
            </row>
            <row xml:id="i-LyHAVoYDV8SbFHNqU5EiZn">
              <cell>
                Summa:
              </cell>
              <cell>
                929 000
              </cell>
            </row>
          </table>
        </div>
        <div xml:id="i-JkbonvadpsVJikQ21LDu1f" type="motContent">
          <head xml:id="i-JN6ARx4PVYC4BpyeoFkVA8" type="h1">
            Sammanfattning av Vänsterpartiets förslag
          </head>
          <p xml:id="i-2NrF4A9wB7MffwAHoTei9j">
            Det viktigaste för att i det allvarliga ekonomiska läget säkerställa
            en hög kvalitet inom omsorgen och hälso- och sjukvården är att
            göra kraftiga resurstillskott till kommuner och landsting. Vänsterpartiet
            anslår därför under utgiftsområde 25 för detta ändamål 10 miljarder
            utöver regeringen i generella statsbidrag och tillfälliga konjunkturstöd.
            För 2011 och 2012 anslår inte regeringen en enda krona i ökade
            generella statsbidrag eller konjunkturstöd och vi avsätter då
            20 respektive 15 miljarder kronor mer än regeringen. Genom en
            aktiv krispolitik säkras god kvalitet inom vård och omsorg, samtidigt
            som jobb skapas.
          </p>
          <p xml:id="i-JoieP4CCvW7gcBRyfsivJL">
            Vidare fortsätter Vänsterpartiet i årets budget sin satsning
            på tandvård, psykiatri och tillgänglighet. När det gäller tandvård
            avsätter vi pengar för att göra denna tillgänglig för asylsökande
            och papperslösa. Bidrag till handikapporganisationer är anslag
            som räknas upp. Vi anser att regeringens förslag till så kallad
            prestationsbunden vårdgaranti i stället ska satsas på verklig
            förbättring av vården i form av fler anställda och bättre tillgänglighet.
          </p>
          <p xml:id="i-UE5xMX59cR5YkhD1KpbYKX">
            Vi vill genomföra stora satsningar på ett s.k. omsorgslyft inom
            både äldreomsorgen och handikappomsorgen. Inom dessa områden satsar
            vi såväl på kompetensutveckling som på utbildning och nyanställningar.
            Vi avslår regeringens satsningar på värdighetsgaranti och program
            för äldreomsorgen eftersom dessa leder i fel riktning. I stället
            satsar vi medel på en god äldreomsorg för alla med fokus på äldres
            psykiska hälsa, multisjuka äldre och möjligheten till äldreomsorg
            på egna modersmålet.
          </p>
          <p xml:id="i-AaXQXz5cFgkQt3ypuYpEcN">
            Andra viktiga områden är permanent finansiering av brottsofferjour
            för hbt-personer liksom en satsning på förlossningsvård i glesbyggd
            och en informationskampanj om hiv och säkert sex. Vi vill utöka
            subventioneringen av speciallivsmedel till att gälla upp till
            19 år. Resurskvinnojourer för missbrukande och psykiskt sjuka
            kvinnor och satsningar på ett barnriskcentrum är ytterligare viktiga
            satsningar.
          </p>
          <p xml:id="i-Ax9T4G9jngV3WKFLyYyVpz">
            Vänsterpartiet avsätter 8 miljarder kronor som ett konjunkturellt
            investeringsstöd till kommunsektorn. Detta ska bland annat särskilt
            verka för ökad tillgänglighet för personer med olika typer av
            funktionsnedsättning. Investeringsstödet kommer att underlätta
            för kommunsektorn att nå det handikappolitiska målet enkelt avhjälpta
            hinder under 2010. Större delen av det stödet redovisas under
            utgiftsområde 25.
          </p>
          <head xml:id="i-Q2HnNmWXEzqnwaMQnaQj58" type="h1">
            Tandvårdsförmåner
          </head>
          <p xml:id="i-QbekXZhtV7fbj6mD89ur8Z">
            Vänsterpartiet tycker att det är dags att vi inser att god tandvård
            är en verklig klassfråga. Regeringens reform har snarare förstärkt
            detta än förbättrat fördelningspolitiken. Den stora satsning som
            regeringen gjort har i större utsträckning inneburit att människor
            fått dyrare tandvård än tvärt om. Den mycket dyra och krångliga
            administrationen har också gjort att kostnaderna för den enskilde
            individen när det gäller förebyggande tandvård snarare ökat än
            minskat. Regeringens reform lämnar helt den grupp som kanske är
            i störst behov av en reform i sticket eftersom den inte ger ersättning
            för kostnader under 3 000 kronor.
          </p>
          <p xml:id="i-UEh939EYPmGzXiLUrEAQid">
            Vänsterpartiet anser att det nu är dags att ta ett steg mot en
            tandvårdsreform värd namnet. Vi vill återuppta det arbete som
            Vänsterpartiet, Socialdemokraterna och Miljöpartiet inledde under
            förra mandatperioden för att genomföra en reform som gör skillnad
            för dem som mest behöver det. Inriktningen på en sådan reform
            ska vara att den ska leda fram till ett verkligt högkostnadsskydd
            liknande det som finns inom hälso- och sjukvården. För att en
            sådan reform ska vara möjlig att genomföra såväl ur ekonomiskt
            som ur praktiskt perspektiv väljer vi att fördela reformen över
            ett antal år. För att inleda arbetet för ett system med högkostnadsskydd
            avsätter Vänsterpartiet 1 300 miljoner kronor utöver regeringens
            satsning under 2010 och 2 000 miljoner kronor under åren 2011
            och 2012. Därefter fortsätter satsningen ytterligare två år för
            att uppnå en nivå med ett verkligt högkostnadsskydd.
          </p>
          <p xml:id="i-6pQwuRKnzMt7N73wYb4au3">
            För att även asylsökande och papperslösa ska ges rätt till tandvård
            på samma villkor som övriga befolkningen avsätter vi 50 miljoner
            kronor per år.
          </p>
          <head xml:id="i-RtsapSz16pTsLRqJnSDmJ8" type="h1">
            Omreglering av apoteksmarknaden
          </head>
          <p xml:id="i-7jgjcvaWNhSXKsPb81qHVG">
            Under anslag 1:6 avser regeringen att satsa 91 miljoner kronor
            i bidrag till hälso- och sjukvården eftersom den på grund av omregleringen
            av apoteksmarknaden påförs vissa samhällsnödvändiga uppgifter.
            Vänsterpartiet motsätter sig omregleringen och utförsäljningen
            av Apoteket och avslår därför detta anslag om 91 miljoner kronor.
          </p>
          <head xml:id="i-4ny71ESArwJDhvpJbSvawV" type="h1">
            Subventionerade speciallivsmedel även för ungdomar
          </head>
          <p xml:id="i-4tNGhfTNv5pXGMG7m5gXzv">
            Barn som är intoleranta eller allergiska mot vissa livsmedel
            kan i dag få ett begränsat bassortiment av vissa livsmedel från
            apoteket. Det gäller gluten- och mjölkfria specialprodukter. Barn
            upp till 16 år får då en livsmedelsanvisning. Som ett led i att
            stärka barn i en utsatt ekonomisk situation anser Vänsterpartiet
            att denna förmån ska gälla för ungdomar upp till 19 år. För att
            finansiera detta anslår Vänsterpartiet 25 miljoner kronor om året
            under anslag 1:5.
          </p>
          <head xml:id="i-KP6kRM3y6FXurw4bMKrGCo" type="h1">
            Psykiatri
          </head>
          <p xml:id="i-SfqzsHxkrKe8ZKJnMMsqJu">
            Satsningen på psykiatrin 2005 och 2006 som Vänsterpartiet gjorde
            tillsammans med den socialdemokratiska regeringen och Miljöpartiet
            var ett viktigt steg i rätt riktning för att stärka psykiatrin.
            Tyvärr har satsningarna därefter tonats ner. När nu regeringen
            gör en efterlängtad satsning är den inte bara för liten utan i
            första hand allt för kortsiktig. Att göra en långsiktig satsning
            är helt nödvändigt för att kunna genomföra den kvalitetshöjning
            som krävs inom psykiatrin, och Vänsterpartiet vill därför fortsätta
            att ge ett extra stöd till psykiatrin.
          </p>
          <p xml:id="i-Eg6uwmkNSsgHJVqHgszQpL">
            Förutom det allmänna stöd som Vänsterpartiet satsar på kommunerna
            är vårt riktade stöd till psykiatrin långsiktigt utifrån psykiatrisamordnarens
            rekommendationer. Inom utgiftsområdet utbildning visar vi också
            de satsningar som vi gör för att utbilda såväl skötare som olika
            typer av specialister inom den psykiatriska vården.
          </p>
          <p xml:id="i-9SCwsWwvpe4QqgFLpQnsef">
            Riksrevisionens (Psykiatrin och effektiviteten i det statliga
            stödet RIR 2009:10) granskning konstaterade att de statliga extrapengarna
            hade haft marginell betydelse den psykiatriska vårdens problem
            kan inte lösas med tillfälliga bidrag. Vi menar att det är viktigt
            att denna stora satsning blir verklighet, långsiktigt och strategiskt,
            och vi tillför därför psykiatrin medel för att finansiera denna
            satsning. Utöver regeringens satsning anslår därför Vänsterpartiet
            110 miljoner kronor för åren 2010 och 2011, och 2012 avsätter
            Vänsterpartiet 325 miljoner kronor utöver regeringens satsning
          </p>
          <p xml:id="i-4dJuVGrwGKsqkK3M9sXKJ7">
            Vi satsar också på det förebyggande arbetet inom psykiatrin,
            framför allt inom suicidprevention. Detta är ett mycket viktigt
            område som behöver få en permanent finansiering till skillnad
            från i dag. Därför anslår Vänsterpartiet 5 miljoner kronor utöver
            regeringens förslag till Nationella hjälplinjen år 2010 och 10
            miljoner kronor årligen för 2011 och 2012.
          </p>
          <head xml:id="i-Y1BEVuHjshmES6DgDHZTPj" type="h1">
            Prestationsbunden vårdgaranti
          </head>
          <p xml:id="i-71J6BuB7isxcUGH1CzdLjf">
            Vänsterpartiet avvisar det föreslagna anslaget om prestationsbunden
            vårdgaranti. Vi anser i stället att pengarna ska gå till en verklig
            vårdgaranti genom att satsa på antalet anställda inom vården och
            deras kompetens. Vi avsätter medel för såväl utbildning som vidareutbildning
            och anställning via olika områden i vår budget. Vi avvisar därför
            anslaget om 1 000 miljoner kronor per år till prestationsbunden
            vårdgaranti.
          </p>
          <head xml:id="i-6MdgNmZ28jG8YJFei4vVRT" type="h1">
            Insatser mot hiv/aids och andra smittsamma sjukdomar
          </head>
          <p xml:id="i-RsiPvV352BFn4sVoJD9eVr">
            Under den senaste tiden har antalet hivsmittade personer ökat
            dramatiskt. Det gäller personer inom alla riskkategorier men också
            personer utanför dessa kategorier. Det finns en oro över att vaksamheten
            och kunskapen om denna och andra smittsamma sjukdomar av liknande
            karaktär har minskat, både bland allmänheten och bland sjukvårdspersonal.
          </p>
          <p xml:id="i-TGbMLfVnmV4xRJ9VKDUxCF">
            För att minska spridningen måste det vidtas åtgärder. Vänsterpartiet
            anser att Socialstyrelsen bör ges i uppdrag att tillsammans med
            ideella organisationer genomföra en tydlig och målgruppsinriktad
            informationskampanj om hiv och säkert sex. För detta ändamål anslår
            vi utöver regeringens anslag till de ideella organisationerna
            10 miljoner kronor per år.
          </p>
          <head xml:id="i-87yCmy8qiTEE7hNwfSDWwq" type="h1">
            Omsorgslyftet inom handikappomsorgen
          </head>
          <p xml:id="i-PusFrWx5JVc6YWBgtsT3qV">
            Området för funktionsnedsättningar behöver en långsiktig satsning
            på kompetenshöjning. Personalen har ofta med sig viktiga kunskaper
            och erfarenheter men saknar utbildning om funktionsnedsättningar.
            Det finns ett stort behov av kontinuerlig kunskapshöjning om olika
            slags funktionsnedsättningar, bemötande, habiliterande och rehabiliterande
            arbetssätt samt flera andra områden.
          </p>
          <p xml:id="i-YYVuC7NXw3FYYDTJwNVPfi">
            Vänsterpartiet avser att göra en långsiktig satsning på kompetenshöjning
            av personalen inom området för funktionsnedsättningar genom att
            avsätta 2 miljarder kronor uppdelat på 10 år. För år 2010 anslår
            vi 100 miljoner kronor och därefter 200 miljoner kronor årligen.
          </p>
          <head xml:id="i-SRe78Q8gU3EadaJPvyhfrz" type="h1">
            Stimulansbidrag och åtgärder inom äldrepolitiken
          </head>
          <head xml:id="i-2k1JWJ56BKvkRUn4z6Pxop" type="h2">
            Omsorgslyftet inom äldreomsorgen
          </head>
          <p xml:id="i-PmWEq8ztsmvTRbJt4BwCXG">
            Vänsterpartiet avsätter medel i denna budget, fullt medvetna
            om att det kommer att behövas ytterligare åtgärder för att garantera
            kompetensförsörjningen framåt för äldreomsorgen, för ett långsiktigt
            äldreomsorgslyft. Vi avser att satsa 4 miljarder kronor fördelat
            på 10 år . Pengarna ska kunna användas för den redan anställda
            personalen till fortsatt verksamhetsnära kvalitetsutveckling,
            grundläggande yrkesutbildning för dem som saknar detta och kvalificerad
            påbyggnadsutbildning inom angelägna områden, allt utifrån kommunernas
            skiftande behov. Självklart ska validering användas så att all
            den kunskap äldreomsorgens personal har tillgodoräknas dem. Lärande
            på arbetsplatsen ska utvecklas och erfarenheterna därifrån spridas.
            Vi avsätter således 200 miljoner kronor 2010 för detta ändamål
            och därefter 400 miljoner kronor årligen.
          </p>
          <head xml:id="i-J2zd85PLtyGu87RrhjVyXy" type="h2">
            En god äldreomsorg för alla
          </head>
          <p xml:id="i-TMEdrpzX2PbECtPxCNHxVw">
            För att åstadkomma en god äldreomsorg för alla vill vi genomföra
            en satsning på äldreomsorgen fokuserad på tre grupper som idag
            är i behov av mer stöd.
          </p>
          <p xml:id="i-TE1zQKXyjYbL8xkFPokw14">
            Den första gruppen är äldre med psykisk ohälsa. Här behövs åtgärder
            för att undersöka äldres psykiska hälsa och stora resurser för
            att kunna förbättra den.
          </p>
          <p xml:id="i-5cspSQ8pzJNHcWiNLEfVCm">
            Den andra gruppen är personer med annat modersmål än svenska
            för vilka vi förbättrar möjligheten att få äldreomsorg på det
            egna modersmålet. Detta är viktigt både för personer som bott
            i Sverige under kortare tid men också för dem som kanske genom
            demens eller andra sjukdomar tappat det svenska språket.
          </p>
          <p xml:id="i-6xdEBNkokVnWzHqhQQJWDr">
            Den tredje gruppen är de multisjuka äldre. Det är en grupp som
            förväntas öka i antal i framtiden, vilket gör att vård- och omvårdnadsinsatser
            måste koordineras på ett så effektivt sätt som möjligt. Multisjuka
            äldre har ett stort behov av en vård som ser till individens samlade
            situation under en längre och sammanhängande tid. Det krävs helhetssyn,
            kontinuitet och samverkan över specialitets-, professions- och
            organisationsgränser. Satsningar på sådan vård skulle göra livet
            lättare och värdigare för många sjuka och deras anhöriga. För
            denna satsning på en god äldreomsorg för alla anslår Vänsterpartiet
            140 miljoner kronor per år från och med 2010.
          </p>
          <p xml:id="i-9FXYm5W62WXZTu8YK5TUcn">
            Regeringens satsning på ett program för äldreomsorgen är fokuserad
            på privatiseringar och kundvalsmodeller. Det gynnar privata företags
            intressen på området men är inget som ger en god äldreomsorg för
            brukarna. Vänsterpartiet motsätter sig detta program för äldreomsorgen
            och avslår därför regeringens anslag på 50 miljoner kronor per
            år.
          </p>
          <p xml:id="i-CP1gVWfiRsQLYZf6WVH1ea">
            Vänsterpartiet anser inte heller att en s.k. värdighetsgaranti
            är någon väg till förbättrad äldreomsorg. Ett bättre sätt att
            uppnå verklig värdighet är att ge personalen möjlighet till kompetensutveckling
            och att se till att det finns tillräckligt med personal av olika
            kategorier inom omsorgen. Vi avvisar därför de medel som regeringen
            avsatt för detta ändamål.
          </p>
          <head xml:id="i-4dkdBE6dWtXK8Ggqwe5TRe" type="h1">
            Bidrag till utveckling av socialt arbete m.m.
          </head>
          <head xml:id="i-HSJ96ckJrPYURwvFsBgBfJ" type="h2">
            Kvinnojourer
          </head>
          <p xml:id="i-2JVP9T5z5kPgtWhNE3HafS">
            Vänsterpartiet är stolt över att ha bidragit till att kvinnojourerna
            tillförts 100 miljoner kronor om året. Kommunerna måste nu ta
            sitt ansvar för att tillgodose kompetent stöd till samtliga våldsutsatta
            kvinnor som söker hjälp. De måste utbilda socialtjänstens personal
            men också personal som arbetar med personer med funktionsnedsättningar
            och äldre. Kunskapen om mäns våld mot kvinnor måste förbättras
            rejält, inte minst gäller det kunskap för att förbättra stödet
            till våldutsatta kvinnor med funktionsnedsättningar eller pågående
            missbruk.
          </p>
          <p xml:id="i-CYbdpWtj4XP7TMMmggZTWh">
            Det måste också finnas kunskap och metoder för att ge stöd till
            de flickor och kvinnor, men också pojkar, som utsätts för s.k.
            hedersrelaterat våld. Barnperspektivet måste alltid finnas med,
            och stödet till de barn som bevittnat våld mot sina mödrar måste
            förbättras. För att stimulera en kompetensutveckling inom socialtjänsten
            och bland personal som arbetar med personer med funktionsnedsättningar
            avsätter vi 55 miljoner kronor per år från 2010.
          </p>
          <p xml:id="i-PA8ijmFwZQcRS6WSFCPK7s">
            Även kvinnor med funktionsnedsättningar är en särskilt utsatt
            grupp och har särskilda behov av stöd när de utsätts för mäns
            våld. Det faktum att många kvinnojourer har svårt att ta emot
            dessa kvinnor är en särskilt försvårande omständighet. Kvinnojourerna
            har många gånger ytterst begränsade resurser, och därför menar
            vi att det behöver tillföras medel för att stimulera en tillgänglighetsanpassning
            av jourerna. Vi avsätter 10 miljoner kronor per år från 2010.
          </p>
          <p xml:id="i-RxqicCeSPoy6H89S6uMaFT">
            Vi menar att staten bör ta ett särskilt ansvar för de mest utsatta
            kvinnorna. Regeringen bör återkomma med ett handlingsprogram för
            inrättande av resursjourer som har kompetens att ta emot missbrukande
            kvinnor respektive kvinnor med psykiska funktionsnedsättningar.
            För att stödja en satsning på resursjourer avsätter Vänsterpartiet
            20 miljoner kronor per år från 2010.
          </p>
          <p xml:id="i-HSkTY8SyKHARY9PkWM3fVi">
            För att göra nationellt centrum för kvinnofrid tillgängligt även
            för kvinnor som är döva och hörselskadade anser Vänsterpartiet
            att en möjlighet att kommunicera via dövtolk bör införas. För
            att utveckla detta arbete avsätter Vänsterpartiet 2 miljoner kronor
            årligen.
          </p>
          <head xml:id="i-8bgXkPFdShAzN2fPazfik" type="h2">
            Nationellt resurscentrum mot prostitution
          </head>
          <p xml:id="i-Ppyz6DX2by5Mv1Dmsvpgaf">
            Det behövs fler och samlade kraftåtgärder för att minska prostitutionen.
            Riksdagen bör därför begära att regeringen tillsätter en utredning
            om inrättandet av ett nationellt resurscentrum mot prostitution
            som ska ha i uppgift att ta emot och stötta dem som söker vägar
            ut ur prostitutionen. Detta centrum, som ska ha specialistkompetens
            på området, bör även arbeta med stöd och information gentemot
            institutioner och yrkesgrupper som i sin verksamhet möter människor
            i prostitution. Det bör även samverka med berörda myndigheter
            och organisationer. Utredningen bör även beakta vilka riktade
            anslag som krävs till kommunerna för att stödja dem som vill ta
            sig ur prostitutionen. För att finansiera ett nationellt resurscentrum
            mot prostitution avsätter Vänsterpartiet 7 miljoner kronor per
            år från 2010.
          </p>
          <head xml:id="i-WS7f86ohA8Skao9zaW88HQ" type="h2">
            Utveckling och kunskap inom missbruksområdet
          </head>
          <p xml:id="i-YKtAQgtH8bVK6uammpN73G">
            Under förra mandatperioden tillsattes Mobilisering mot narkotika
            (MOB) för samordning av narkotikapolitiska insatser. MOB gjorde
            ett mycket bra arbete genom att höja nivån i den svenska narkotikapolitiken,
            men lades ned vid årsskiftet 2007/08. Vänsterpartiet anser att
            det är beklagligt och slöseri med satsade resurser att inte verksamheten
            fick fortsätta. Vänsterpartiet anser därför att det behövs en
            självständig enhet inom ramen för lämplig myndighet för kunskapsutveckling
            inom narkotikaområdet. Vidare anser vi att Stockholms läns landstings
            enhet Maria Ungdom bör göras till ett nationellt kunskapscentrum
            för frågor gällande missbruk och ungdomar. För dessa ändamål anslår
            vi 100 miljoner kronor per år.
          </p>
          <head xml:id="i-NcUJxLwKJ6uCHC2yQbH88x" type="h2">
            Riskbarncentrum
          </head>
          <p xml:id="i-UVK4KxwXWi7xAZMNSd3bWR">
            Vänsterpartiet vill starta ett riskbarncentrum under 2010. Tanken
            med ett riskbarncentrum är att utveckla ett nationellt kunskapscentrum
            som kan hämta in och sprida kunskaper för att utjämna skillnader
            i kunskap och behandling eller utredning mellan olika regioner
            när det gäller barn som utsätts för våld och övergrepp. Genom
            kunskapsspridning ska det säkerställas att barn inte får olika
            behandling beroende på var de bor. För detta ändamål avsätter
            vi 7 miljoner kronor 2010 och 13 miljoner kronor per år från 2011.
          </p>
          <head xml:id="i-BRMVX6td9auHHcnctFjFv2" type="h2">
            Brottsofferjour för hbt-personer
          </head>
          <p xml:id="i-NWXHqn8xUSPyyyaPtykt7W">
            Under en lång rad år har verksamheten med brottsofferjour för
            personer som blivit utsatta för brott på grund av sexuell läggning
            levt en osäker tillvaro. Finansieringen har varit oklar och det
            skapar såklart osäkerhet i en utvecklingsfas. Samtidigt som lagstiftningen
            på området skärpts så till vida att brott som begås med syfte
            att kränka personer på grund av deras sexuella läggning kan ge
            längre straff har inte stödverksamheten till de personer som utsätts
            gett samma uppmärksamhet. Vänsterpartiet anser att det nu är dags
            att permanenta stödet till brottsofferjourer för personer inom
            hbt-gruppen. Vi anslår därför 2 miljoner kronor årligen för detta
            ändamål.
          </p>
          <head xml:id="i-PtVNHpAQDMZfDWqaJFgM68" type="h1">
            Socialstyrelsen
          </head>
          <head xml:id="i-VcL4q4zHVg7Gmyc9MXfvAn" type="h2">
            Jämställdhetsenhet
          </head>
          <p xml:id="i-NXZyZA9Xv11zSJ5Fgsyiqv">
            Det behövs mer kunskap och statistik om kön i hälso- och sjukvården.
            Samtidigt finns det också ett behov av att verkställa de förslag
            som ändå kommit på området. Socialstyrelsen har t.ex. tagit fram
            ett antal rapporter innehållande förslag som skulle kunna leda
            jämställdhetsarbetet vidare. Därför föreslår vi att det införs
            en jämställdhetsenhet på Socialstyrelsen. Enheten ska arbeta med
            uppföljning av tillgänglighetsfrågor och prioriteringsfrågor och
            särskilt tillse att dessa områden har könsuppdelad statistik.
            Enheten ska också analysera statistiken och lämna förslag på åtgärder.
            För detta ändamål bör Socialstyrelsen tillföras 2 miljoner kronor
            per år från 2010.
          </p>
          <head xml:id="i-35Zk6s2ktrsYAke6dCUqTu" type="h2">
            Förlossningsvård på landsbyggden
          </head>
          <p xml:id="i-R2kfZJYn7aManAyXNrHPf1">
            Vänsterpartiet har vid flera tillfällen i riksdagen lyft fram
            frågan om att säkerställa en jämlik förlossningsvård i hela landet.
            Den oro som funnits över tillgången till förlossningsvård har
            funnits i såväl landsbyggd som i storstad. Under kommande mandatperiod
            bör utvecklingsprojekt stimuleras för förlossnings- och mödravård
            på landsbyggden. Vänsterpartiet avsätter medel om 5 miljoner kronor
            för att genomföra ett sådant projekt inom ramen för Socialstyrelsens
            verksamhet.
          </p>
        </div>
        <div xml:id="i-SCn4NRL98DdmWwQ5fM6By9" type="motSignatures">
          <list xml:id="i-V7HFWLRXfR2Ee2AqAxGmKc">
            <item xml:id="i-VgBBceEn86X3ygfCVLSRj2" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-5oGUPe7sVDbt7RC1bcuytS" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-URnpgN8j6qE9n1EE8r5eEJ" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-5ofkaW8znHjrk1QGTf2w8N" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-B6R5J4MVgbZnAtxxr3t9t1" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-6xoMqUkwuEukrwBgTtewU9" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-2GGiNFgxFtafbicxLacMb2" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
