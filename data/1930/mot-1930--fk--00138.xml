<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__138/mot_1930__fk__138-001.pdf"/>
      <div type="motHeader" xml:id="i-Tdi2NCaAbCg9MXTK4ieKY9">
        <div type="motTitle" xml:id="i-NRiwXrhveyQkwyfWL5aBsh"/>
        <div type="motSubmissionInfo" xml:id="i-3vgdtabtqwLjp4vR8no4Uv"/>
      </div>
      <div type="motBody" xml:id="i-FHACster4EoH8o9BFHgkku">
        <div xml:id="i-KGhLVhTYix952eqk5hu5qV">
          <p xml:id="i-XdTAWTWGcArgwhqapCcviR">
            Motioner i Första kammaren, Nr 138. 9
          </p>
          <p xml:id="i-EWXLMozYXfYASRf1muqwSF">
            Nr 138.
          </p>
          <p xml:id="i-G8ZRLToia73FxXwHcFYdZV">
            Av herr Rydén, om anslag till fortsatt utgivande av verket &gt;»
            Sveriges kyrkor, konsthistoriskt inventarium&gt;.
          </p>
          <p xml:id="i-K4z2NksN9Far3DDbhYN1jC">
            Riksdagen har för åren 1914—1922 i enlighet med Kungl. Maj:ts
            pro- positioner beviljat anslag att användas till möjliggörande
            av fortsatt ut- givande av verket Sveriges Kyrkor, konsthistoriskt
            inventarium, ut- givet av S. Curman och J. Roosval. Anslagen hava
            utgått med 10,000 kr. under 1914, med 5,000 kr. under 1915, med
            7,500 kr. under 1916, med 10,000 kr. under 1917, 1918 och 1919,
            med 20,000 kr. under åren 1920, 1921 och 1922. På grund av statsfinansiella
            svårigheter ansåg sig Kungl. Maj:t icke kunna framlägga förslag
            om anslag varken för första halvåret 1923 eller för budgetåren
            1923—1924 och 1924—1925. På grund av en av undertecknad väckt
            motion beviljade emellertid 1924 års riksdag ett anslag å 10,000
            kr. för budgetåret 1924—1925, och med detta belopp har sedermera
            årligen anslag utgått för ifrågavarande ändamål. Även i nu föreliggande
            statsverksproposition har Kungl. Maj:t hemställt om be- viljande
            av samma summa för budgetåret 1930—1931. I ovannämnda motion till
            1924 års riksdag hemställde undertecknad, att anslaget till verket
            Sveriges Kyrkor måtte utgå med 15,000 kr. årligen. Vid sin behandling
            av motionen i fråga uttalade statsutskottet sin över- tygelse,
            att det begärda beloppet helt visst vore för ändamålet önskvärt,
            men att utskottet nödgades med hänsyn till de dåvarande statsfinansiella
            förhållandena föreslå, att anslaget skulle för nästföljande budgetår
            utgå med endast 10,000 kr. Samtidigt uttalade utskottet emellertid
            den förhoppningen, att förhållandena framdeles skulle tillåta
            anslagets höjande till erforderligt belopp. Med åberopande härav
            samt med framhållande av den stora betydelsen av ett raskare fullföljande
            av det stora kyrko- beskrivningsarbetets utgivande hava utgivarne
            hos Kungl. Maj:t anhållit, att ett anslag av 20,000 kr. måtte
            begäras av 1930 års riksdag såsom bidrag till fortsatt utgivande
            av verket Sveriges Kyrkor, konsthistoriskt inventarium. Ecklesiastikministern
            har emellertid, såsom framgår av statsverkspropositionen, av statsfinansiella
            skäl icke ansett sig kunna för nästa budgetår föreslå mera än
            10,000 kr. Redan i min förutnämnda motion till 1924 års riksdag
            har jag haft tillfälle att framhålla den stora allmänna betydelsen
            av verket Sveriges Kyrkor och att dess fullföljande utan avbrott
            måste anses vara ett verkligt
          </p>
          <p xml:id="i-T7bi1xZJKnoDok2NCrxGGL">
            Bihang till riksdagens protokoll 1930. 3 saml. 39 häft. (Nr 137—138)
            2
          </p>
          <pb facs="riksdagen-motions-pdf/data/1930/mot_1930__fk__138/mot_1930__fk__138-002.pdf"/>
          <p xml:id="i-BZnny4Ju9AFP4MY95CAtSH">
            10 Motioner i Första kammaren, Nr 188.
          </p>
          <p xml:id="i-NQ6HRZZhe7dUXaPmzNGNf7">
            stort svenskt kulturintresse. Ett i tryck utgivet, illustrerat,
            beskrivande, vetenskapligt inventarium över våra svenska kyrkobyggnader
            och dessas för vårt lands konst- och kulturhistoria så ytterst
            värdefulla lösa föremål har länge varit ett önskemål bland historiskt
            intresserade svenskar. Dess förverkligande på ett i allo både
            vederhäftigt och värdigt sätt genom ut- givande av verket Sveriges
            Kyrkor har också visat sig vara en mäktig hävstång såväl för de
            svenska konst- och kulturhistoriska vetenska- pernas framåtgående
            som för den praktiska fornminnesvårdens och hem- bygdskänslans
            utvecklande. Det undersökningsarbete, som hittills utförts för
            ifrågavarande inventarieverk, har dels visat sig hava en starkt
            stimu- lerande verkan på den yngre generationen av forskare på
            området, vilka ofta nog fått sin grundläggande konstvetenskapliga
            träning just under arbetet för Sveriges Kyrkor, dels verkat bevarande
            och skyddande för de kyrkliga minnesmärkena i de trakter, vilkas
            kyrkor publicerats eller undersökts. Det kan utan överdrift sägas,
            att den ifrågavarande inven- teringen av kyrkorna i högsta grad
            bidragit till att i verkligheten om- sätta och komplettera de
            fornminnesvårdande författningarnes skydds- bestämmelser, särskilt
            dem, som avse att hindra vanvård och förskingring av kyrkornas
            konst- och kulturskatter. Vad som emellertid synes mig förtjäna
            riksdagens synnerliga beak- tande är det förhållandet, att verket
            Sveriges Kyrkors beskrivningar utgöra en ypperlig handledning
            i och utgångspunkt för den viktiga hem- bygdsundervisningen. Kyrkan
            är ju i många trakter det enda kvarstående äldre byggnadsminnesmärket
            av värde, och i dess inventarier av skilda slag återspeglas ofta
            socknens historia under seklerna. Och rörande dessas rätta tolkande
            och innebörd lämnar verket Sveriges Kyrkor i hög grad värdefulla
            och vägledande upplysningar, ovärderliga för lärare och stu- dieledare.
            Det har också visat sig, att Sveriges Kyrkor verkat mycket effektivt
            i bygderna för den rätta förståelsen av de gamla kyrkorna och
            deras kulturskatter, vilka genom ökade insikter hos ortsbefolkningen
            alltmera få ett värde i menige mans ögon. Om sålunda arbetets
            egen vikt och betydelse i och för sig tillräckligt motiverar dess
            målmedvetna fullföljande, så finnes dock ännu en omstän- dighet,
            som i hög grad talar för, att detta fullföljande bör ske så snabbt
            och i så stor omfattning som möjligt. De båda män, genom vilkas
            ihärdiga intresse och uppoffrande arbete verket Sveriges Kyrkor
            vuxit fram och blivit vad det är, måste nämligen sättas i stånd
            att fullfölja arbetet under sådana förutsättningar, att detsamma
            skall kunna bringas till avslutning under den tid, som rimligen
            kan antagas bliva dem ytterligare beskärd att verka här i livet.
            Det kan måhända synas egendomligt, att detta an- föres såsom skäl
            för forcerande av ett stort nationellt arbete. Men erfa- renheten
            torde väl tydligt hava lärt oss, att det personliga initiativet
            och den personliga entusiasmen äro i hög grad betydelsefulla,
            då det gäller
          </p>
          <pb facs="riksdagen-motions-pdf/data/1930/mot_1930__fk__138/mot_1930__fk__138-003.pdf"/>
          <p xml:id="i-CyJmChw4BbL5Az5FwvkrcF">
            Motioner i Första kammaren, Nr 1838. 11
          </p>
          <p xml:id="i-UU9xg5Zv6Km5qFt1RMCuza">
            arbeten av här ifrågavarande art. Förverkligandet av kyrkobeskrivnings-
            arbetet i Sverige måste anses hava framkommit under ganska ovanligt
            lyckliga förhållanden. Ett arbete, för vars ledning och organisation
            man i andra länder fått engagera och avlöna särskilda ämbetsmän
            eller kom- missioner, har i Sverige uppburits av två enskilda
            personer av ovanligt stor kompetens, och dessa hava nu i 20 år
            uppehållit arbetet, icke blott utan någon som helst gottgörelse
            för eget arbete, utan även med icke obetydliga personliga uppoffringar.
            Tack vare sin personliga auktoritet och sitt oegennyttiga arbetssätt
            har det också varit dem möjligt att bringa de 31 volymerna, som
            hittills utkommit, till trycket utan någon som helst kost- nad
            för statsverket. Något dylikt torde icke hava skett i något annat
            europeiskt land. Det är sålunda icke någon som helst överdrift
            att fram- hålla, att de båda initiativtagarna till och utgivarna
            av verket Sveriges Kyrkor besparat den svenska staten en betydande
            del av de utgifter, som andra länder måst ikläda sig för att åstadkomma
            motsvarigheter till verket Sveriges Kyrkor. Det måste sålunda,
            synes det mig, ligga i statens välförstådda intresse att i största
            möjliga grad tillgodogöra sig nämnda fördelaktiga förhål- lande,
            medan detta ännu är möjligt. Och det sker bäst genom att till
            de båda utgivarnes förfogande ställa tillräckliga medel för att
            sätta dem i stånd att bedriva arbetet på så bred front som möjligt.
            Med den erfaren- het, de numera vunnit, och med de möjligheter
            att erhålla kompetenta, av dem själva upptränade arbetskrafter,
            som de nu besitta, torde grundade förhoppningar finnas för att
            de nuvarande utgivarne skola kunna föra det stora verket till
            avslutning, åtminstone i allt väsentligt, om blott nödiga medel
            ställas till deras förfogande. De hava själva i sin till Kungl.
            Maj:t ställda ansökan om statsanslag för nästa budgetår angivit
            summan 20,000 kr. såsom erforderligt minimum, d. v. s. samma summa,
            som av riksdagen beviljats för detta ändamål under åren 1920—1922.
            Under åberopande av vad här ovan anförts rörande verket Sveriges
            Kyrkors stora nationella betydelse samt rörande den synnerliga
            vikten av att de nuvarande utgivarne sättas i tillfälle att fullfölja
            dess utgivande i så stor utsträckning som möjligt får jag hemställa,
          </p>
          <p xml:id="i-MjtEzR2oZ5ZdTdP9YRFqF5">
            att riksdagen såsom bidrag till fortsatt utgivande av det av
            riksantikvarien S. Curman och professorn J. Roosval utgivna verket
            ”Sveriges Kyrkor, konsthistoriskt inven- tarium”, ville anvisa
            för budgetåret 1930/1931 ett extra reservationsanslag av 20,000
            kr. att utgå på de närmare villkor Kungl. Maj:t kan finna skäl
            bestämma.
          </p>
          <p xml:id="i-PxUTRf5Q8P3zsCJ1GvYYSX">
            Stockholm den 21 januari 1930.
          </p>
          <p xml:id="i-5m3hYZEPSFhkcC21q4FADL">
            Värner Rydén.
          </p>
        </div>
      </div>
    </body>
  </text>
</TEI>
