<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00403">
  <teiHeader>
    <fileDesc>
      <titleStmt>
        <title>Ändringar i arvsrätten</title>
        <author corresp="i-UdGnyRLxFm6LiCDBYWE7MV i-Q6m2m8XkYZmRWGoWpX28Yp">av Bertil Kjellberg och Margareta B Kjellin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändringar i arvsrätten</title>
          <idno type="rdwebb">GV02C403</idno>
          <rs type="number">C403</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C403/text</ref>
          <ref type="dokument_url_html">http://data.riksdagen.se/dokument/GV02C403</ref>
          <ref type="dokumentstatus_url_xml">http://data.riksdagen.se/dokumentstatus/GV02C403</ref>
          <ref type="doc">http://data.riksdagen.se/fil/0C7C5969-7A16-4937-BF20-89171256D9DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T2YZ4CxLP7e4G8HkiGa2Qm" type="signed"/>
        <correspContext corresp="i-T2YZ4CxLP7e4G8HkiGa2Qm">
          <note type="signatory" corresp="i-UdGnyRLxFm6LiCDBYWE7MV"/>
          <note type="signatory" corresp="i-Q6m2m8XkYZmRWGoWpX28Yp"/>
        </correspContext>
        <correspAction xml:id="i-JkKBuBxwD3jwMnsG5KYS4N" type="referral">
          <date when="2007-10-16"/>
        </correspAction>
        <correspAction xml:id="i-7dTTJW9GsYnpyXZr3sR37b" type="dismissal">
          <date when="2007-10-16"/>
        </correspAction>
        <correspAction xml:id="i-3327YYqpECkXdP6Kc3Phut" type="numbering">
          <date when="2007-10-09"/>
        </correspAction>
        <correspAction xml:id="i-7gniA2R2hyQV7ViUjPmTHG" type="submission">
          <date when="2007-10-05"/>
        </correspAction>
        <correspAction xml:id="i-AgDWKWRfb5vYob1nrRt5m1" type="transfer">
          <date when="2007-10-05"/>
        </correspAction>
        <correspAction xml:id="i-JQzuvZmY9rQy7wmaW2U1oZ" type="assigned"/>
        <correspContext corresp="i-JQzuvZmY9rQy7wmaW2U1oZ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GqzJJwPdBscjZAE8oG3dZq" type="motBody">
        <div xml:id="i-2TekwbGNJi4fWcBCQbmkGb" type="motProposal" subtype="förslag">
          <head xml:id="i-XvneRzr5gzLaHzjQ2RRvdN">
            Förslag till riksdagsbeslut
          </head>
          <list xml:id="i-X6YbonRPFzMm5JpPvTTi1y" style="ol">
            <item xml:id="i-J15nHvbsTDHVCtuH625G7c">
              Riksdagen tillkännager för regeringen som sin mening vad som
              anförs i motionen om att egendom som erhållits genom arv eller
              gåva ska vara enskild egendom.
            </item>
            <item xml:id="i-U4UT9wp4nn2LYo9itpiT6v">
              Riksdagen tillkännager för regeringen som sin mening vad som
              anförs i motionen om att efterlevande makes arvsrätt endast omfattar
              den avlidne makens giftorättsgods.
            </item>
            <item xml:id="i-4paYzpg21yvBH3vQiW9pYZ">
              Riksdagen tillkännager för regeringen som sin mening vad som
              anförs i motionen om arvsrätt för kusiner.
            </item>
          </list>
        </div>
        <div xml:id="i-XmFH7p1Vmaj9jUDJeYr7tR" type="motContent">
          <head xml:id="i-HdFNbZrwrGW1fUJnH9Aieh" type="h1">
            Inledning
          </head>
          <p xml:id="i-N9s7crsBReK8xbG3zxYQ4J">
            I regeringsformen anges att det allmänna skall värna den enskildes
            privat- och familjeliv. Skyddet för privatlivet och familjen återfinns
            även i Europakonventionen om de mänskliga rättigheterna. Dessa
            regler är dock allmänt hållna och har hittills inte påverkat utformningen
            av några konkreta rättsregler.
          </p>
          <p xml:id="i-8vmA7X6R1Wd7FqD1ewsueq">
            Rättsordningen kan och bör inte befatta sig med flertalet av
            de mänskliga samlevnadsproblemen; de hör privatlivet till. I vissa
            fall ställs dock regler upp i syfte att skydda en svag part i
            ett förhållande. Grundlagens skydd för det privata och för rätten
            till ägande skall vara utgångspunkten för utformningen av all
            lagstiftning som rör enskildas egendomsförhållanden. Förtroendet
            för den enskilda människans förmåga att klara sina egna mellanhavanden
            med andra samt respekten för det privata är ledstjärnan för den
            moderata politiken; så också inom det egendomsrättsliga området.
          </p>
          <p xml:id="i-JXjTH4t5AVXd9syaSoecK9">
            I det följande beskriver vi ett antal områden där vi upplever
            att lagstiftningen inte på ett korrekt sätt balanserar behovet
            av skydd mot den enskildes rätt till självbestämmande samt framför
            förslag till ändringar för en mer ändamålsenlig och frihetlig
            lagstiftning.
          </p>
          <head xml:id="i-tVewyj63LCoRya2zBqWf6" type="h1">
            Egendomsförhållandet mellan makar, partner och sambor
          </head>
          <p xml:id="i-8HgkZwfX2rTDhBXGf43Rif">
            Egendomsförhållandena inom äktenskapet har månghundraåriga traditioner.
            Motivet till den reglering som gäller i dag har varit att tillförsäkra
            den svagare parten en skälig utkomst efter skilsmässa eller dödsfall.
            Med den alltmer utvecklade jämställdheten mellan könen, där parterna
            i ett förhållande vanligtvis är självförsörjande, minskar behovet
            av att ekonomiskt skydda någon av parterna. Det ökande antalet
            separationer gör också att betydelsen ökar av hur egendom som
            erhållits i gåva och arv regleras.
          </p>
          <p xml:id="i-E9MVZreUc41m8JGx9NwReV">
            I 7 kap. äktenskapsbalken och 4 § sambolagen anges vilken egendom
            som kan vara enskild i äktenskapet eller samboförhållandet. Makar
            och sambor kan själva genom äktenskapsförord förordna om att viss
            egendom skall vara enskild. Vidare kan en gåvogivare i ett gåvobrev
            eller en arvlåtare i testamente förordna om att viss egendom som
            ges bort eller ärvs skall vara enskild.
          </p>
          <p xml:id="i-PC2AN7LK3fGaGXfBBb8hBD">
            Huvudregeln är alltså att det som en make eller sambo får genom
            gåva eller arv skall ingå i det gemensamma boet, dvs. utgöra giftorättsgods.
            Det innebär att sådan egendom skall ingå i en bodelning vid en
            eventuell separation. Detta är enligt vår mening en orimlig ordning.
            Vi menar att huvudregeln tvärtom skall vara att sådan egendom
            som en make eller sambo fått i gåva eller genom arv skall vara
            hans eller hennes enskilda egendom och undantas i en bodelning.
            Egendomen skall kunna göras till giftorättsgods genom äktenskapsförord,
            om inte gåvogivare eller arvlåtare uttryckligen förbjudit det.
          </p>
          <head xml:id="i-XUGageshCAxoqPDJ2Tqu2S" type="h1">
            Makes rätt att ärva enskild egendom
          </head>
          <p xml:id="i-5u5eJnZ44A2AZzDLajVLqV">
            Genom 1987 års lagändringar stärktes efterlevande makes arvsrätt
            avsevärt. Denna har i viss utsträckning numera företräde framför
            den avlidne makens bröstarvingar. Registrerade partnerskap har
            i princip samma rättsverkningar som äktenskap, dvs. ärvdabalkens
            regler om makar gäller även för registrerade partner.
          </p>
          <p xml:id="i-92Xr55zXFR3qbUKUfn2yss">
            Efterlevande makes eller makas arvsrätt kan vara inskränkt genom
            testamente eller på grund av att mål om äktenskap pågår, men omfattar
            enligt huvudregeln även enskild egendom. Det finns alltså en avgörande
            skillnad mellan bodelning efter dödsfall och bodelning vid skilsmässa
            eller upplösning av registrerat partnerskap, där den enskilda
            egendomen inte ingår i giftorättsgodset. Detta förhållande är
            mindre lämpligt eftersom syftet med att förordna om att viss egendom
            skall vara enskild kan vara att skydda egendomen mot den andre
            makens anspråk. Detta syfte kan vara aktuellt såväl vid bodelning
            efter skilsmässa som vid bodelning till följd av den ena makens
            död. Exempelvis kan man vilja undvika att en släktgård som gått
            i arv i flera generationer plötsligen disponeras av den efterlevande
            maken, som kan avyttra den och förbruka köpeskillingen.
          </p>
          <p xml:id="i-DJzVA6f3xJ4LfRKSvDGvLJ">
            Mot bakgrund av ovanstående föreslår jag att reglerna i 3 kap.
            ärvdabalken ändras så att efterlevande makes arvsrätt endast omfattar
            den avlidne makens giftorättsgods. Naturligtvis skall det stå
            var och en fritt att i testamente förordna att den avlidnes enskilda
            egendom skall ingå i arvet.
          </p>
          <head xml:id="i-AaUEGfoq1u9ZJzUzyaF1xP" type="h1">
            Arvsrätt för kusiner
          </head>
          <p xml:id="i-SyfgMkRzYosaosZxhy6twb">
            Dagens lagstiftning begränsar arvsrätten till tre så kallade
            parenteler. I första hand ärver den avlidnes bröstarvingar (barn,
            barnbarn osv.). Finns det inga sådana går arvet till den avlidnes
            föräldrar och deras avkomlingar, såsom syskon, syskonbarn osv.
            I sista hand ärver den avlidnes mor- och farföräldrar och deras
            barn (fastrar, farbröder etc.). Den efterlevande maken har också
            ett långtgående arvsrättsligt skydd som går förbi även gemensamma
            barn. En avliden persons kusiner är således inte arvsberättigade.
          </p>
          <p xml:id="i-3d2pwLPmQUYfiQ3ZHkdCP7">
            Om arvtagare helt saknas går i stället arvet till Allmänna arvsfonden.
            Denna ordning infördes 1929 för att undvika en uppdelning av jordbruksfastigheter
            och små produktionsenheter på alltför många små enheter. Med hänsyn
            till samhällsutvecklingen framstår denna ordning i dag som obsolet.
            Det förefaller också märkligt att arvet genom fonden i praktiken
            kan utdelas till verksamhet som hade varit främmande för den avlidne.
          </p>
          <p xml:id="i-RSUeaHxVchc1keuo6vKNZY">
            Det finns goda grunder att anta att ökade möjligheter att behålla
            familjeegendom i släkten skulle stå i överensstämmelse med såväl
            avlidnas önskningar som med allmänhetens rättsmedvetande. Detta
            förefaller särskilt aktuellt i ljuset av senare tids naturkatastrofer
            och svåra olyckor som visat att hela familjer i ett slag kan utplånas.
            Egendomsförhållanden kan lösas med testamente, men sådant finns
            inte alltid, allrahelst inte hos människor mitt i livet, för vilka
            döden och dess konsekvenser känns långt borta.
          </p>
          <p xml:id="i-TJZPQS2duHXqLup45qcXcA">
            Ytterligare en aspekt som bör beaktas är den kulturpåverkan som
            invandringen till Sverige har fört med sig. Vi lever i dag i ett
            mångkulturellt samhälle som bland annat har påverkat vår syn på
            betydelsen av familjens och släktens funktion som socialt och
            ekonomiskt skyddsnät.
          </p>
          <p xml:id="i-5ybXX7ZBFSRV86ZXm8iSJQ">
            Det är enligt vår uppfattning oriktigt att staten inträder som
            arvinge efter avlidna personer med tämligen nära släktingar i
            livet. Vi hemställer därför att kusiner skall ges arvsrätt som
            en fjärde parentel.
          </p>
        </div>
        <div xml:id="i-WfQrtzqBhDcTAZ6sT6Z8bM" type="signatureBlock">
          <list xml:id="i-BEmPwXPR29NoS4qw5ikbau">
            <item xml:id="i-MYnpHj4Pby4SLydFtHE7Z" who="i-UdGnyRLxFm6LiCDBYWE7MV" type="signature">
              Bertil Kjellberg (m)
            </item>
            <item xml:id="i-QXDZhMd4YX2M41byav6doq" who="i-Q6m2m8XkYZmRWGoWpX28Yp" type="signature">
              Margareta B Kjellin (m)
            </item>
          </list>
        </div>
      </div>
    </body>
  </text>
</TEI>
