<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-00763">
  <teiHeader>
    <fileDesc>
      <titleStmt>
        <title>Införande av sekretesskydd vid tillsättning av domstolschefer m.fl.</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:763 av Maria Abrahamsson (M)</title>
          <idno type="rdwebb">H302763</idno>
          <rs type="number">763</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H302763/text</ref>
          <ref type="dokument_url_html">http://data.riksdagen.se/dokument/H302763</ref>
          <ref type="dokumentstatus_url_xml">http://data.riksdagen.se/dokumentstatus/H302763</ref>
          <ref type="docx">http://data.riksdagen.se/fil/0E577633-CBDF-471F-9201-F175AB4D25B5</ref>
          <ref type="pdf">http://data.riksdagen.se/fil/7CBD22E5-A29E-4125-BBAF-AFD9ED20BA92</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KfV9iUmU38JxfgoTk1rz5f" type="signed"/>
        <correspContext corresp="i-KfV9iUmU38JxfgoTk1rz5f">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-Qv6BpNmHKuoVgSJzBPquRe" type="submitted">
          <date when="2015-10-02"/>
          <time when="13:11:37"/>
        </correspAction>
        <correspAction xml:id="i-KxrDURDy3sid44CpR6U8wY" type="reviewed">
          <date when="2015-10-02"/>
          <time when="13:55:26"/>
        </correspAction>
        <correspAction xml:id="i-XVAVgkFuybm7wC7mpdtsfC" type="referred">
          <date when="2015-10-13"/>
        </correspAction>
        <correspAction xml:id="i-CzQCUUBNdXGxdCg8MDQEd3" type="assigned">
          <date when="2017-05-03"/>
          <time when="17:09:41"/>
        </correspAction>
        <correspContext corresp="i-CzQCUUBNdXGxdCg8MDQEd3">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Lkd2cgDrZb4AxMJz4QfPut" type="behandlas_i"/>
        <correspContext corresp="i-Lkd2cgDrZb4AxMJz4QfPut">
          <ref type="uppgift">2016/17:KU15</ref>
          <ref type="ref_dok_id">H401KU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU15</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KCTMQhcyjbxBWAAe1zt7vB" type="motHeader">
        <div xml:id="i-3t4nimDPr6DjYzJ2bLqGf1" type="motTitle">
          Motion till riksdagen 2015/16:763 av Maria Abrahamsson (M) Införande
          av sekretesskydd vid tillsättning av domstolschefer m.fl.
        </div>
      </div>
      <div xml:id="i-Fz79ciSC48UvqtAQzvKktE" type="motBody">
        <div xml:id="i-YNk9vPhL6jY554Qdh7RJWV" type="motProposal" subtype="förslag">
          <head xml:id="i-NLUsnD1LEST1kbP3vaG5rc">
            Förslag till riksdagsbeslut
          </head>
          <list xml:id="i-Si9M2ucbJn2GgDMi3BrUyW" style="ol">
            <item xml:id="i-CtTxzrSm5d4PyJMBrpusNu">
              Riksdagen ställer sig bakom det som anförs i motionen om att
              införa ett tidsbegränsat sekretesskydd vid tillsättning av domstolschefer,
              justitieråd, domare vid Europadomstolen, EU-domstolen och EU-domstolens
              tribunal samt som generaladvokat vid EU-domstolen motsvarande
              det som gäller vid tillsättning av t.ex. generaldirektörer och
              tillkännager detta för regeringen.
            </item>
          </list>
        </div>
        <div xml:id="i-JytJ65EvDUSEZ2soMeRrk4" type="motContent">
          <head xml:id="i-C3yPfhei88WKtwRJAzyFkL" type="h1">
            Motivering
          </head>
          <p xml:id="i-2NHuYxnzrAudn14dqerDV3">
            Ett av alliansens vallöften 2006 gick ut på att reformera och
            öka insynen i regeringens utnämningspolitik. Flertalet av förändringarna
            kunde genomföras utan lagändringar och började tillämpas i princip
            omgående av den då nytillträdda regeringen. Det betyder att det
            tidigare slutna förfarandet vid tillsättningen av myndighetschefer
            och de flesta andra statliga toppjobb har upphört. Kravprofiler
            görs offentliga och lediga befattningar utannonseras.
          </p>
          <p xml:id="i-Bqjf6Qbkim8dUNMfdmR4kH">
            Syftet med förändringen var i första hand att skärpa konkurrensen
            om de statliga toppjobben för att på så sätt säkerställa att rätt
            person utsågs till de mest kvalificerade uppdragen. Den nya utnämningspolitiken
            skulle bredda rekryteringsbasen och åstadkomma en mer rättvis
            fördelning av chefsposterna mellan de för uppgiften lämpliga kandidaterna.
            Det övergripande syftet kan därmed sägas ha varit att höja kvaliteten
            i den statliga förvaltningen. Ett annat väsentligt motiv var att
            förbättra möjligheterna till den konstitutionella granskning som
            i efterhand sker av om regeringen lever upp till grundlagens krav
            att vid tillsättning av statliga tjänster fästa avseende endast
            vid sakliga grunder, såsom förtjänst och skicklighet (11 kap.
            9 § andra stycket regeringsformen).
          </p>
          <p xml:id="i-XfNCoAFfZrPyT1cXEpFQ22">
            Ganska snart efter reformens genomförande visade den sig vara
            förenad med en påtaglig nackdel. Den oinskränkta offentligheten
            i ansökningsärendena ledde till att tänkbara kandidater – i flera
            fall också de mest dugliga – drog sig för att anmäla intresse
            för statliga chefsjobb. Regeringen och riksdagen var lyhörda för
            kritiken, och sedan den 1 april 2010 gäller sekretess i dessa
            anställningsärenden för uppgift som lämnar eller kan bidra till
            upplysning om en enskild kandidats identitet, om det inte står
            klart att uppgiften kan röjas utan att den enskilde lider men.
            Det föreligger alltså i dessa fall en presumtion för sekretess
            (så kallat omvänt skaderekvisit). Sekretessen gäller dock inte
            för själva beslutet i ärendet eller för uppgifter om den som har
            fått anställningen. Sekretessen gäller i högst tio år (39 kap.
            5 b § offentlighets- och sekretesslagen).
          </p>
          <p xml:id="i-Ao5XgJdQhquixLSA3JD42F">
            Den sekretessmöjlighet som infördes 2010 gäller som framgått
            endast generaldirektörer och andra chefer vid förvaltningsmyndigheter.
            Domstolschefer och domare vid de högre domstolarna omfattas inte.
            En ansökan om att få tillträda en tjänst som exempelvis justitieråd
            blir således offentlig i samma ögonblick som den lämnas in till
            [numera] Domarnämndens kansli.
          </p>
          <p xml:id="i-3hak5uEsdDrgUDva3SKtJu">
            Undantaget från sekretessmöjligheten för de högre domartjänsterna
            gjordes i politisk samsyn. I enlighet härmed förklaras i regeringens
            proposition 2009/10:80 att öppenhets- och demokratihänsyn väger
            tyngre än behovet av att skydda den sökandes identitet.
          </p>
          <p xml:id="i-YYxFiWM89YmHoG4MF8fiYw">
            Under remissbehandlingen av förslaget om att införa en sekretessmöjlighet
            framförde företrädare för Rättssverige att denna möjlighet borde
            utsträckas till att gälla också för de högre domartjänsterna.
            Synpunkterna redovisas på s. 134 i den nämnda propositionen:
          </p>
          <p xml:id="i-H9niSGyXrbzjcuC2D1us9C">
            Enligt ledamöterna [i Högsta domstolen] torde det på många håll
            allmänt sett uppfattas som känsligt att offentligt ge till känna
            ett önskemål om att bli domare i t.ex. Högsta domstolen. I särskilt
            hög grad kan det enligt ledamöternas uppfattning förutses svårigheter
            för den som har en privat anställning eller en professur att öppet
            söka eller anmäla intresse för en anställning av sådant slag,
            men också den som exempelvis är lagman i en tingsrätt eller verkschef
            kan tänkas vara obenägen att göra detta. Även Regeringsrättens
            ledamöter pekar på att ett renodlat ansökningsförfarande som är
            offentligt i vart fall inledningsvis kan vara problematiskt bl.a.
            eftersom det inte är troligt att väl kvalificerade advokater och
            andra jurister från privat verksamhet skulle utnyttja möjligheten,
            dvs. just den kategori som anses komma i fråga alltför sällan
            och där ett aktivt rekryteringsarbete krävs. Regeringsrättens
            ledamöter anser att det bör övervägas att kombinera ansökningsförfarandet
            med en möjlighet till sekretess för personuppgifter i ansökningsärenden.
            Kammarrätten i Stockholm framför liknande synpunkter och menar
            att en förutsättning för att ansökningsförfarandet ska fungera
            är att de sökandes identitet kan skyddas av en sekretessbestämmelse
            med s.k. omvänt skaderekvisit. Kammarrätten menar också att regeringens
            hantering av anställningsärendena kommer att kunna kontrolleras
            i efterhand på ett rimligt sätt genom konstitutionsutskottets
            granskning. Liknande synpunkter framför även Göteborgs tingsrätt,
            som framhåller att det måste vara viktigare att rätt personer
            anställs som domare än att förfarandet är offentligt. Domarnämnden
            gör bedömningen att den öppenhet som präglar anställningsförfarandet
            vid statlig anställning inom överskådlig tid torde fortsätta att
            vara ett betydande hinder vid rekryteringen, särskilt när det
            gäller att locka kvalificerade sökande som är privat verksamma,
            samt att risken är stor att ett öppet ansöknings- och anställningsförfarande
            kan komma att försvåra rekryteringen också av personer som redan
            är verksamma inom rättsväsendet. Flera remissinstanser, däribland
            Hovrätten över Skåne och Blekinge, Kammarrätten i Stockholm, Domarnämnden,
            Domstolsverket och Arbetsgivarverket, förordar att det införs
            en sekretessreglering liknande den som föreslås i betänkandet
            Sekretess vid anställning av myndighetschefer (SOU 2009:4). Liknande
            synpunkter framför även Sveriges advokatsamfund.
          </p>
          <p xml:id="i-AsCpjUhmFZhy9B436BUWNp">
            Remissinstansernas farhågor har dessvärre besannats. Företrädare
            för den 2011 inrättade Domarnämnden har vid åtskilliga tillfällen
            konstaterat att många lämpliga domarkandidater låter bli att söka
            just på grund av att hans eller hennes identitet röjs i och med
            att ansökan lämnas in till nämnden. I många fall söks en utannonserad
            hög domartjänst därför av en enda kvalificerad sökande. Exempelvis
            var detta nyligen fallet när befattningen som ordförande i Högsta
            domstolen ledigförklarades.
          </p>
          <p xml:id="i-KD5VBX94q9Y6w7xaMXWVy2">
            Problemen med att få de mest lämpade personerna att söka högre
            domartjänster kommer att ytterligare accentueras i och med den
            nyligen införda ordningen att också befattningarna som domare
            vid Europadomstolen, EU-domstolen och EU-domstolens tribunal och
            som generaladvokat vid EU-domstolen ska sökas i ett öppet förfarande.
            Av proposition 2013/14:78, s. 23 f., framgår att de rättsliga
            instanserna även i detta lagstiftningsärende varnade för följderna
            om den nya ordningen inte förenades med en sekretessmöjlighet:
          </p>
          <p xml:id="i-VmFvBqHVJYfAjDkoTXmYJh">
            Högsta förvaltningsdomstolen, som i de ovan nämnda lagstiftningsärendena
            pekade på att det finns klar risk att möjligheten till allmän
            insyn kan leda till att kvalificerade jurister som upprätthåller
            centrala befattningar i det svenska rättsväsendet tvekar att anmäla
            sitt intresse för de aktuella tjänsterna, anser att detta gäller
            inte minst i de fall då den nationella nomineringsprocessen följs
            av ytterligare en urvalsprocess på europeisk nivå. För att säkerställa
            att framstående svenska jurister ska vilja låta sig nomineras
            till internationella domarbefattningar bör enligt Högsta förvaltningsdomstolen
            intresseanmälningar i sådana ärenden omfattas av sekretess. Detta
            bör kunna ske efter mönster av regleringen i 39 kap. 5 b § offentlighets-
            och sekretesslagen (2009:400) som medger sekretess i anställningsärenden
            avseende vissa myndighetschefer. Domstolsverket och Kammarrätten
            i Stockholm befarar också svårigheter med ett offentligt rekryteringsförfarande.
            Kammarrätten lyfter i sammanhanget fram det förslag om införande
            av sekretess i generella intresseanmälningar som läggs fram i
            rapporten Rekrytering av ordinarie domare, Domstolsverkets rapportserie
            2011:1, vilket enligt kammarrätten skulle främja även rekryteringsförfarandet
            vid nomineringar av kandidater till domare och generaladvokater.
          </p>
          <p xml:id="i-5zSLm3FFDL15QkE33BWNJ7">
            Inte heller i detta lagstiftningsärende fann regeringen skäl
            att föreslå en sekretessmöjlighet också för domartjänster. Regeringen
            förklarade sig visserligen inte vilja förringa remissinstansernas
            farhågor och uttalade att ett offentligt nomineringsförfarande
            riskerade att försvåra rekryteringen av lämpliga kandidater. Samtidigt
            talade enligt regeringen öppenhets- och demokratihänsyn för ett
            nomineringsförfarande där uppgifter om de personer som anmäler
            intresse för att komma i fråga för nominering är offentliga. Beredningen
            av ärenden om nomineringar av domare och generaladvokater till
            de europeiska domstolarna borde därför ske i en ordning som låg
            nära den som gäller för justitieråd. Eftersom det inte finns någon
            möjlighet att sekretessbelägga identiteten på sökande till anställningar
            som justitieråd fanns det enligt regeringen inte tillräckliga
            skäl att införa någon sådan möjlighet i ärenden om nominering
            till EU-domstolen och Europadomstolen.
          </p>
          <p xml:id="i-6iy4AKWxcE2AepKwBv2pn4">
            Precis som vid anställning av domstolschefer och domare vid de
            högre domstolarna förefaller regeringens motivering för att inte
            i sekretesshänseende likställa nomineringsförfarandet till de
            europeiska domstolarna med förfarandet vid anställning av generaldirektörer,
            inte längre vara helt relevant. Att en möjlighet till sekretess
            saknas när det gäller tjänst som justitieråd behöver inte nödvändigtvis
            betyda att också svenska toppjuristers intresseanmälningar för
            tjänstgöring vid de europeiska domstolarna omedelbart ska offentliggöras.
            En frågeställning, som inte närmare berördes i något av lagstiftningsärendena,
            är varför det skulle vara mindre angeläget att skydda identiteten
            på dem som söker högre domartjänster än på dem som vill bli generaldirektörer.
            Behovet av att säkerställa rekryteringen av de mest kvalificerade
            personerna till höga positioner i statens tjänst torde vara minst
            lika starkt vid anställning och nominering av domare som vid utseende
            av verkschefer.
          </p>
          <p xml:id="i-VjdaLmW29j7R7agTqmwNCN">
            Avgörande för rättsväsendets funktion är att domstolarna förmår
            att fullgöra sina uppgifter på ett rättssäkert och effektivt sätt.
            Domarkåren bör därför bestå av landets skickligaste jurister,
            för vilka det bör framstå som attraktivt att söka och inneha domartjänster.
            För att leva upp till detta idealtillstånd och avhjälpa en alltmer
            besvärande domarbrist har ansträngningar under lång tid gjorts
            för att förmå dugliga åklagare, advokater, bolagsjurister, forskare
            och lärare i juridik med flera yrkeskategorier att delta i konkurrensen
            om inte minst de högre domartjänsterna. En bidragande orsak till
            att dessa ambitioner bara till en mindre grad har infriats är
            just att ett offentliggörande av en ansökan på olika sätt kan
            vara till nackdel för sökanden. Även för dem som redan är inne
            i domarkarriären kan vetskapen om att det inte finns någon laglig
            möjlighet att dröja med offentliggörandet utgöra en avhållande
            faktor när det gäller att söka en högre domartjänst. Den nuvarande
            ordningen motverkar således de strävanden som statsmakterna i
            övrigt har att locka skickliga jurister till domstolarna och på
            så sätt – till gagn för medborgarna – garantera rättssäkerheten
            och kvaliteten i det framtida dömandet.
          </p>
          <p xml:id="i-MSMSbJNmhAwvRHdnkc6ASR">
            Ett sätt att lösa dilemmat med alltför få kvalificerade sökande
            till utannonserade domartjänster vore att ompröva tidigare ställningstaganden
            och låta sekretessmöjligheten i 39 kap. 5 b § offentlighets- och
            sekretesslagen gälla också för dessa tjänster. Ett mindre radikalt
            alternativ skulle möjligen kunna vara att låta sekretess gälla
            till dess utnämningsförfarandet är avslutat i varje särskilt fall.
            Hur som helst måste något skyndsamt göras för att stimulera fler
            personer att söka domartjänster och därmed, både på ett nationellt
            och europeiskt plan, säkerställa högsta möjliga kvalitetsnivå
            i domstolarna.
          </p>
          <p xml:id="i-FfZh45aJv7RxzuoBA2mH1G">
            Man kan fråga sig om inte den här föreslagna sekretessmöjligheten
            borde gälla lika för alla ordinarie domartjänster. Det är ju av
            stor vikt att få kompetenta sökande också till tjänster som exempelvis
            rådman och hovrättsråd. Emellertid kan det finnas skäl att låta
            en sekretessregel för ansökningsförfarande rörande domartjänster
            i möjligaste mån ansluta till den begränsning som gäller enligt
            39 kap. 5 b § offentlighets- och sekretesslagen och således, åtminstone
            tillsvidare, omfatta endast domstolschefer, justitieråd och domare
            vid de europeiska domstolarna. Det är också beträffande dessa
            kategorier av domare som bristen på en sekretessmöjlighet har
            visat sig särskilt problematisk när det gäller att få tillräckligt
            många kvalificerade jurister att anmäla intresse för de utannonserade
            tjänsterna.
          </p>
        </div>
        <div xml:id="i-57mH1X96Ui5zG82umHGXnP" type="signatureBlock">
          <list xml:id="i-6d5GrAQzJhtEwHWjgST6N3">
            <item xml:id="i-D2mLwZP7A6FCNtBDt3U3zv" who="i-Cd1KL55s1P4VpgkZMge4ns" type="signature">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
