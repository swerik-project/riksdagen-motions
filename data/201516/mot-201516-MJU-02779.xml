<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02779">
  <teiHeader>
    <fileDesc>
      <titleStmt>
        <title>Det kommunala inflytandet över strandskyddsdispenser</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2779 av Mikael Oscarsson (KD)</title>
          <idno type="rdwebb">H3022779</idno>
          <rs type="number">2779</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022779/text</ref>
          <ref type="dokument_url_html">http://data.riksdagen.se/dokument/H3022779</ref>
          <ref type="dokumentstatus_url_xml">http://data.riksdagen.se/dokumentstatus/H3022779</ref>
          <ref type="docx">http://data.riksdagen.se/fil/737FB990-22F1-4ACA-A310-7F794D589DC2</ref>
          <ref type="pdf">http://data.riksdagen.se/fil/62580E70-195B-48D7-99DD-DF4B082FA79F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RPgFmh54kUBTGsxHuWqahM" type="signed"/>
        <correspContext corresp="i-RPgFmh54kUBTGsxHuWqahM">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-CVTZQKcbw6s6HFCKp4WH3q" type="submitted">
          <date when="2015-10-06"/>
          <time when="14:43:13"/>
        </correspAction>
        <correspAction xml:id="i-KqL1YZdZhDDfcTCKdMvLPz" type="referred">
          <date when="2015-10-13"/>
        </correspAction>
        <correspAction xml:id="i-RqaAhyYdzWadi2Xs5u5oJK" type="assigned">
          <date when="2016-06-02"/>
          <time when="15:01:23"/>
        </correspAction>
        <correspContext corresp="i-RqaAhyYdzWadi2Xs5u5oJK">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-SqAjdKDJ4QqXVyfRdmwDuy" type="behandlas_i"/>
        <correspContext corresp="i-SqAjdKDJ4QqXVyfRdmwDuy">
          <ref type="uppgift">2015/16:MJU6</ref>
          <ref type="ref_dok_id">H301MJU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU6</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Tzc2eWzLC2yKhyvDsDpuBk" type="motHeader">
        <div xml:id="i-FGoGgD61p7BNXLLjneSa6k" type="motTitle">
          Motion till riksdagen 2015/16:2779 av Mikael Oscarsson (KD) Det
          kommunala inflytandet över strandskyddsdispenser
        </div>
      </div>
      <div xml:id="i-3V1679aTUzR3agAt14fuKS" type="motBody">
        <div xml:id="i-U4p9PF8xJ4hhnheqsSgUvY" type="motProposal" subtype="förslag">
          <head xml:id="i-CRMN22cJkiYtMqn7YBHah7">
            Förslag till riksdagsbeslut
          </head>
          <list xml:id="i-WyrFbX3FtdBsA3NCgvmac3" style="ol">
            <item xml:id="i-2hezRq2vwU2SKrwfoZGwFm">
              Riksdagen ställer sig bakom det som anförs i motionen om att
              öka det kommunala inflytandet över strandskyddsdispenser och tillkännager
              detta för regeringen.
            </item>
          </list>
        </div>
        <div xml:id="i-GXjXyCyfXvy1QvSVuw4ieB" type="motContent">
          <head xml:id="i-HkkBX6YC8C6AjhNxzgt6T2" type="h1">
            Motivering
          </head>
          <p xml:id="i-NzZ4bV1yjendCTM1g41rmy">
            Tillsammans med allemansrätten är det svenska strandskyddet något
            unikt, ur ett internationellt perspektiv. Bestämmelserna rörande
            strandskydd syftar till att skapa förutsättningar för allmänhetens
            tillgång till naturupplevelser och för bevarandet av biologisk
            mångfald i vattennära miljöer. Det generella strandskyddet är
            100 meter från strandkanten och kan utvidgas till 300 meter. Även
            om det går att få dispens så är huvudregeln att områden som omfattas
            av strandskydd inte får bli föremål för nybyggnation. Strandskyddslagstiftningen
            har fört många bra saker med sig, men det har också på många håll
            inneburit omfattande problem. Det finns många exempel på glesbefolkade
            kommuner som upplever svårigheter att nå sin fulla potential just
            som en följd av strandskyddet. Möjligheten att locka sommarboende
            blir för kust och sjönära kommuner mycket svårt när strandskyddsbestämmelserna
            omöjliggör vattennära bygglov. På andra håll är strandskyddsbestämmelserna
            sådana att även permanentbostäder hindras. I gruvindustrins Pajala,
            exempelvis, har man haft problemet att arbetskraften på orten
            inte bosätter sig där. En konstruerad boendeproblematik som skapats
            av strandskyddsbestämmelsernas märkliga följder i en kommun med
            1 000 kilometer älvstrand.
          </p>
          <p xml:id="i-Su4W6xw9Aqius6ZLG1QcbC">
            Strandskyddet tillkom 1950 och lagstiftningen har som en följd
            av den ständiga kritiken förändrats flera gånger. År 2009 gjordes
            den senaste större revideringen. Förändringarna från 2009 innebär
            att möjligheterna till undantag utökades. Dels gavs kommunerna
            möjligheten att peka ut ”områden för landsbygdsutveckling i strandnära
            lägen”, så kallade LIS-områden, och för dessa få dispens för byggnation.
            LIS-områdena kräver dock en lång rad särskilda villkor och har
            i praktiken visat sig vara mycket svårarbetade. Dels pekas, utöver
            LIS-dispens, sex förutbestämda skäl ut som grund för dispens.
            Även med lagstiftningen som den såg ut före 2009 kunde man få
            dispens, men många kommuner upplever att trots förändringarna
            så är tillämpningen lika restriktiv och det ses fortfarande som
            omöjligt svårgjort att få en strandskyddsdispens på plats.
          </p>
          <p xml:id="i-T2SbkfRNH1z71ZSMddHDZ">
            Riksdag och regering tog till sig av kritiken om att 2009 års
            förändringar inte var tillräckligt långtgående. I och med bifallandet
            av prop. 2013/14:214 (Strandskyddet vid små sjöar och vattendrag)
            togs ett steg i rätt riktning. Länsstyrelsen får med den nya lagstiftningen
            på plats möjlighet att upphäva strandskyddet vid små sjöar och
            vattendrag, om det område som upphävandet avser har liten betydelse
            för att tillgodose strandskyddets syften.
          </p>
          <p xml:id="i-AxCqQ8athEmdqpkodYkuxx">
            Men vi kan redan nu förutspå att dessa lagändringar inte kommer
            vara tillräckliga. Det kommunala inflytandet över strandskyddsdispenser
            måste öka, maktkoncentrationen till länsstyrelserna är inte rimlig.
            Inte minst bör frågan belysas ur ett demokratiskt perspektiv,
            där medborgarna i varje given kommun måste beredas möjlighet att
            påverka hur kommunen utvecklas. Detta bör regeringen ges till
            känna.
          </p>
        </div>
        <div xml:id="i-Y71Yqx34s8RvgPqnHjEXnj" type="motSignatures">
          <list xml:id="i-NW1PuGM3fEiqxLW22nnAeA">
            <item xml:id="i-DSh39wxeijdhAq8wBAQQ1X" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
